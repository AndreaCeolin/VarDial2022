{"id": "11699", "revid": "7285", "url": "https://sc.wikipedia.org/wiki?curid=11699", "title": "Pane p\u00f9rile", "text": "Su pane p\u00f9rile (dae su gregu \u1f00\u03b6\u03cd\u03bc\u03b7 = sena fermentu) est unu tipu de pane amaniadu cun farra de tzereales e aba, che totu sos \u00e0teros panes, belle gasi sena esser sutapostu a unu protzessu de ammadrigadura e sena annanghedura de fermentu.\nIst\u00f2ria.\nPro meda tempus, su pane p\u00f9rile est istadu s'\u00f9nigu cunnotu dae s'umanidade. S'amaniaiat cun ispoddiadura de farra e si coghiat ponende sa cumassa a subra de pedras abrigadas o chinisa caente. In fatu, s'amaniadura de su pane si fiat evolu\u00ecda finas a produer sas numerosas bariedades de pane cunnotas.\nS'evolussione si fiat incaminada gr\u00e0ssias a s'imbentu de sos forros, a s'iscoberta de su fermentu, a sa bogadura de farra e, probabirmente, a s'annanghedura de \u00e0teras sust\u00e0ntzias che ozu, butiru, isp\u00e8tzias, eac. Sende gasi, medas pessones sighint a amaniare su pane p\u00f9rile siat pro motivos de pratigalidade, benende mezus su pane p\u00f9rile a amaniare, siat pro motivos reliziosos e diet\u00e8tigos. Pro custa resone, su pane p\u00f9rile est impreadu de pane tradissionale in medas logalidades e finas in It\u00e0lia: in prus de custu, s'utilizat in sos casos in ue fagat bisonzu una casta de pane chi devat esser cunservadu pro tempos longos.\nS'impreu de su pane p\u00f9rile est importante in sa relizione ebraiga e in sa cristiana.\nSos zudeos m\u00e0ndigant pane p\u00f9rile in tempus de sa chida pascumannale, tzelebrada in amentu de s'essida de su p\u00f2bulu israelita dae s'Ezitu, cunforme a sa prescritura cunt\u00e8nnida in su de XII cab\u00ectulu de s'\u00c8sodu; s'amaniadura de su pane p\u00f9rile tocaiat a sos levitos. Unas cantas cunfissuras reliziosas cristianas, in particulare sa Cr\u00e8sia cat\u00f2liga, impreant pro s'eucarestia unu tipu particulare de pane p\u00f9rile de forma retunda, s'\u00f2stia."}
{"id": "11700", "revid": "2404", "url": "https://sc.wikipedia.org/wiki?curid=11700", "title": "Tostoine de abba", "text": "Su tost\u00f3ine de abba (\"Caretta Caretta\") est unu rett\u00ecliu chi faghet parte de sa fam\u00eclia \"Cheloniidae\". Sos tr\u00e8ttos in ue zirat de prus su tostoine de abba sun in Gr\u00e8ghia, Turchia, Sitzilia, Calabria, Tunisia o in Libia. Si assim\u00eczat meda a su tost\u00f2ine de Kemp (\"Dermochelys Kempii\"), tantu chi si podet f\u00ecntzas cunf\u00f9ndere chin issu, ma cussu b'est in su golfu de su Messicu e a nde b\u00ecder in su Mare de Mesu est una raridade. Mancari chi siat s'isp\u00e8tzia de abba prus a com\u00f9nu de su Mar' 'e Mesu, est a puntu de s\u00ecche est\u00ecnghere in medas trettos suos.\nSuttisp\u00e8tzias.\nB'at duas suttispetzias de tostoine de abba:"}
{"id": "11701", "revid": "142978", "url": "https://sc.wikipedia.org/wiki?curid=11701", "title": "Tostoine de Hermann", "text": "Su tostoine de Hermann (\"Testudo Hermanni\") est unu rett\u00ecliu de sa zen\u00eca \"Testudo\". Est unu tostoine de terra, chi agatamus subratottu in Italia, in sa Frantza de sud, in C\u00f2ssiga, in Sardigna, in Catalogna, in sas Baleares e in Sitzilia. Su colore chi tenet est nieddu e grogh\u00ecttu. Su tostoine de Hermann est un'animale chi podet campare a longu: a su solitu bivet pro ottant'annos, ma si nde contan f\u00ecntzas de esemplares chi b\u00ecven pro chent'annos. S'\u00f2nus (p\u00e8su) sou b'andat dae s'unu a sos tres kilos. Si ponet a fiz\u00e0re in ber\u00e0nu (martzu o aprile) o a s'accabbu de ist\u00ecu (Cabidanne e Santu 'Aine). \nSu tostoine de Hermann est unu de sos rett\u00eclios chi prus sun suzetos a min\u00e8tta a libellu europeu, subratottu pro s'attividade mala de s'omine comente sos fogos, sa cassa a fura proib\u00ecda, s'enorme fraigam\u00e8ntu de domos accurtzu a su mare e s'ispar\u00e8ssida de sa massaria traditzionale. Bi nd'at semper prus pagos in Ispagna, Italia e Frantza, mentras chi in C\u00f2ssiga e Sardigna si mantenet prus o mancu arranchende."}
{"id": "11702", "revid": "3602", "url": "https://sc.wikipedia.org/wiki?curid=11702", "title": "Testughine grecu", "text": "Su test\u00f9ghine grecu (\"Testudo Graeca\") est unu rett\u00ecliu chi fachet parte de sa fam\u00eclia \"Testudo\".\nAreale de s'isp\u00e8tzia.\nSu testughine grecu est un'ispetzia paleartica otzidentale, chi in Europa si atz\u00e0pat in Italia, Gr\u00e8ghia orientale, Ispagna, Turchia europea, in c\u00e0rchi \u00ecsula de su Mare de Mesu (Sardinna cumpresa) e in sas cost\u00e8ras bulgaras e rumenas de su Mare Nigheddu. In Asia b'est meda in Turchia, unicu trettu in ube s'esistentzia sua no est in arr\u00ecscu, Asia Minore, Iran f\u00ecntzas a arribare a l\u00e0cana chin su Pakistan. In s'Africa de su Nord est meda a com\u00f9nu in Maroccu, Algeria, Tunisia e Libia.\nIn Sardinna.\nIn Sardinna custa ispetzia che l'an batt\u00eca in epoca istorica. Sa suttisp\u00e8tzie chi si atzapat de prus est cussa tunisina (mancari chi su fenotipu suo non si podat p\u00f2nner a pare chin cussa de Tunisia, b\u00ecdu chi galu is\u00e8tat de esser reconn\u00f2ttu), chi tenet su l\u00f9men issient\u00ecficu de \"Testudo Graeca Nabeulensis\". S'isolamentu in su tempus l'at fatta b\u00e8nner a div\u00e8rsu dae su frad\u00ecle africanu, s\u00e8nde prus manna (podet cr\u00f2mper fintzas a b\u00ecndichi - deche\u00f2to chent\u00ecmetros)."}
{"id": "11703", "revid": "155625", "url": "https://sc.wikipedia.org/wiki?curid=11703", "title": "Pilos a s'imberta", "text": "Si narat de una pessone chi tenet p\u00eclos a s'imb\u00e8rta (o artudh\u00e0os) cando sa l\u00ecnia de sos pilos suos non curret der\u00e8ttu p\u00e8ri sa chervedd\u00e8ra, com\u00e8nte d\u00ecat capitare atteram\u00e8nte, ma p\u00eccat una p\u00ecnnica a forma de V; b'at par\u00ectzos grados de custu p\u00ecccu. Est unu carattere dominante lass\u00e0u in ered\u00e0de e non br\u00ecncat zenerassi\u00f2nes.\nB'at f\u00ecntzas un'attera par\u00e0gula imbent\u00e0da in su 1849, internassionale, pro descr\u00ecvere custu carattere, chi est \"p\u00ecccu de sa biuda\", ca si cred\u00ecat, f\u00f2rtzis pro s'assim\u00eczu chin sa c\u00e0ppa de sas biudas (bastet b\u00ecere sa \"Mary Stuart Cap\"), chi cussu fit s\u00ecnnu malu de biud\u00e8sa primadia.\nNo est un'ispantu chi, b\u00ecdu s'intendim\u00e8ntu negativu, in sa curtura populare sos pilos a s'imberta lu t\u00e8nzant a s'isp\u00ecssu zente o pesson\u00e0zos malos: Dr\u00e0cula est un'es\u00e8mpiu, ma bi nde d\u00ecat poder \u00e0er unu muntone."}
{"id": "11704", "revid": "2404", "url": "https://sc.wikipedia.org/wiki?curid=11704", "title": "Presone de Regina Coeli", "text": "Sa presone de Regina Coeli (Domo Regrus\u00f2ria de Roma Regina Coeli) est su penadorzu printzipale e prus cunnotu de Roma e, dae su puntu de bista amministrativu, est sa domo regrus\u00f2ria de sa cabitale italiana.\nUbigada in s'arrodu de Trastevere, in su n\u00f9meru 29 de via della Lungara (un'aderetu de numenada tzitadina trista e ispainada a unu tempus), s'agatat in unu cumparis edil\u00ectziu remontende a su 1654, chi anteriormente fiat istadu sa sea de unu cumbentu; in su 1881, fiat istadu cumbertidu s'impreu atuale. Aiat retzidu su n\u00f9mene de s'istrutura reliziosa, chi difatis fiat dedigada a Maria, Regina Coeli.\nA s'aguale de medas \u00e0teros penadorzos italianos, Regina Coeli tenet probremas s\u00e8rios de subraturmadura: atuarmente, istranzat unos 1.200 presoneris, cando chi sa cabida istandard diat esser intre 750 e 800.\nTradissiones pobulares.\nS'ubigadura particulare de sa presone, zustu in pinna de su m\u00f2goru panor\u00e0migu de su Gianicolo, rennet s'istrutura a curtzu a beru in l\u00ecnia dereta de unos cantos puntos de custa artura; sa barconada de su faru de su Gianicolo, pro narrer, distat petzi carchi deghinas de metros dae sas tzeddas de cuzone. A resone de custu, e nostamis de sa rizidesa de sos regulamentos presonales, fiat cust\u00f9mene, finas a tempos meda reghentes, chi sos familiales de sos presoneris si reunirent in ie pro comunicare cun issos aboghinende.\nPro un'isp\u00e8tzia de respetu caballerencu, fiat tradissione cunsolidada chi sas fortzas de segur\u00e0ntzia no interv\u00e8nnerent pro impeigher sas comunicaduras naradas, a cundissione chi su tr\u00e0munu bervale pertocaret efetivamente petzi sas noas importantes e de urz\u00e8ntzia manna (peroe sos presoneris pol\u00ectigos in tempus de su fassismu aiant retzidu missadas in c\u00f2dighe imbiadas in manera impersonale). In prus de custu, in su faru s'agataiant pessones de tonalidade poderosa chi, a bias b\u00e0rias, s'imprestaiant de badas a fagher de bogheris a contu de sas f\u00e8minas e, prus in zenerale, de chie si siat nde podet tenner eventualmente bisonzu; issos teniant aguarmente una funtzione ordinadora de su tr\u00e0figu de sas comunicaduras dae e chirru a sa presone. In manera assimizadora, in intro de s'istrutura, sas comunicaduras fiant imbiadas, arribende e moende, colende peri una tzedda ebia, ch'in sa pr\u00e0tiga deveniat un'ischerriadorzu. Ant rodadu una pell\u00eccula cun Pippo Franco, chi comunicaiat dae su Gianicolo cun unu parente inserradu in su penadorzu."}
{"id": "11705", "revid": "3602", "url": "https://sc.wikipedia.org/wiki?curid=11705", "title": "Po cantu Biddanoa", "text": "Po cantu Biddan\u00f2a est unu romantzu de Benvenuto Lobina, chi at prubic\u00e0u pro sa prima b\u00eca in su 1987 2D Editrice Mediterranea.\nIstoria.\nA s'acc\u00e0bbu de sa prima gh\u00e8rra mundiale Luis\u00eccu, unu sord\u00e0u de sa Brigata Tataresa de Emilio Lussu, t\u00f2rrat a d\u00f2mmo. A lu isett\u00e0re b'\u00e8st Sara, s'isp\u00f2sa sua, chi est a puntu de dare l\u00f9che a una criat\u00f9ra. Luisicu at a f\u00e0cher sos contos chin sa cundissi\u00f2ne sua de ex-sordau a gherra accabb\u00e0da e chin t\u00f2ttu su chi at a b\u00e8nner in su t\u00e8mpus tra sa prima e sa secunda gherra mundiale e de comente lu b\u00ecet, per\u00f2e, una b\u00ecdda isp\u00e8rdia de pacas pess\u00f2nas p\u00f2sta in su tz\u00e8ntru de sa Sardinna, Biddanoa appuntu.\nLimba.\nSu romantzu est iscr\u00ecttu in sardu chind una bort\u00e0da in italianu a cost\u00e0zu. In su romantzu b'\u00e0t tres reg\u00ecstros limb\u00ecsticos, chi curresp\u00f9nden a chie est favedd\u00e0nde: sa limba de chie c\u00f2ntat s'istoria est unu campidanesu com\u00f9nu, sa zente de bidda chisti\u00f2nat su sarcidan\u00e8su de Biddanoa Tulu e sos prus istudi\u00e0os imb\u00e8tzes unu campidanesu \"tziv\u00ecle\" chi a s'isp\u00ecssu bi tz\u00e0ccat cult\u00ecsmos pic\u00e0os dae s'italianu."}
{"id": "11706", "revid": "3602", "url": "https://sc.wikipedia.org/wiki?curid=11706", "title": "Mommotti", "text": "Su momm\u00f2tti (o bobb\u00f2tti) est una figura sarda de fantas\u00eca imbent\u00e0da pro assucon\u00e0re a sos pitz\u00ecnnos. Calicuna borta est un'omine nigheddu o oscuru, oppuru un'orcu malu e su compitu suo est cussu de si picare sos pis\u00e8ddos chi non si cump\u00f2rtant bene.\nSu l\u00f9mene Mommotti tenet diversos argumentos a secunda de cale tretu de sa Sardigna si pichet in cuns\u00ecderu; si credet chi b\u00e8nzat dae su capu de zosso castedd\u00e0ju, in ube sos arabos e sos piratas irrob\u00e0bant a s'isp\u00ecssu. Si c\u00f2ntat de unu tzertu \"Mohammed\", arabu dae sa pedde nighedda, chi attaccabat sas biddas a de notte. \"Mommotti\" podet esser unu paral\u00f9men istorpi\u00e0u suo.\nUn'atera orizine, custa borta de su capu de susu, est cussa de sa fam\u00eclia \"Marotta\" chi in C\u00f2ssiga, in s'epoca napoli\u00f2nica, fach\u00ecat par\u00ectzos secu\u00e8stros politicos."}
{"id": "11707", "revid": "10458", "url": "https://sc.wikipedia.org/wiki?curid=11707", "title": "Lic\u00e0ntropu", "text": "Su lic\u00e0ntropu (dae su gregu \u03bb\u03cd\u03ba\u03bf\u03c2 l\u00fdkos, \u201clubu\u201d, e \u1f04\u03bd\u03b8\u03c1\u03c9\u03c0\u03bf\u03c2 \u00e0nthropos, \u201c\u00f2mine\u201d), naradu finas \u00f2mine lubu o lubu ritzu, est una de sas creaduras mostruosas de sa mitolozia e de su forcrore, posteriormente dev\u00e8nnidas t\u00ecpigas de sa literadura de s'orrore e de su tzine de s'orrore.\nCunforme a sa parist\u00f2ria, su lic\u00e0ntropu est un'esser umanu cundennadu dae una maledissione a si mudare in una b\u00e8stia ferotzas cun onzi prenil\u00f9niu: sa forma de sa cale si contat prus fitianu est sa de su lupu, peroe in unas cantas curturas prebalessent s'ursu, su boe o su gatu agreste. In sa narrativa e in sa tzinematografia de s'orrore sunt istados annantos \u00e0teros elementos chi fartaiant in sa tradissione pobulare, comente su fatu chi lu si podat ochier petzi impreende un'arma de prata, o puru chi su lic\u00e0ntropu trasmitat sa cundissione sua a un'\u00e0teru \u00e8ssere umanu a pustis de lu mosser. Argunas pessones creiant chi, ochiende su lubu in antis de sa prima mudadura, tzelaret sa maledissione.\nIn prus de custu, est importante a remarcare chi sos t\u00e8rmines \"lubu ritzu\" e \"lic\u00e0ntropu\" non sunt semper sin\u00f2nimos: difatis, in sas parist\u00f2rias pobulares su lubu ritzu a bias est sintzillamente unu lubu mannu cun avesos antrop\u00f2fagos, a su cale podet esser assotziada o nono una natura mostruosa. Addae de custu, in su casu de su lupu ritzu comente mudaformas, si podet diferentziare su lubu ritzu, chi si mudat contra a sa boluntade sua, dae su lic\u00e0ntropu, chi si podet mudare onzi bia chi lu disizet e sena perder s'assentu (sa cumponidora umana).\nIn sa literatura m\u00e8diga e sichi\u00e0triga, peri su t\u00e8rmine \u201clicantropia\u201d est istada descrita una s\u00ecndrome ist\u00e8riga chi diat aer c\u00f2rfidu sas pessones, faghende chi learent posturas de lubu in tempus de cundissiones particulares (comente sas notes de luna prena). In modu an\u00e0logu, unu \u201clic\u00e0ntropu\u201d fiat sintzillamente una pessone afetada dae custu istrobu. In tempos reghentes, s'esist\u00e8ntzia de s'istrobu naradu est istada cussiderada rara a beru o foras male chistionada dae sa sichiatria etotu."}
{"id": "11708", "revid": "3602", "url": "https://sc.wikipedia.org/wiki?curid=11708", "title": "Peppino Marotto", "text": ""}
{"id": "11709", "revid": "14497", "url": "https://sc.wikipedia.org/wiki?curid=11709", "title": "Cocktail de beneb\u00e8nnida", "text": "Su cocktail de beneb\u00e8nnida, o aperitivu de beneb\u00e8nnida, est una reunione t\u00ecpiga de sos biazos organizados, gasi che de sas rugheras, in tempus de sa cale pessonale de su turoperadore in chistione isprigat a sos crientes sos serv\u00ectzios cumbidados e sas r\u00e8gulas a sighire pro barigare bag\u00e0ntzias sulenas e de calidade.\nSu cocktail de ben\u00e8bennida est amaniadu aversarmente in sa sala de un'hotel, sa die etotu de s'arribada de sos crientes a su logu tur\u00ecstigu, o puru sa die in fatu.\nIn tempus de sos cocktails de beneb\u00e8nnida, sunt descritas fitianu sas iscursiones optativas cumbidadas dae su turoperadore, cun sa possibilidade de las reservare e pagare deretu. In prus de custu, a bias est presentadu su pessonale chi s'\u00f2cupat de onzi hotel cuntzertadu cun su turoperadore, a su cale sos crientes si podent aderetare pro cale si siat bisonzu.\nSu n\u00f9mene de sa reunione si devet a su fatu chi a sos crientes est cumbidadu unu cocktail, un'aperitivu o cosas gasi.\nEst prus raru, e carater\u00ecstigu mescamente de sas rugheras, su cocktail de despedida."}
{"id": "11710", "revid": "3602", "url": "https://sc.wikipedia.org/wiki?curid=11710", "title": "Bore Poddighe", "text": "Bore Poddighe, in italianu \"Salvatore Poddighe\", (T\u00e0tari, 6 de jann\u00e0rju de su 1871 - Iglesias, 14 de Sant'Andr\u00eca de su 1938) est ist\u00e0u unu de sos poet\u00e8s sardos de pr\u00f9s mannu imp\u00f2rtu in su Novich\u00e8ntos.\nBida.\nBore fit naschiu in T\u00e0tari ma sos mannos suos, Filumena Piras e Bachis Poddighe, ben\u00ecant dae Duarche, bidda a ube fit torr\u00e0u a v\u00ecvere f\u00ecntzas a decheoto annos dae s\u00e8nde minore minore, cando su pitz\u00ecnnu non ten\u00ecat nemmancu unu mese. Sicomente s'apr\u00e8tu lu fit custringh\u00e8nde a chirc\u00e0re trab\u00e0llu e bi nde a\u00ecat in sas minieras de s'Igresiente, a mann\u00ectu fit accud\u00ecu a Iglesias in ube, traball\u00e0nde che minadore, a\u00ecat fatu sa connosch\u00e8ntzia e amist\u00e0de manna chin \u00e0teros poetes, com\u00e8nte Pitanu Morete de Tresnuraghes, fentom\u00e0u cantadore de palcu, Pedru Car\u00eca de Macumere e Ant\u00f2ni Bachis Denti de Otzana. Issos par\u00e0bant che a issu sa mala sorte de su dist\u00e8rru dae sa bida de campagna pro traballare, chin sudore e fatica, ind unu ambiente novu e misconn\u00f2tu comente su de sa miniera: in \u00ecbe e in sa tzitade piemont\u00e8sa de Torino, in ube a\u00ecat traballau pro carchi annu dae su 1910, t\u00ecu Bore a\u00ecat cumintz\u00e0u a picare una cuss\u00e8ntzia politica de manca, chin pessam\u00e8ntos a curtzu meda a su sotzial\u00ecsmu libert\u00e0riu: si a\u00ecat letu sos prus mannos iscritos politicos de cussu tempus, ind una Sardigna in ube su populu sardu a\u00ecat prus vortas manifestau atos de rebell\u00eca contra s'isfruttamentu coloniale (de l\u00e8gher est sa poes\u00eca \"Contr'a s'isfruttadore\", chi nde arresonat bene de custos argumentos) e prus vortas sa boche sua l'a\u00ecant affoc\u00e0da sos meres, comente in Bugerru in su 1904 o in sos abbol\u00f2tos de su 1916. In su 1900, sende in s'edade de bintin\u00f2ve annos, si cojub\u00e0bat chin Maria Zuddas de S\u00e0rdara fach\u00e8ndebi ses f\u00eczos: Virg\u00ecliu in su 1901, Erm\u00ecnia in su 1904, Laura in su 1908, Giud\u00ectta in su 1912, Rinaldo in su 1915 e Bachis in su 1917. Bore Poddighe, mascam\u00e8nte pro m\u00f2re de su rapportu de colleg\u00e0ntzia chi a\u00ecat istr\u00ecntu chin sos amicos suos, a\u00ecat iscr\u00ectu par\u00ectzas poes\u00ecas ma s'opera chi li at dau prus fama, fortuna e f\u00ecntzas argu\u00e0i chin sa zust\u00ecssia fascista italiana est \"Sa Mundana Cummedia\", iscritu poeticu de denuntzia sotziale e contra sos de sa cr\u00e8sia, chi bi ess\u00ecat a luche in tres cantos, sa prima in su 1917 chin 57 ottavas, sa secunda in s'annu chi s\u00ecchit e s'urtima in su 1922, ponendech\u00e8la ind unu vol\u00f9men eb\u00eca. In su m\u00e8ntras, sos fascistas e sa cr\u00e8sia che a\u00ecant postu foras de l\u00e8ze sa poes\u00eca estemporanea in sardu e t\u00ecu Bore a\u00ecat tentu par\u00ectzos fast\u00eczos chin su regime, tantu chi in su 1935 che li a\u00ecant secuestr\u00e0u sa cantone, n\u00e0ndeli chi fit \u00ab\"...in dialetto sardo ed incitante all'odio di classe ed al vilipendio della religione e dei suoi ministri\"\u00bb. Pro Bore Poddighe custu fit unu mannu d\u00f2lu e, p\u00e0ris chin s'ispir\u00e0da de sos amicos suos poetes Pitanu Morete in su 1932 e Pedru Caria in su 1935, su disisp\u00e8ru lu a\u00ecat j\u00f9tu a su puntu de si dare sa morte de manu sua."}
{"id": "11711", "revid": "111", "url": "https://sc.wikipedia.org/wiki?curid=11711", "title": "Anorak (slang)", "text": "In su limb\u00e0zu inglesu britannicu unu anorak (\"/\u02c8\u00e6n\u0259r\u00e6k/\") est una pess\u00f2ne chi t\u00e8net un'inter\u00e8ssu mannu, f\u00ecntzas a arrib\u00e0re a nd'\u00e8sser ossession\u00e0du, in argum\u00e8ntos e c\u00f2sas chi s\u00f2lu a p\u00e0gos inter\u00e8ssan, e pro custu est z\u00e8nte chi no est populare meda ca in pagos la cumpr\u00e8nden. Su fa\u00e8ddu si imp\u00ectat calchi b\u00f2lta pro indit\u00e0re, s\u00e8mper in su limbazu inglesu, su g\u00f2i n\u00e0du \"geek\" o \"nerd\", o sa par\u00e0ula giappon\u00e8sa \"otaku\"."}
{"id": "11712", "revid": "18313", "url": "https://sc.wikipedia.org/wiki?curid=11712", "title": "Derbi de Sardigna", "text": "\"Derbi de Sardigna\" est su n\u00f9mene chi tenet sa partida giogada dae su Casteddu e dae sa Torres. Est su prus importante derbi de sa Sardigna.\n! Editzione\n! style=\"width:8cm;\" | Partita\n! Resultatu\n! Competitzione"}
{"id": "11713", "revid": "2404", "url": "https://sc.wikipedia.org/wiki?curid=11713", "title": "Beersheba", "text": "Beer Sheva (ch'in ebraigu sinn\u00ecfigat \u201cPutzu Sete\u201d) est una tzitade israeliana situada in su desertu de su Negev in su suddu de su pa\u00ecsu. Narada fitianu \u201csa cabitale de su Negev\", est sa de sete tzitades prus mannas de Israele, cun una pobuladura de 205.588 abitadores.\nS'importu de Beer Sheva fiat cr\u00e8schidu in su de 19 s\u00e8gulos, addaghi sos turcos otomanos aiant fraigadu un'istassione rezionale de polima in ie. Sa batalla de Beer Sheva fiat istada parte de un'ofensiva ampra brit\u00e0nniga de sa segunda gherra mundiale, chi teniat s'intentu de truncare sa l\u00ecnia de defesa turca dae Gaza a Beer Sheva. In su 1947, Beer Sheva fiat istada cussiderada comente parte poss\u00ecbile de un'Istadu \u00e0rabu in su Pranu de Partzidura de sas Nassiones Unidas pro sa Palestina. In fatu de sa decraradura de s'independ\u00e8ntzia de Israele, s'armada ezitiana aiat acumassadu sas fortzas suas in Beer Sheva comente base istrat\u00e8ziga e loz\u00ecstiga. In sa batalla de Beer Sheva, cumbatida in su santuga\u00ecne de 1948, sa tzitade fiat istada cunchistada dae sas Fortzas Israelianas de Defesa.\nBeer Sheva at tentu una cr\u00e8schida cussider\u00e0bile dae tando. Una parte manna de sa pobuladura est formada dae sos dessendentes de zudeos sefarditas e zudeos mediorientales chi fiant immigrados dae sos pa\u00ecsos \u00e0rabos a pustis de su 1948, gasi etotu che comunidades prus minores de zudeos indianos. Sa de duas e sa de tres undadas de immigradura ant tentu logu dae su 1.990, batende zudeos aschenazitas dae sa R\u00f9ssia e \u00e0teros pa\u00ecsos de s'Unione Sovi\u00e8tiga antiga, gasi che disterrados zudeos dae s'Eti\u00f2pia. Sos immigrados russos e de \u00e0teros paisos de s'ex URSS ant r\u00e8nnidu su zogu de sos iscacos un'atividade de primu sinn\u00ecfigu in Beer Sheva. Sa tzitade rapresentat como su tzentru israelianu de sos iscacos, cun una prochentale de iscachistas de livellu artu prus manna ch'in cale si siat \u00e0tera tzitade de su mundu."}
{"id": "11714", "revid": "1054", "url": "https://sc.wikipedia.org/wiki?curid=11714", "title": "Ischidorzu telef\u00f2nigu", "text": "S'ischidorzu telef\u00f2nigu est unu serv\u00ectziu telef\u00f2nigu cumbidadu dae Telecom It\u00e0lia e dae \u00e0teros zestionadores telef\u00f2nigos.\nSu serv\u00ectziu fiat istadu ativadu in sos annos sessanta dae sa Sip, antetzedidora de Telecom It\u00e0lia, e pro annos aiat tentu comente n\u00f9meru su 114.\nDae su 2002, su n\u00f9meru de s'ischidorzu telef\u00f2nigu de s'impresa de Istadu est mudadu prus bias, finas a su 42142 atuale.\nCun s'intentu de evitare s'acont\u00e8ssida de brullas de malu sabore, finas a su 1986 sos usu\u00e0rios chi dimandaiant s'ischidorzu peri tel\u00e8fonu fiant remutidos deretu a pustis pro berifigare sa beridosidade de sa telefonada.\nIn su 1986, fiat istadu introdu\u00ecdu su serv\u00ectziu de reservadura autom\u00e0tiga, chi sighit a esser impreadu. Pro reservare, est basante a sighire sa missada grabada, marchende in su tecradu su n\u00f9meru telef\u00f2nigu suo pr\u00f2priu a sa prima e a pustis s'ora in ue si disizat a esser ischidados. Pro evitare brullas, sa reservadura si podet realizare petzi dae s'aparitzu in ue si disizat s'ischidorzu."}
{"id": "11715", "revid": "2404", "url": "https://sc.wikipedia.org/wiki?curid=11715", "title": "Hassan Fathy", "text": "S'obera de Fathy est importante pruite in sa realizaziones suas at tentu contu de sa conditziones de su clima, de sa salude publica e de sas tecnicas tradizionales de s'architetura. Diffattis totu sas realizaziones suas sunu fattas cun tecnicas traditzionale usende printzipalmente sa terra crua o ladiri."}
{"id": "11716", "revid": "130598", "url": "https://sc.wikipedia.org/wiki?curid=11716", "title": "1953", "text": "S'annu 1953 (MCMLIII in n\u00f9meros romanos) est un annu incomintzadu gi\u00f2ia a segunda de su calend\u00e0riu gregorianu."}
{"id": "11717", "revid": "130600", "url": "https://sc.wikipedia.org/wiki?curid=11717", "title": "1932", "text": "S'annu 1932 (MCMXXXII in n\u00f9meros romanos) est un annu incomintzadu chen\u00e0bura a segunda de su calend\u00e0riu gregorianu."}
{"id": "11718", "revid": "130601", "url": "https://sc.wikipedia.org/wiki?curid=11718", "title": "1857", "text": "S'annu 1857 (MDCCCLVII in n\u00f9meros romanos) est un annu incomintzadu in gi\u00f2ia segundu su calend\u00e0riu gregorianu."}
{"id": "11719", "revid": "2404", "url": "https://sc.wikipedia.org/wiki?curid=11719", "title": "Aurelio Angonese", "text": "Aurelio Angonese (Ben\u00e8tzia, 16 de abrile de 1929) est un'\u00e0rbitru antigu de f\u00f9balu italianu.\nBiografia.\nAt aderetadu 181 partidas de s\u00e8rie A. Si fiat istrenadu in sa partzidura prus arta su 2 de santuga\u00ecne de 1960 in s'ocasione de s'add\u00f2viu Inter-Bari, chi su resurtadu fiat istadu 2-1. Fiat dev\u00e8nnidu \u00e0rbitru internassionale in su 1967, arbitrende unas chentu partidas in totale e rapresentende s'It\u00e0lia in su mundiale de f\u00f9balu de su 1974, disputadu in s'Alem\u00e0nia de s'Uestu de tando.\nAt tzeladu s'atividade sua cumpetitiva in s'istajone 1973-1974 (s'\u00f9rtimu add\u00f2viu chi aiat arbitradu fiat istadu Bolonna-N\u00e0pule 2-2, su 5 de maju de 1974), chimbe annos in antis a petus de sos l\u00ecmites ufissiales. In s'istajone 1969-1970, aiat retzidu su Pr\u00e8miu \u201cGiovanni Mauro\u201d, destinadu a su zuighe de campu chi si fiat fatu evidente in manera particulare. In su 1973, at arbitradu sa finale de Cupa It\u00e0lia intre Milan e Juventus.\nIn su 1978, est istadu cummess\u00e0riu rezionale de s'AIA pro su B\u00e8netu. In su 1986, fiat istadu cummess\u00e0riu ispetziale pro sa CAN A e B. \nIn su 1991, fiat istadu Presidente de sa Corte de Apellu de s'Aia, in su 1.993 Procuradore Arbitrale e, in su 1.995, Deretore de s'Iscola pro \u00c0rbitros. Est istadu delegadu de s'UEFA finas a su 1.999. \nCarrera internassionale.\nIn su 1971, fiat istadu in Montevideo pro aderetare s'add\u00f2viu de torrada de sa finale de Cupa Intercontinentale intre Nacional Montevideo e Panathinaikos.\nIn su 1974, in tempus de su mundiale de f\u00f9balu, aiat arbitradu su 18 de l\u00e0mpadas, in s'Ist\u00e0diu Ol\u00ecmpicu de su Berilinu Uestu de tando, Alem\u00e0nia de s'Estu-Tzile, una partida chi presentaiat finas dubrados anzenos a su f\u00f9balu, chi su resurtadu fiat istadu un'impate a unu, e sa finale pro su de tres logos, su 6 de triulas in M\u00f2nagu de Bav\u00e0ria, intre Pol\u00f2nia e Brasile, binta dae sos polonesos pro unu a zeru. Duas bias fiat istadu finas linieri: su 22 de l\u00e0mpadas in Brasile-Za\u00ecre (3-0) e su 26 de l\u00e0mpadas in Alem\u00e0nia de s'Uestu-Jugosl\u00e0via (2-0); cun anteroridade, su 14 de l\u00e0mpadas, fiat istadu s'\u00e0rbitru sustitutu (su titulare fiat N'Diaye su senegalesu) de s'add\u00f2viu intre s'Alem\u00e0nia de s'Estu e s'Austr\u00e0lia (2-0).\nFiat istadu a costazos de Concetto Lo Bello su \u201cm\u00ectigu\u201d, in su rolu de zuighe de l\u00ecnia, in s'ocasione de sa finale de Cupa Intercontinentale de 1966 (Real Madridu-Penarol) e de Cupa de Campiones de 1968 (Manchester United-Benfica)."}
{"id": "11720", "revid": "6209", "url": "https://sc.wikipedia.org/wiki?curid=11720", "title": "Trampa de Valentin", "text": "Sa trampa de Valentin est un'ingr\u00e0ngulu inform\u00e0tigu pratigadu pro sa prima bia in su santandria de 1.999 dae un'ispameri russu aposentadu in Kaluga chi si presentaiat cun su n\u00f9mene Valentin Mikhaylin (mudadu a pustis in Valentin Mikhailyn, Walentin Mihailin e assimizadores). Custa trampa intrat a sa zenia de sas trampas a sa moda nizeriana.\nA m\u00e8diu de sa t\u00e8nniga de s'ispamu, sunt imbiadas mizas de missadas eletr\u00f2nigas chi presentant unu contu coritruncadore: Valentin atrogat chi est meda p\u00f2beru, chi tenet una mama (a n\u00f9mene Elena) malaida e chi non resessit a bajulare s'ierru russu terr\u00ecbile, duncas pedit dinare a imbiare a un'aderetu privadu, o s'imbiu de dech\u00e8s musigales pro los poder tramunare cun dinare.\nCheret postu in craru in antis ch'in R\u00f9ssia non b'at peruna domo sena caentada, sende chi est ispainadu unu sistema de caentamentu tzentralizadu a livellu de bighinadu: custu m\u00e8todu, paris cun sa bund\u00e0ntzia de gassu naturale e petrozu de su pa\u00ecsu, permitit de aprovisionare sos bividorzos cun su caentamentu ierrale pro una summa chi f\u00f9rriat a ingh\u00ecriu de 10-15 d\u00f2llaros pro istajone.\nZai addurende atentzionadamente in custu aspetu, si podiat notare s'istilu iperb\u00f2ligu de s'ispameri, chi teniat s'intentu de apiedare su p\u00f9brigu otzidentale cun sa finalidade de lograre dinare in manera ill\u00ectzita.\nUnu traballu de incherta realizadu dae Paolo Attivissimo su cassadore de berveghes rujas nch'at zutu a una mezus cumprensura de sa trampa, zai cunnota e in protzessu dae annos, finas gr\u00e0ssias a unos cantos inditzos chi s'ispameri no est res\u00e8ssidu a cuare. Difatis, sos puntos, prus o mancu evidentes, chi permitint una mezus cumprensura de s'imbusteria sunt tres:\nPaolo Attivissimo, peri un'imbestigadura profundizada e tende numerosos cuntatos cun su trampadore, nche fiant cr\u00f2mpidu a cumprender mezus sos mecanismos de custa trampa e a iscoberrer peri unu zassu telem\u00e0tigu russu chi Valentin est istadu in presone in fatu de una cundenna pro calunna. Valentin etotu, a pustis de sa pubrigadura de sa prima incherta, s'est fatu agressivu minetzende de presentare den\u00f9ntzias, realizende atacos inform\u00e0tigos e isfamighende su cassadore de berveghe rujas.\nIn su 2.006, Valentin est torradu in assione, custa bia suta de su n\u00f9mene de \u201cWalentin\u201d, cun trampas de sa matessi creze: sa resone de su mudamentu de n\u00f9mene tenet acapiadura prob\u00e0bile cun s'intentu suo de no esser agatadu in sas buscas realizadas in Google dae sos usu\u00e0rios postos in suspetu dae sas missadas suas. \nIn su 2.007, b'aiat \u00e0pidu unu mudamentu annanghedore de identidade: s'apellu abarrat su matessi in s'ess\u00e8ntzia, peroe mudat sa sinzadura, chi devenet Ms. Elena (zustu comente sa mama de Valentin) Galitsinu, e in s'aderetu est modifigada sa carrera, peroe no sa bidda.\nIn su 2.009, sa sinzadura de s'apellu devenet \u201cElena with my family\u201d e sa dimanda (in su primu abordu) non pertocat prus sa tr\u00e0muda de dinare, si nono s'imbiu de unu caentadore. Cun probabiidade, est chistione de unu sistema pro garantire unu n\u00f9meru prus mannu de cuntatos peri missadas eletr\u00f2nigas e chi posteriormente si mudat in dimandas de dinare."}
{"id": "11721", "revid": "18313", "url": "https://sc.wikipedia.org/wiki?curid=11721", "title": "Claudio Volont\u00e9", "text": "Claudio Volont\u00e9, cunnotu finas cun su n\u00f9mene art\u00ecstigu de Claudio Camaso (Torinu, 3 de freargiu 1939 \u2013 Roma, 16 de cabudanni 1977), est istadu un'attore italianu.\nFiat su frade prus minore de Gian Maria Volont\u00e9 s'atore.\nBiografia.\nSu 26 de triulas de 1977, aiat och\u00ecidu in manera intzidentale a Vincenzo Mazza s'eletritzista (cunnotu pro aer leadu parte a sa pell\u00eccula \u201cAnna\u201d de Alberto Grifi e Massimo Sarchielli, interpretende sese etotu), interv\u00e8nnidu pro asseliare una bria n\u00e0schida intre isse e muzere sua. A pustis de deghe dies de bandidonzu, s'atore si fiat intregadu a sa zust\u00ecssia, atroghende chi s'epis\u00f2diu tr\u00e0zigu fiat istadu causadu imboluntariamente.\nBaranta dies prus a tardu, si fiat suitzidadu in sa presone."}
{"id": "11722", "revid": "7227", "url": "https://sc.wikipedia.org/wiki?curid=11722", "title": "Nintendo", "text": "Sa Nintendo Company Ltd. (\"\u4efb\u5929\u5802\u682a\u5f0f\u4f1a\u793e Nintend\u014d Kabushiki gaisha?\", Nintend\u014d sotziedade pro atziones) est una populare si\u00e8nda giapponesa (una de sas prus mannas in intro de su Giappone) chi prod\u00f9it videoj\u00f2cos e console.\nTenet un'ist\u00f2ria longa: l'at fundada in su 23 de Capid\u00e0nne de su 1889 Fusajiro Yamauchi; a s'incom\u00ecntzu de sos annos 80 sa Nintendo est colada a jocos elettronicos dae cussos de cartas e meccanicos chi bi fit ispetzialitz\u00e0da prima. Mancari chi siat intrada in su mundu de sos videojocos in su 1975 sende sa cumpartid\u00f2ra de sa console Magnavox Odyssey, in su 1977 at cumintzau a nde facher issa etottu de suas. Pro m\u00f2re de s'enorme sutzessu chi at tentu in patria, in su 1985 Nintendo fit cr\u00f2mpia in su mercau de s'America de su Nord e s'annu ch'intrabat a p\u00f9stis fit arribada in Europa puru.\nP\u00e8ri tottu s'istoria sua sa Nintendo at fattu ses console: su Famicom/NES, su Super Famicom/SNES, su Nintendo 64, su Nintendo GameCube, su Wii e su Wii U. In prus nd'at fattu f\u00ecntzas de butz\u00e0ca, comente sete variedades de Game Boy, b\u00e0ttoro de Nintendo DS, tres de Nintendo 3DS (3DS, 3DS XL e 2DS), su Virtual Boy, sos Game &amp; Watch, sos Pok\u00e9mon mini e sos Nintendo Mini Classics.\nNintendo at prubic\u00e0u prus de 500 jocos, a s'ispissu traballande chin atteras si\u00e8ndas pro su chi pert\u00f2cat s'isvil\u00f9pu. In trint'annos sa Nintendo at b\u00e8ndiu prus de 577 miliones de console e unos 3,5 miliardos de copias de videojocos chi issa a\u00ecat isvilupau. In su 23 de Capidanne de su 2009, Nintendo at fest\u00e0u su chentubint\u00e8simu annu de vida sua. \nSa mascotte de sa Nintendo est Mario, unu pesson\u00e0zu chi at imbentau in su 1981 Shigeru Miyamoto pro su videojocu arcade Donkey Kong."}
{"id": "11723", "revid": "18313", "url": "https://sc.wikipedia.org/wiki?curid=11723", "title": "Giancarlo Primo", "text": "Giancarlo Primo (Roma, 4 de santuaine 1924 \u2013 Civita Castellana (Bitervu), 27 de nadale 2005) est istadu unu canastrista e un'assussadore de botzacanastra italianu.\nCarrera.\nN\u00e0schidu in Roma in su 1924, si cunsagrat luego a sa botzacanastra.\nA pustis de nche sizire unu livellu bonu in sa botza in aba, cumintzat a zogare in sos campos de tauladu cun sa Zinn\u00e0stiga Roma, cun sa cale lograt su de duos logos in su campionadu italianu de su 1950-51, e su de tres in su de 1951-52.\nIntrat a s'internassionale italiana e leat parte a sos zogos ol\u00ecmpigos de su 1948 e a sos campionados europeos de su 1947 e de su 1949.\nPustis terminada sa carrera de zogadore, si cunsagrat a sa de assussadore. Devenit assussadore de Nello Paratore su cummess\u00e0riu t\u00e8nnigu de s'internassionale e, in custu rolu, part\u00e8tzipat a chimbe campionados europeos e a tres zogos ol\u00ecmpigos (1960, 1964, 1968).\nIn su 1968, l'intrat in parte comente cummess\u00e0riu e ghia s'internassionale pro 11 annos, otenende duas medallas de brunzu in sos campionados europeos (Essen 1971, Beligradu 1975) e logrende duas bint\u00f2rias ist\u00f2rigas, sas primas pro s'It\u00e0lia, cun sos IAA (1970) e s'URSS (1977).\nUna canastra realizada in sos \u00f9rtimos segundos dae Cuba in sa finale pro su de tres e bator logos de s'olimpiada de M\u00f2nagu li denegat s'artiada a su p\u00f2diu. Una situassione assimizadora si dat in su mundiale de su 1978, cando sa derrota in s'\u00f9rtimu segundu cun su Brasile li dogat una medalla de brunzu chi zai teniat in sa butzaca (duncas, est un'\u00e0teru su de bator logos a pustis de su de 1970) e li costat sa ghia de s'internassionale.\nSi faghet cummess\u00e0riu de echipas de clube e binchit sa Cupa de sos Campiones (1983) e sa Cupa Intercontinentale cun su Cant\u00f9.\nTancat sa carrera in Roma in s'istajone 1988-89.\nEst decraradu Caballeri de sa Rep\u00f9briga e otenet s'Isteddu de oro de su CONI pro m\u00e8ritos isportivos.\nPrimo morit in su 2005 in Civita Castellana, una bidda de su de Bitervu.\nIn su 2007, est intradu a sa FIBA Hall of Fame in sa categoria de sos assussadores.\nIn su 2009, at retzidu su pr\u00e8miu in amentu \u201cItalia Basket Hall of Fame\u201d."}
{"id": "11724", "revid": "14497", "url": "https://sc.wikipedia.org/wiki?curid=11724", "title": "Paolo Attivissimo", "text": "Paolo Domenico Attivissimo (York, 28 de cabudanni de 1963) est unu ziornalista, iscritore, presentadore radiuf\u00f2nigu e bortadore italianu. Est cunnotu a su p\u00f9brigu pro sas pubrigaduras suas e sos blogos suos, in sos cales s'\u00f2cupat de ismentire sas teorias ordinzales prus ispainadas (in particulare pro su pertocat sos atentados de s'11 de cabudanni de 2001, sa teoria de s'ordinzu lunare e sas istelas ch\u00ecmigas) e de sas gasi naradas berveghes rujas inform\u00e0tigas.\nBiografia.\nN\u00e0schidu in York, Inghirterra, dae una fam\u00eclia italiana, s'est mudadu posteriormente a It\u00e0lia. Dae su 1980 a su 1990 at traballadu de presentadore in sas emitidoras Pavia Radio City e Radio Luna Pavia, colende a pustis a World Music Radio (in custa \u00f9rtima cun su seud\u00f2nimu de John Sinclair). Posteriormente, pro resones de iss\u00e8beru pessonale e fisgales, comente decrarat in su zassu telem\u00e0tigu cosa sua, s'est tramudadu a su Lussemburgu, posca a Grandu Bretanna pro chimbe annos e finarmente, dae su 2005, a Isv\u00ectzera, cuncretamente a Luganu, in ue bivit galu como. Cando est in It\u00e0lia, istat mescamente in sa zona de Pabia.\nDae su 1997 a su 2001, at contivizadu una m\u00e0ngara chidale de inform\u00e0tiga in La Gazzetta dello Sport. In su zassu suo de retza, s'\u00f2cupat de su gasi naradu \u201cServ\u00ectziu contra a sas berveghes rujas\u201d, una m\u00e0ngara chi ber\u00ecfigat sos numerosos apellos e fileras inferrales chi tz\u00ecrculant periodigamente peri curreu eletr\u00f2nigu, o puru sas gasi naradas berveghes rujas cun sas cales topant fitianu di\u00e0rios e teledi\u00e0rios. Su gasi naradu \u201cServ\u00ectziu contra a sas berveghes rujas\u201d s'est ocupadu finas, in manera belle sistem\u00e0tiga, de Voyager \u2013 In sas l\u00e0canas de su cunnoschimentu, atroghende chi s'emissione realizat de frechente relatas a pitzos de mist\u00e8rios pres\u00f9midos, chi su crarimentu sient\u00ecfigu est in realidade cunnotu zai dae tempus, o puru ghetende a ispertos pessones ch'in realidade non tenent sos rechisitos o sos cunnoschimentos pro faeddare de sos temas currespondidores.\nDae su 2006, presentat su programma radiuf\u00f2nigu \u201cSu disinform\u00e0tigu\u201d in RSI Rete Tre, cadena de sa R\u00e0diu isv\u00ectzera de limba italiana.\nCull\u00e0borat cun unas cantas rebistas in retza (Wire, The Register, Apogeonline, Zeus News) e de pabiru (PC, Magazine, Linux Magazine, Computer Idea, Le Scienze).\nEst cojuadu cun Elena Faro, bortadora issa puru, e tenet tres fizos. In prus de custu, est membru de su Tzicas, su tzentru italianu pro su cuntrollu de sos atrogamentos seudosient\u00ecfigos."}
{"id": "11725", "revid": "2404", "url": "https://sc.wikipedia.org/wiki?curid=11725", "title": "T\u00f2mbola", "text": "Sa t\u00f2mbola est unu zogu de mesa tradissionale n\u00e0schidu in sa tzitade de N\u00e0pule in su de 18 s\u00e8gulos, comente arternativa domulana a su zogu de su loto e acumpanzadu fitianu dae unu sistema de assotziadura intre n\u00f9meros e sinn\u00ecfigos, a s'avesu umoristas (S'Inzestru).\nCunforme a sa tradissione, sa t\u00f2mbola diat esser n\u00e0schida in su 1734 dae unu discussura intre su re C\u00e0ralu de Borbone e padre Gregorio Maria Rocco in contu de su zogu de su loto, chi su primu cheriat suta de cuntrollu p\u00f9brigu, pro evitare ch'in fatu de sa suprimidura sua s'ispainaret su loto ill\u00ectzitu, e chi su segundu cussideraiat immorale pro motivos reliziosos. Unu cumpromissu fiat istadu agatadu proibende su zogu in tempus de sas festas pascunadalencas, in su barigare de sas cales sas fam\u00eclias si fiant organizadas cun custa bersione dae domo, chi si fiat fata luego una custum\u00e0ntzia de cussa dies de s'annu.\nR\u00e8gulas de su zogu.\nEchibaledore in s'iss\u00e8ntzia a su zogu de ispainadura internassionale cunnotu comente bingo, sa t\u00f2mbola est tennigamente unu zogu de bonaura, peri ca sos partetzipadores devent abonare una summa de dinare chi a pustis est repartzida comente pr\u00e8miu a sos binchidores. Sende gasi, sa t\u00f2mbola italiana est zogada normarmente in unu cuntestu familiale (est unu zogu tradissionale pascunadalencu) e sas summas chi s'ingazant e si binchint tenent aversamente balores meramente simb\u00f2ligos, cando est chi non s'iss\u00e8beret foras male de impreare pr\u00e8mios de \u00e0tera zenia."}
{"id": "11726", "revid": "2404", "url": "https://sc.wikipedia.org/wiki?curid=11726", "title": "Bitti Bergamo", "text": "Umberto Bergamo, cunnotu comente Bitti Bergamo (Ben\u00e8tzia, 1 de ghennarzu de 1930-Pradu, 12 de santuga\u00ecne de 1979), est istadu unu tennista italianu.\nAtivu comente tennista in sos annos chimbanta de su s\u00e8gulu coladu, epogale de \u00e0teros atretas italianos de grandu \u00e8situ che Fausto Gardini, Giuseppe Merlo, Orlando Sirola e Nicola Pietrangeli, nch'aiat sizidu sa de duas rundas de s'individuale de su Roland Garros in su 1951, 1953, 1955 e 1957, e est arribadu a sa finale de su turneu de Atenas in su 1953.\nIn su dupru, fiat zenerarmente imparigadu cun Sergio Tacchini, e nch'at sizidu sa de tres rundas de su Ronald Garros de 1951, in ue su cumpanzu suo fiat Giuseppe Merlo.\nPustis tzelada s'atividade cumpetitiva, aiat abandonadu s'ambiente de su tennis indutorende-si in mat\u00e8rias zur\u00ecdigas e imprendende s'atividade de deretore de una sotziedade de importadura e isportadura.\nIn su 1978, fiat istadu mutidu dae su presidente de sa Federadura Italiana de Tennis Paolo Galgani a leare su rolu de cabitanu no zogadore de s'echipa italiana de Cupa Davis. A pustis de una prima istajone disillusionadora (eliminadura in sa prima runda pro 1-4 dae s'Ungheria), in s'edissione de su 1.979 sos asulos el\u00ecminant sa Danimarca, sa Polonia, s'Ungheria, sa Grandu Bretanna e, in sa mesafinale, sa Tzecuisrov\u00e0chia in su Foro Italico, sizende sa finale manna de su turneu, a disputare a sa metade de Nadale in Santu Frantziscu contra a sos Istados Aunidos.\nSende gasi, Bitti Bergamo no aiat p\u00f2didu partetzipare a cussu disafiu: difatis, su 12 de santuga\u00ecne de 1.979, a s'edade de 49 annos, morit a probe de Pradu in un'intzidente de tr\u00e0figu, istrampadu paris cun s'autom\u00f2bile sua in s'autocaminu A11 da unu tir chi aiat realizadu un'inversura de martza no autorizada."}
{"id": "11727", "revid": "149", "url": "https://sc.wikipedia.org/wiki?curid=11727", "title": "Campionadu de Eccellentza Sardigna", "text": "A su campionadu de Eccellentza de sa Sardigna partitzipant 16 isquadras. Chi otennet su n\u00f9meru majore de puntos binchet su t\u00ectulu de campione Regionale e est promovidu de manera direta a sa S\u00e8rie D natzionale, su campionadu diletant\u00ecsticu m\u00e0ssimu. Sas isquadras chi ant acabadu in sa positzione dae sa sigunda a sa de chimbe giocant sos \"play-off\" (andada e torrada, cun finale \u00f9nica in campu n\u00e8utru), e sa chi binchet passat a sa fase Natzionale, chi previdet partidas Interregionales pro unu logu in sa S\u00e8rie D. Sas isquadras classificadat a sa positzione de d\u00f2ighi e a sa de tr\u00e8ighi si afrontant in sos \"play-out\" pro detzidire s'isquadra chi partitzipet a sos \"spareggi\" interdivisionales cuntra de sas chi ant b\u00ecnchidu sos \"play-off\" de Promotzione pro evitare sa retrotzessione de categoria. Sas \u00f9rtimas tres classificadas (sa de bat\u00f2rdighi, sa de b\u00ecnnighi e sa de deghess\u00e8is) retrotzedent a manera autom\u00e0tica in Promotzione."}
{"id": "11728", "revid": "2404", "url": "https://sc.wikipedia.org/wiki?curid=11728", "title": "Autoistopu", "text": "S'autoistopu est una forma de trasportu chi cunsistit in su pedinzu de una trasportada a \u00e0teros biazadores, zenerarmente probidos de be\u00ecculos motorizados che autom\u00f2biles o autocarros, prus raras bias de mototzicretas. In su casu prus frechente, s'autoistopista in s'oru de su caminu pedit a sas beturas privadas de s'arressare e dispensare su trasportu sena costu. In prus de custu, pedende trasportadas in sech\u00e8ntzia, est poss\u00ecbile a realizare finas biazos longos in autoistopu.\nSas resones ch'impellint sas pessones a biazare \u201ca p\u00f2ddighe\u201d sunt mescamente tres: bisonzu (farta de fondos o de m\u00e8dios), isp\u00ecritu de abentura (s'autoistopu dat sa possibilidade de atopare pessones iscunnotas); ambientalismu e efissi\u00e8ntzia de su trasportu.\nIn Sardinna e in It\u00e0lia, s'autoistopu est proibidu in sos caminos de currimentu lestru, che pro narrer sos autocaminos.\nIst\u00f2ria.\nSos annos setanta de su s\u00e8gulu coladu ant rapresentadu su tempus de oro de s'autoistopu. Custa pr\u00e0tiga, meda ispainada intre sos z\u00f2vanos, est dev\u00e8nnida prus pagu frechente dae sa segunda metade de sos annos otanta, mescamente pro more de una cr\u00e8schida de su livellu econ\u00f2migu (cun s'ispainadura cunseghidora de s'autom\u00f2bile de propiedade).\nInfru\u00e8ntzia curturale.\nSu romanzu de Jack Kerouac \u201cIn su caminu\u201d (1.957), chi faeddat de sas biv\u00e8ntzias de Dean Moriarty, est istadu belle unu manifestu pro sa Beat Generation.\nSa saga pobulare \u201cGhia gal\u00e0tiga pro sos autoistopistas\u201d de Douglas Adams, cumintzada in su 1.978, tenet comente assempru printzipale de sa narradura una ghia particulare ispetzializada pro isprorare s'universu.\nRoger Waters, ex bassista e cantadore de sos Pink Floyd, at cunsagradu a s'autoistopu un'\u00e0rbumu intreu, \u201cThe Pros and Cons of Hitch Hiking\u201d (1.984), chi sinn\u00ecfigat literarmente \u201cSu pro e su contra de s'autoistopu\u201d.\nSa pell\u00eccula de s'orrore \u201cThe Hitcher \u2013 Su caminu longu de sa tim\u00f2ria\u201d, sa sighidura sua e su refaghinzu suo tenent de protagonista un'autoistopista sicop\u00e0tigu.\nSegur\u00e0ntzia.\nS'autoistopu no est isentu dae arriscos e, in prus de custu, est bastante poddigosu e, in particulare, imprebis\u00ecbile. Su biazadore-autoistopista no ischit mai cun tzertura in cale logu apat a dormire a de note.\nAutoistopu organizadu.\nPro parare fronte a custos probremas, minimizare sas intzerturas e cumbidare un'isp\u00e8tzia de segur\u00e0ntzia in prus chi fartat a s'autoistopu cr\u00e0ssigu, sunt n\u00e0schidos ass\u00f2tzios de \u201cautoistopu organizadu\u201d, chi sa majoria dimandat su pagamentu de una prorata annuale o mesile.\nAutoistopu telem\u00e0tigu.\nEsistint zassos telem\u00e0tigos narados \u201cde autoistopu organizadu\u201d, in ue a amaniare sos biazos in manera assimizadora a s'autoistopu de caminu. In custos sitos, est poss\u00ecbile siat a sinzolare chi si tenet s'intentu de imprender unu biazu e si disponet de seidorzos l\u00ecberos in sa betura, siat chi si chircat una trasportada pro andare a unu destinu determinadu. In It\u00e0lia sos \u00f9rtimos datos, pubrigados dae unu portale cunsagradu a s'autoistopu in retza, \u00ecnditant una cr\u00e8schida cussider\u00e0bile de su n\u00f9meru de sos utilizadores. Custu si devet in parte a s'incrementu repente de su costu de su carburante e de sos costos atzess\u00f2rios de sas autom\u00f2biles privadas.\nSi s'agatat unu seidorzu dispon\u00ecbiile, custa podet esser una manera meda pr\u00e0tiga e econ\u00f2miga de biazare, eliminende s'isetu in s'oru de su caminu.\nIn custu modu, est finas poss\u00ecbile a amaniare trasportadas regulares.\nFitianu peroe no semper, est prebidu s'abonu de unu cuntributu econ\u00f2migu minore dae bandas de sas pessones chi tirant profetu dae su trasportu."}
{"id": "11729", "revid": "2404", "url": "https://sc.wikipedia.org/wiki?curid=11729", "title": "Cojuiu cun su mare", "text": "In sa Rep\u00f9briga de Ben\u00e8tzia, su Cojuiu de su Mare (tzelebradu in s'ocasione de sa Festa della Sensa, est a narrer de s'Artiada a Chelos) fiat una tzerem\u00f2nia chi simbolizaiat sa dominadura mar\u00ectima de Ben\u00e8tzia. Sa tzerem\u00f2nia fiat istada istitu\u00ecda a ingh\u00ecriu de s'annu 1000 pro amentare sa cunchista de sa Darm\u00e0tzia dae bandas de su doze Pedru su de II Ors\u00e8olu e fiat istada isseberada sa die de s'Artiada a Chelos sende sa matessi in ue su doze fiat moidu cun s'ispedidura sua.\nIst\u00f2ria.\nSa tzerem\u00f2nia teniat orizinarmente unu car\u00e0tere propissiad\u00f2riu cun su mare. S'isvilupaiat peri una professone solennale de imbarcaduras, ghiada dae sa nae de su doze (dae su 1253, su Butzintoru), chi nch'essiat dae sa laguna peri sa buca de portu de s'Iscaru. In ie, in sas abas antales de sa cr\u00e8sia dedigada a Santu Nicolau, su patronu de sos navegadores, fiat retzitada un'arresa cun sa finalidade chi \u201cpro nois e pro totu sos navegadores, su mare podat esser assussegadu e asseliadu\u201d; posteriormente, su doze e sos \u00e0teros fiant arrosiados in manera solennale cun s'aba santa, chi s'abarru fiat a pustis ghetadu a su mare, in s'\u00ecnteri chi sos satzerdotes intonaiant \u201c\"Asperges me hyssopo, et mundabor\"\u201d.\nIn su 1177, cunforme a sa parist\u00f2ria in sa cale si basat su mitu de Ben\u00e8tzia, su Paba Lisandru su de III diat aer cuntz\u00e8didu a custa tzerem\u00f2nia unu car\u00e0tere de sagralidade, comente recumpensa pro sos serv\u00ectzios cumbidados dae Ben\u00e8tzia in sa pelea contra a Federico Barbarossa s'imperadore. Finas sa tzerem\u00f2nia de s'aneddu tenet or\u00eczines paristoriales e si podet dare chi remontet a unu ritu paganu. Peroe sa cr\u00f2mpida sua a Ben\u00e8tzia de su 1177 at fatu in manera chi custu eventu f\u00e0gheret codifigare totu sa tradissione paristoriale pro finalidades pol\u00ectigas. Pro custa resone, onzi annu su doze dassaiat ruer un'aneddu cunsagradu a su mare, e peri sas paraulas \u201cTi cojuamus, mare. In sinnu de dominadura bera e perpetuada\u201d decraraiat Ben\u00e8tzia e su mare aunidos in modu indissotzi\u00e0bile, reiterende su possedimentu subra de su mare Adri\u00e0tigu. Oe sa tzerem\u00f2nia est pres\u00ecdida dae su s\u00ecndigu de sa tzitade."}
{"id": "11730", "revid": "130640", "url": "https://sc.wikipedia.org/wiki?curid=11730", "title": "Radiuistimadore", "text": "Su radiuistimadore, o radiuamadore, est un'isperimentadore, sena finalidade de profetu, de sos aparitzos e de sas comunicaduras radiuf\u00f2nigas intentadas in s'atzetadura prus ampra de su t\u00e8rmine.\nCumprimentos legales chi r\u00e8gulant s'atividade.\nSu radiuistimadore, pro poder operare, devet superare un'es\u00e0mene iscritu, cumbocadu cun frech\u00e8ntzia zenerarmente semestrale o annuale cunforme a sa Rezione respetiva, dae sas Ispetorias Territoriales Rezionales de su Departamentu de sas Comunicaduras de su Minist\u00e8riu de s'Isvilupu Econ\u00f2migu pro su logru de liss\u00e8ntzias.\nCun su superamentu de s'es\u00e0mene, si cuntzedit su capatzitamentu ministeriale (naradu finas \u201cliss\u00e8ntzia\u201d) cun su cale su radiuistimadore at a poder operare dae un'istassione radiuel\u00e8triga in sas frech\u00e8ntzias e cun sas modalidades t\u00e8nnigas pro sas cales est b\u00e0lidu su capatzitamentu antisfontomadu. Si non b'at elementos isfavor\u00e0biles subra de sa pessone (pro narrer, antetzedentes penales de importu), est poss\u00ecbile a retzire dae su Minist\u00e8riu etotu s'autorizadura zenerale a installare e impreare un'istassione sua pr\u00f2pia, chi est identifigada in su mundu intreu in manera \u00f9niga dae unu c\u00f2dighe radi\u00f2filu, isse puru assinnadu dae su Minist\u00e8ru ch'ident\u00ecfigat siat s'istassione siat su possedidore.\nSu radiuistimadore etotu, bastugh\u00ec possuat un'autorizadura zenerale a s'installadura de un'istassione, duncas at a poder prozetare, modifigare o fraigare intreamente sos radiuemitidores suos pr\u00f2pios, a cundissione chi cumprant cun sas ispetz\u00ecfigas t\u00e8nnigas apostivigadas dae su Minist\u00e8riu."}
{"id": "11731", "revid": "2404", "url": "https://sc.wikipedia.org/wiki?curid=11731", "title": "S'\u00f2mine chi abaidaiat colende sos trenos", "text": "S'\u00f2mine chi abaidaiat colende sos trenos est unu romanzu grogu de Georges Simenon s'iscritore berzianu de limba frantzesa, pubrigadu in su 1.938 dae sa domo editora Gallimard, e posteriormente bortadu in numerosas limbas. No esistit galu una bortadura in sardu.\nInredu.\nKees Popinga est procuradore inche unu cumertziadore de aprovisionamentos pro barcas in sa tzitade olandesa de Groningen. Est cojuadu cun duos fizos e, pagu a pagu, s'ap\u00f9ssiat a intro de s'aburrimentu. Una sero, s'impreadore suo li com\u00f9nicat chi s'impresa at a dever decrarare bancarota fraudulosa. Bidende-si ruinadu, Kees Popinga s'intendet ruende su mundu a subra. Detzidit duncas de si nche fu\u00ecre dae sa realidade sua gasi disacunortadora e de fagher av\u00e0ntzias a Pamela, s'amadora de s'impreadore suo. Sigomente issa l'acollozit cun una r\u00ecsida befazola, isse s'intendet fertu in s'istima sua pr\u00f2pia e l'ochiet chirchende de la callare a sa muda. A cussu puntu, s'\u00f9niga solussione pro isse est a dassare s'Olanda, gasi si nche fuit a Parizi. Custa at a esser pro isse s'oportunidade de biver una bida cumpretamente diferente dae s'esist\u00e8ntzia sua de burghesitu chi at cunnotu finas a tando. Popinga si relassionat cun prostitutas e pistercheddos, finas a esser craspuadu dae unu furabussas. A pustis de unu tentativu de suitz\u00ecdiu disintzertadu chi l'intregat a manos de sa polima, s'agatat internadu in un'ispidale sichi\u00e0trigu."}
{"id": "11732", "revid": "1162", "url": "https://sc.wikipedia.org/wiki?curid=11732", "title": "Francu Angioni", "text": "Francu Angioni (Tzivitabetza, 25 de austu 1933) est unu zenerale italianu de or\u00eczine sarda.\nBiografia.\nCadete antigu de s'Iscola Militare Nunziatella, at frechentadu s'academia miliare e est istadu ufissiale de s'Armada italiana, sizende su gradamentu de zenerale de Corpus de Armada.\nUfissiale de sos pararutistas, at mandadu su Batallone de Sabotadores de sos Pararutistas (numenadu in fatu Batallone de assartu de pararutistas \u201cCol Moschin\u201d).\nIntre su cabudanni de su 1.982 e su frearzu de su 1.984, in su cuadru de sa Prima Gherra Libanesa e posteriormente a su massacru de Sabra e Shatilain Beirutu, at ghiadu su continzente italianu (ITALCON) in tempus de sa missione L\u00ecbanu 2. Custa \u00f9rtima, a su printz\u00ecpiu, fiat n\u00e0schida comente initziativa ONA, peroe su betu postu dae s'URSS aiat annulladu s'\u00e8zida internassionale in s'\u00ecnteri chi su continzente fiat in navegadura chirru a su L\u00ecbanu, pro custa resone ITALCON si fiat mudada in protzessu de tarea in un'isfortzu mescamente nassionale. Comente cunsegh\u00e8ntzia dereta, sos m\u00e8dios VCC-1 Camillino impreados in su terrinu fiant istados, in onzi manera, colorados in arbu (identifigadura de m\u00e8diu ONA), peroe aiant zutu pintada sa bandera italiana.\nS'interventu a L\u00ecbanu, in tempus de su cale siat su continzente ameriganu siat su frantzesu aiant tentu pertas graes a beru in fatu de duos atentados, fiat istadu gr\u00e0ssias a Angioni unu modellu chi si nde fiant refertos finas sas missiones italianas posterioras a logu istranzu. Sa postura de su zenerale, difatis, fiat istada sa de impeller sos sordados suos pr\u00f2pios a cunnoscher sa curtura logale, subra de sa cale aiat repartzidu libros a totus. Custu aiat perm\u00ectidu a sos italianos de cumprender sas resones de sas partes e si proponner comente fortza de interponidura, prus a prestu chi comente s'enn\u00e8simu continzente istranzu in terra libanesa. Sas relassiones cun sa pobuladura logale e sas diferentes partes in pelea, in prus de custu, fiant istadas fazilitadas in manera istremenada dae su fraigamentu de un'ispidale de campu a probe de s'abioportu de Beirutu, in ue totu sos fertos, de cale si siat banda, fiant tratados. Unu casu de cabale de su livellu de interassione sighidu est rapresentadu dae su contu de Mustaf\u00e0 Haoui su minore, tratadu in s'ispidale italianu, ch'in fatu fiat d\u00e8vennidu sa mascota de su continzente. Posteriormente fiat emigradu a It\u00e0lia e atuarmente est t\u00e8nnigu de laborat\u00f2riu inche s'Istitutu Regina Elena de Roma."}
{"id": "11733", "revid": "2404", "url": "https://sc.wikipedia.org/wiki?curid=11733", "title": "Caratza contragassu", "text": "Una caratza contragassu est unu dispositivu de proteghidura de sas bias respirad\u00f2rias dae azentes impestadores de s'atmosfera. Est formada dae unu carale in materiale modde e dae unu o prus firtros chi pur\u00ecfigant s'\u00e0era in antis de s'inspiradura. S'impreu de sa caratza in ambientes impestadores est poss\u00ecbile petzi cun una pres\u00e8ntzia adeguada de oss\u00eczenu. Obiamente, in su casu de farta de oss\u00eczenu, sos usu\u00e0rios ant a impreare una bombona probida pro s'efetu chi cust\u00ectuit una reserva e rennet s'utilizadore independente dae s'abarru de su situ perigulosu.\nIst\u00f2ria.\nSu primu impreu massivu de sos gassos asfissiadores fiat istadu fatu dae sas tropas alemannas in tempus de sa prima gherra mundiale in sa batalla de Ypres. Duncas, sas tropas alliadas aiant d\u00e8vidu cuntziber unu sistema defensivu contra a s'arma narada e zai carchi mese a pustis (su 26 de l\u00e0mpadas de 1915), su primu modellu de caratza contragassu in s'echipadura de s'armada cunsistiat in una caratza sintzilla de gassa ch'in intro b'aiat cotone suspidu de sales arcalinos, chi deviant esser a tretu de neutralizare gassu a base de croru e bromu. Posteriormente, su tipu naradu de caratza fiat istadu modifigadu annanghende finas ogreras proteghitivas, pro si mudare posca in una caratza chi cuguzaiat sa cara intrea, narada \u201cmurtibaledora cun proteghidura \u00f9niga\u201d e chi diat aer d\u00e8vidu protegher (cunforme a sa propaganda de sos tempos) \u201cin manera incundissionada e cumpreta dae todos sos gassos, mancari \u00e8sserent impreados in su matessi tempus\u201d.\nSas caratzas contragassu aiant tentu un'isvilupu cussider\u00e0bile in su tempus intre ambas gherras mudiales, e a su cumintzu de sa segunda gherra mundiale zai fiant repartzidas ampramente siat intre sas tropas siat intre sa pobuladura tzivile. Posteriormente a sa segunda gherra mundiale, s'isvilupu de armas nucreales e bateriol\u00f2zigas aiat custr\u00ecnghidu a sa prozetadura de sistemas de firtradura prus sofistigados, che pro su modellu M9, produ\u00ecdu in su 1952 in sos Istados Aunidos.\nCaratza contragassu moderna.\nSas caratzas contragassu atuales sunt cumpostas dae unu carale de gomma o silicone, in modu a garantire un'ader\u00e8ntzia perfeta a su rostu: in prus de custu, sunt probidas de limbetas e t\u00ecbias pro poder afirmare sa caratza contragassu in palas de sa conca. Sunt dotadas aguarmente de unu bisore trasparente mannu de policarbonatu o bidru a pizos, chi c\u00f9mbidat bisivilidade ampra. In intro s'agatat una segunda caratza chi cuguzat sa zona de su nare e de sa buca. In custa caratza interna, sunt postas duas aberturas: una pro s'inspiradura e s'\u00e0tera pro s'espiradura, probidas de b\u00e0rvulas currespondedoras pro acundissionare su frussu de s'\u00e0era. Sa b\u00e0rvula de inspiradura est cunetada a unu filtru, ch'impreat sust\u00e0ntzias a base de carvone ativu tratadas oportunamente pro firtrare e fissare sos gassos deleados, in s'\u00ecnteri chi sa b\u00e0rvula de espiradura ispellit s'\u00e0era respirada sena chi s'annapet su bisore."}
{"id": "11734", "revid": "9802", "url": "https://sc.wikipedia.org/wiki?curid=11734", "title": "Billete abi\u00e0tigu a barra aberta", "text": "Unu billete abi\u00e0tigu a barra aberta est unu billete particulare de andada e torrada cun su cale s'arribat a un'abioportu e si torrat moende dae un'\u00e0teru.\nSa dist\u00e0ntzia intre ambas seas abioportencas si cursat a gastos pr\u00f2pios, impreende cale si siat m\u00e8diu de trasportu.\nUnu billete abi\u00e0tigu de custa zenia presentat s'abantazu, in su casu de biazos itineradores, de evitare de dever torrare a sa tzitade de arribada petzi pro bi leare s'apar\u00e8chiu de ghirada.\nUn'isempru cr\u00e0ssigu de billete abi\u00e0tigu a barra aberta est unu billete pro sos IAA cun arribada a Noa Iorcu e torrada moende dae Santu Frantziscu."}
{"id": "11735", "revid": "153852", "url": "https://sc.wikipedia.org/wiki?curid=11735", "title": "Bolu nolitadu", "text": "Unu bolu nolitadu o bolu charter est unu serv\u00ectziu de trasportu abi\u00e0tigu de mercantzias e passizeris chi no est suzetu a una programmadura sistematica de or\u00e0rios, diferentemente dae su chi acontessit cun sos bolos de l\u00ecnia. A s'avesu, est istipuladu unu cuntratu de n\u00f2litu intre duos o prus cuntratadores pro tirare su profetu prus artu chi si podat dae sa capatzidade de su bolarzu. Unu bolu est definidu comente \u201cnolitadu\u201d petzi si su n\u00f9meru de seidorzos est superiore a 12, in \u00e0tera manera est chistione de serv\u00ectziu abiotaxi.\nPerfilu.\nIn su cuntestu de su turismu massivu, sos bolos nolitados ant agabadu pro esser identifigados comente bolos chi tenent s'\u00f9nigu rolu de trasportare turistas chirru a sos destinos issoro; fitianu, sos billetes non sunt b\u00e8ndidos deretamente dae sas cumpanzias charter a sos passizeris, si nono dae sas azentzias de biazu, ch'ist\u00ecpulant unu cuntratu cun sa cumpanzia, s'incapas paris cun \u00e0teras azentzias. In medas pachetes de biazu, sunt incr\u00f9didos su bolu, s'aposentamentu e \u00e0teros serv\u00ectzios. In su tempus coladu, sos bolos nolitados si podiant comporare petzi a m\u00e8diu de sos pachetes narados; a dies de oe, intames, sa c\u00f2mpora issoro podet esser realizada finas dae sos chi disizant tirare profetu dae su bolu ebia.\nMancari sos bolos nolitados siant impreados fitianu in su cuntestu tur\u00ecstigu, a bias si podet dare chi siant reservados dae grupos numerosos individuales, che sos assalariados de un'impresa, sos zogadores de un'echipa isportiva e, in carchi ocasione, dae grupos de militares.\nIn sos abioportos medianos e minores de sa Grandu Bretana, su bonu de su tr\u00e0figu abi\u00e0tigu est custitu\u00ecdu dae bolos nolitados, e sos profetos econ\u00f2migos de custos abioportos sunt pretzisamente sos imp\u00f2sitos pagados dae sas cumpanzias charter.\nMedas cumpanzias abi\u00e0tigas mannas chi c\u00f9mbidant bolos de l\u00ecnia ant inaguradu cumpanzias sussidi\u00e0rias chi \u00f2perant serv\u00ectzios charter (pro isempru, sa cumpanzia de bolos nolitados de Alitalia), belle chi non si siant averadas semper cumpetitivas a petus de sas cumpanzias ispetzializadas. In prus de custu, unas cantas cumpanzias abi\u00e0tigas de mercantzias trasportant argunos passizeris charter in sos apar\u00e8chios issoro. A s'imbesse, unas cantas cumpanzias de bolos nolitados ant incaminadu bolos de l\u00ecnia regulares.\nSos bolos nolitados naschint finas cun sa finalidade de aprofetare su prus poss\u00ecbile sa capatzidade de su bolarzu, mancari sos istandards de calidade fitianu non siant sos matessi de sos bolos de l\u00ecnia.\nIn unos cantos casos, sas azentzias chi c\u00f2mporant zassos a bordu ant logradu una reputadura de instabilidade finantzi\u00e0ria, ca a bias sos turistas si sunt achessiados de bolos iscantzellados cun pagu avertu pr\u00e8viu (e dae cando in cando perdende su pachete intreu de sa bag\u00e0ntzia sena refata) o non sunt p\u00f2didos torrare in segus pro neghe de su faddimentu de sa cumpanzia. Pro limitare a su m\u00e0ssimu custa zenia de dannos, s'ist\u00ecpulant assegur\u00e0ntzias obrigad\u00f2rias.\nIn Sardinna e in It\u00e0lia, sos biazadores sunt cuguzados finas dae sas fiantzas obrigad\u00f2rias cuntz\u00e8didas dae sas azentzias de biazu individuales chirru a sa prov\u00ecntzia in ue \u00f2perant, gasi che dae un'assegur\u00e0ntzia istitu\u00ecda in sos \u00f9rtimos annos dae s'ASTOI (Ass\u00f2tziu de Turoperadores Italianos). Addae de custu, est importante a tenner presente chi sa lezisradura internassionale prebidet chi s'or\u00e0riu operativu de sos bolos nolitados podat bariare finas a 48 oras in antis de sa moida prebida."}
{"id": "11736", "revid": "3602", "url": "https://sc.wikipedia.org/wiki?curid=11736", "title": "Terrone", "text": "Terrone est unu faveddu malu de sos italianos, chi est a impr\u00e8u com\u00f9nu pro sa zente de s'Italia de susu, pro inditare sos chi benint dae s'Italia de z\u00f2sso, a bortas pro offendere e a bortas pro brulla.\nSu faveddu (chi in toscanu ebb\u00eca, sende su fundamentu dae ube s'italianu etottu che l'ant pesau, est uguale) cambiat dae limbazu a limbazu e dae locu a locu, comente \"ter\u00fan\" / \"ter\u00f9\" / \"teron\" in Lombardia, \"ter\u00fan\" in Liguria, \"ter\u00f9\" / \"ter\u00fan\" / \"tar\u00fan\" in Piemonte, \"tar\u00f9n\" / \"taroch\" / \"ter\u00f3n\" in Venetu e Friuli, \"ter\u00f2ch\" / \"tar\u00f3n\" in Emilia-Rumagna, e \"ter\u00f3n\" / \"terr\u00f3\" o \"ter\u00f3ne\" / \"tar\u00f2ne\" in atteros trettos.\nA custu paral\u00f9mene si ass\u00f2tziant a s'isp\u00ecssu tzertos istereotipos, comente su de s'ignorantzia p\u00e0ris chin pacu gana de traballare, menispr\u00e8ssiu pro s'izi\u00e8ne personale e sa sotziedade tzivile: chin su tempus at picau su sinn\u00ecficu de pessone r\u00f9za e maleducada, galu pejus si est bassu, de pedde nighedda e barras artas."}
{"id": "11737", "revid": "1054", "url": "https://sc.wikipedia.org/wiki?curid=11737", "title": "S'istassione (pell\u00eccula de su 1990)", "text": "S'istassione est una pell\u00eccula de 1990 aderetada dae Sergio Rubini. Est chistione de sa bersione de tzine de su traballu teatrale a su matessi n\u00f9mene de Umberto Rubini, istuturadu de acordu cun sa figura e sas carater\u00ecstigas de su Sergio Rubini z\u00f2vanu de tando.\nInredu.\nSu cabu de istassione t\u00ecmidu Domenico (Sergio Rubini) bivit a sa sola in s'impostadorzu suo minoreddu, belle isuladu in su sartu apuliesu.\nSa bida sua est fata de relozos, campaneddas e trenos, e oram\u00e0i de sa sea sua l'ischit totu. Finas chi sa zanna pesada de una bardana s'at a aberrer sena d\u00e8roga semper a sa matessi ora, suta de s'efetu de sas bivraduras de unu trenu lestru transitende.\nBelle gasi, una note custa rutina s'isperrat: a s'istassione acoetat una f\u00e8mina z\u00f2vana e bella (Margherita Buy), a pee e bulluzada. Si nch'est fu\u00ecda dae una billa a pagu tretu in ue, in tempus de una festa, su cumpanzu suo burratzu (Ennio Fantastichini) at cumintzadu a la malutratare.\nSu matessi \u00f2mine arribat pagu ora a pustis pro recuperare sa cumpanza sua. Peroe nde naschit una bria, su cabu de istassione minore, pro defender sa f\u00e8mina (chi l'agradat a beru), binchet sa timidesa sua e lu bogat in zanna. S'\u00f2mine biolentu nche crompit a arrocare s'istassione minore, chi est tancada, chirchende foras male de li ponner fogu, e p\u00e8netrat a intro. Oram\u00e0i assurviladu, est a puntu de iscuder sarvazamente siat su cabu de istassione siat sa f\u00e8mina. Peroe Rubini, cun s'azudu de sa zanna de sa bardana, at a bincher sa pelea desiguale.\nIntre isse e sa f\u00e8mina oram\u00e0i si sunt creados unu tensu e un'atraghidura chi augurant bene pro carchi cosa de prus \u00ecntimu. Peroe sas difer\u00e8ntzias sotziales sunt demasiadas, e sos duos s'ant a partzire."}
{"id": "11740", "revid": "130685", "url": "https://sc.wikipedia.org/wiki?curid=11740", "title": "Caminu de chintorza", "text": "Caminu de chintorza, abreviadu fitianu in chintorza, est su n\u00f9mene dadu comunamente a unu sistema caminale chi organizat sa tzirculadura de sos be\u00ecculos a ingh\u00ecriu de sa leada de una bidda o tzitade.\nOr\u00eczine de su sistema caminale \u201ca chintorza\u201d.\nCun s'isvilupu de su tr\u00e0figu beiculare cumertziale e individuale (mercantzias e pessones), dae sa metade de su de XIX s\u00e8gulos in antis, si fiat manifestadu su bisonzu de decunzestare su tr\u00e0figu de rugramentu de sos logos urbanizados.\nIn It\u00e0lia, sos caminos de chintorza sunt istados realizados fitianu in pinna de sa muralla de inghiriadura de sas biddas medievales o in su situ in ue s'agataiat sa muralla antiga.\nPro narrer, in su 1.864 Giuseppe Poggi aiat retzidu s'inc\u00e0rrigu de prozetare su remodellamentu urbanista de Fror\u00e8ntzia. In sa zona nordu, fiat istada derruta sa muralla e fiat istadu realizadu dae su 1.870 unu trassadu caminale nou chi como currespondet a sos zirones de chintorza.\nBelle seguramente, sa mitza de ispiradura fiant istados sos boulevards parizianos chi Haussmann su Barone fiat realizende.\nIn Milanu, aiat tentu or\u00eczine assimizadora su caminu de chintorza in pinna de s'inghiriadura de sos bastiones, sa muralla ispannola betza.\nFuntzione de unu caminu de chintorza.\nSa finalidade printzipale de s'organizadura caminale narada est a azuventare sos frussos de be\u00ecculos impedende su rugramentu de su tzentru de bidda, comente fiat netzess\u00e0riu fagher fitianu pro neghe de s'organizadura tardiu-romana de sas biddas e sas tzitades o in su casu de leadas postas a longu de caminos consulares o istatales."}
{"id": "11751", "revid": "2404", "url": "https://sc.wikipedia.org/wiki?curid=11751", "title": "Passaportu", "text": "Unu passaportu est unu documentu de identidade formale o una tzertifigadura em\u00ectida dae unu gubernu nassionale ch'\u00ecdent\u00ecfigat, normarmente peroe no netzessariamente, su titulare comente unu tzitadinu de cussu Istadu particulare e dimandat su permissu, in su n\u00f9mene de sa soberania o gubernu de s'Istadu emitidore, de intrare e colare peri \u00e0teros Istados. Sos passaportos sunt relassionados cun su deretu de proteghidura legale in logu istranzu e su deretu de ghirare a s'Istadu de sa nassionalidade pr\u00f2pia. Sos passaportos, a s'avesu, cuntenent sa fotografia de su titulare, sos datos suos identifigativos, sa sinzadura sua, sa nassionalidade e, a bias, \u00e0teros m\u00e8dios de identifigadura individuale. Medas Istados sunt isvilupende propiedades biom\u00e8trigas pro sos passaportos issoro pro poder cunfirmare cun segur\u00e0ntzia prus manna chi sa pessone chi presentat su passaportu nde siat su titulare liz\u00ectimu.\nUnu passaportu, a s'avesu, est netzess\u00e0riu pro biazare a logu istranzu, dadu chi normarmente devet esser amustradu in sa l\u00e0cana, mancari esistant acordos particulares intre nassiones cunforme a sos cales sos tzitadinos podent impreare finas \u00e0teros documentos de identidade. \nPodet esser tamponadu cun bistos em\u00ectidos dae sa nassione istranzadora chi autorizant s'intrada. \nUnos cantos gubernos totalid\u00e0rios chircant de cuntrollare su moimentu de sos nassionales issoro emitende passaportos narados \u201cpassaportos internos\u201d: pro isempru, in s'Unione Sobi\u00e8tiga antiga, s'emitiant passaportos internos narados \u201cpropiski\u201d a totu sos tzitadinos pro cuntrollare su moimentu issoro in intro de sas fronteras de su pa\u00ecsu.\nSende documentos de identifigatura, sos passaportos sunt suzetos fitianu a fura e farsifigadura. \nPro poder intrare a unos cantos Istados, no est bastante chi su passaportu non siat passadu, si nono chi devet tenner balidesa residuale de 3 o 6 meses a s nessi, o puru si dimandant s'aponidura de un'autorizadura tempurana a s'intrada a s'Istadu a ue si disizat biazare, numenada bistu de intrada e redassada dae ambassadas e consulados e a bias finas in sa l\u00e0cana de intrada. Tocat duncas a s'informare in antis de moer a Istados chi non pertenent a s'Unione Europea si, mancari su passaportu siat galu b\u00e0lidu, sa passadura sua non siat demasiadu probiana pro realizare su biazu."}
{"id": "11752", "revid": "14497", "url": "https://sc.wikipedia.org/wiki?curid=11752", "title": "Aba minerale", "text": "S'aba minerale est una casta de aba benale, avesarmente amercadada in ampulla. \nIn It\u00e0lia, podet esser b\u00e8ndida cun s'iscritura \u201caba minerale\u201d petzi s'aba chi torrat a pare cun sos crit\u00e8rios legales apostivigados dae su D.L. 25/01/1.992 n. 105 (modifigadu dae su D.L. 399/99 in aprigadura de sa Deretiva 96/70/CE), chi arresat \u201cSunt cussideradas abas minerales naturales sas abas chi, tenende s'or\u00eczine issoro dae una tiza o zaghimentu suterranu, apr\u00f2ghilant dae una o prus benas naturales o pertuntas e chi tenent carater\u00ecstigas sanid\u00e0rias particulares e propiedades favor\u00e0biles a sa salude\u201d. Pro sas abas buf\u00e0biles, sas \u00f9rtimas duas ispetzifigaduras (carater\u00ecstigas sanid\u00e0rias e propiedades saludales), a su contr\u00e0riu, non sunt dimandadas.\nSu mercadu de sas abas minerales in ampulla tenet importu particulare in It\u00e0lia, chi ghiat sa crassifigadura de sa cunsumidura mundiale per \u00f2mine, cun ball\u00f9menes chi si sunt triprigados dae su 1.985 (65 litros annuales per \u00f2mine) a su 2.006 (194 litros annuales). Est de sinn\u00ecfigu finas s'impatu ambientale, relassionadu cun su trasportu de unos 6.000 milliones de ampullas e sa dissipadura issoro posteriora. \nCunforme a sa Fundadura ICGA, in It\u00e0lia bi diant esser 514 marcas diferentes, cando chi cunforme a \u00e0teras mitzas diant esser foras male 608."}
{"id": "11753", "revid": "10458", "url": "https://sc.wikipedia.org/wiki?curid=11753", "title": "Ijime", "text": "Su ijime (\"\u3044\u3058\u3081\" o, prus raru, \"\u82db\u3081\") est unu fenomenu sotziale giaponesu chi est su matessi de su chi li naran a Ponente \"bullismu psicologicu\", chi ponet sa v\u00ectima a banda dae su gr\u00f9stiu in ube est, lass\u00e0ndela a sa sola.\nSu faveddu est unu l\u00f9mene chi benit dae su verbu \"ijimeru\" (pessich\u00ecre) e si impreat pro inditare una zen\u00eca de violentzia fatta in iscola. Si chistionat de \"ijime\" cando una tr\u00f9ma prus o mancu manna de disch\u00e8ntes b\u00ecet una pess\u00f2ne chi est a su solitu bastante passiva e mala a parare fronte a issos, e duncas li d\u00e0et trum\u00e8ntu chin praticas vessatorias e disumanitzantes pro meses si non annos, e custu chin su silentziu c\u00f9mpritze de sa classe intrega, chi incor\u00e0zat sas fatt\u00ecas malas o si ponet p\u00e8tzi a pompiare su/a poverittu/a pro tim\u00f2ria de patire cusseguentzias malas, o f\u00ecntzas de sos dotz\u00e8ntes: a bortas est propriu su mastru a alentare o partecipare a s' \"ijime\"."}
{"id": "11754", "revid": "2404", "url": "https://sc.wikipedia.org/wiki?curid=11754", "title": "Abasatu de via Caravaggio", "text": "S'abasatu de via Caravaggio est istadu unu mortorzu tripru acont\u00e8ssidu su 30 de santuga\u00ecne de 1975 in su n. 78 de via Caravaggio, in sa parte de susu de su bighinadu de Fuorigrotta in N\u00e0pule, e iscobertu s'8 de santandria. Fiant istados och\u00ecidos, c\u00f2rfidos a sa conca cun un'ozetu iscudidore improvisadu (e mai identifigadu) e posteriormente c\u00f2rfidos a sa gula cun unu leputzu totu sos bividores de s'apartamentu in sa de bator prantas de su fraigu, a ischire Domenico Santangelo, 54 annos, rapresentadores de b\u00e8ndida (cabitanu antigu de cursu longu e ex s\u00ecndigu cundominiale), sa de duas muzeres suas Gemma Cenname, 50 annos, mastra de illieramentu, e sa fiza de isse, Angela Santangelo, 19 annos, impreada de s'INAM, gasi che su cane issoro Yorkshire terrier, a n\u00f9mene Dick (sufogadu cun una manta). Sas carenas de Domenico Santangelo e Gena Cenname fiant istados depositados a sa banzera, impare cun Dick su calleddu, cando chi sa carena de Angela l'aiant imboligada in unu lentolu e arrambada a su letu cojuale.\nSas imbestigaduras.\nPro su chi pertocat s'aspetu sient\u00ecfigu de sas imbestigaduras, in s'apartamentu de su mortorzu tripru, in prus de orminzas de crapita (medida 41-42) imprentadas in su s\u00e0mbene in sos pamentos de unos cantos aposentos e de su passadissu, fiant istadas imb\u00e8nnidas orminzas poddigales in un'ampulla de whisky e una de brandy imbaradas a un'armarzu-r\u00e0diu de s'aposentu de traballu de Domenigo Santangelo. A sos tempos, fiat imposs\u00ecbile pro sa polima sient\u00ecfiga a detetare, refraigare e identifigare istigas biol\u00f2zigas dassadas dae su mortore in sos agatamentos de s'issena de su cr\u00ecmine. Sas orminzas de crapita e sas poddigales fiant resurtadas incumpat\u00ecbiles cun sas de s'imputadu benidore (Domenico Zarrelli). Pro su chi prendet sas imbestigaduras no sient\u00ecfigas, issas nch'aiant zutu a su detenimentu e a sa cundenna a sa perpetuada in su primu gradu de Domenico Zarrelli, nebode de Genna Cenname (acusadu de cumiter s'abasatu ca fiat a poderiu de un'arrebatu de cull\u00f2bia a pustis de si bider refudende sa dimanda sua de un'impr\u00e8stidu de dinare dae bandas de tia sua Gemma), posteriormente ass\u00f2rvidu a sent\u00e8ntzia rassa, e ref\u00e0ghidu dae s'Istadu in su 2.006 pro dannos morales e materiales. Duncas, su curp\u00e0bile e su motivu iscadenadore de s'abasatu abarrant galu como iscunnotos.\nImbestigaduras sient\u00ecfigas noas.\nIn su beranu de 2013, sa Procuradoria de sa Rep\u00f9briga de N\u00e0pule, in su cuadru de un'imbestigadura sient\u00ecfiga, degretat an\u00e0lisis de laborat\u00f2riu a subra de sos agatamentos de s'issena de su cr\u00ecmine agatados bardados belle 40 annos a pustis de sos fatos. Est chistione de una tassa impreada, unos cantos b\u00ecculos de zigarreta e unu frobidorzu imbrutadu de s\u00e0mbene. Assionant in calidade de cussizadores setoriales sos operadores de sa partzidura de recunnoschimentu de sa polima nassionale."}
{"id": "11755", "revid": "772", "url": "https://sc.wikipedia.org/wiki?curid=11755", "title": "Duemila leghe sotto l'America", "text": "Duemila leghe sotto l'America (in sardu:\"Duamiza ligas suta de s'Am\u00e8riga\") est unu romanzu de Emilio Salgari, pubricadu in su 1888. Est cunnotu finas cun su t\u00ectulu de Su siddadu misteriosu.\nInredu.\nSmoky su cabu \u00ecndiu betzu est isrobadu e fertu graemente dae unos cantos malufaghedores. Intendende-si a curtzu de sa morte, mutit a John Webher s'amigu suo e li revelat s'esistentzia de una cassita chi cuntenet documentos misteriosos e importantes. Un'\u00e0tera assimizadora l'est istada sustra\u00ecda dae sos feridores suos, intre sos cales at recunnotu a Carnot su malefamadu. Webher, detzifrende sos documentos, isc\u00f2berit s'esist\u00e8ntzia de una bia suterrana chi aunit su Kentucky cun su Per\u00f9 e, in manera surpresiva, aguarmente dae sos documentos, nche bogat infomaduras a pitzos de su \u201cSiddadu de sos Incas\u201d m\u00ectigu e fabulosu. Arrimadu dae Morgan, Burthon e O'Connor, detzidit de amaniare un'ispedidura. Su mist\u00e8riu fassinadore de unu mundu suterranu chi s'isterrit pro duamiza ligas in su sutasolu ameriganu at a causare a sos protagonistas una filera de imbaros e tzircust\u00e0ntzias imprebidas in una dimensione cumpretamente at\u00ecpiga a petus de cussa in ue fiant avesos a assionare. Su misterimentu de possuer su siddadu fabulosu lis at a permiter de superare totu sos arriscos e sas dificurtades chi Carnot su bartassarru at amaniadu antetzedende-los. In su respetu de sa parist\u00f2ria, cunforme a sa cale su siddadu batit sa disaura, sos profanadores ant a esser castigados trazigamente."}
{"id": "11756", "revid": "3602", "url": "https://sc.wikipedia.org/wiki?curid=11756", "title": "Documentassione limbistica", "text": "Sa documentassione limbistica est su protzessu in ube una limba si documentat dae una prospettiva limbistica documentale. Sa finalidade sua est cussa de \"off\u00e8rrer unu registru cumpr\u00e8tu de sas praticas limbisticas chi sun proprias de una comunidade limbistica determinada\". Sa documentassione limbistica p\u00f9nnat a facher unu registru cantu prus mannu e cumpr\u00e8tu de sa comunidade limbistica chi si tenet in contu, tantu pro sa posteridade e su tempus imbeniente cantu pro sa rivitalitzassione limbistica (est a n\u00e0rrer, su protzessu chi punnat a torrare viva una limba). Sa documentassione limbistica d\u00e0et f\u00ecntzas una base s\u00f2lida pro s'analisi limbistica, sicomente cr\u00ecat una mole de materiale chi si bi podet istudiare s'istruttura de sa limba issupra.\nMetodu.\nA su solitu b'at sa registratzione bocale, sa trascrissi\u00f2ne (fachende a s'ispissu impr\u00e8u de s'Alfabetu Foneticu Internassionale e/o una \"ortografia pratica\" fatta e fravic\u00e0da a bella posta pro cussa limba), s'annotassione e s'analisi, sa bort\u00e0da a una limba de comunicassione generale, s'archiviad\u00f9ra e s'isparghimentu. Est pretz\u00ecsu, pro su proz\u00e8tu de documentassione limbistica, a facher unu registru bonu cando si fachet sa descrissi\u00f2ne limbistica. Est a archiviare su materiale, mancari chi non tottus sos archivios sian bonos a bi lu mant\u00e8nner ca su formatu tennol\u00f2gicu in su tempus cambiat, e nemmancu usu\u00e0rjos potentziales bi poden intrare pro nde facher impr\u00e8u.\nSa documentassione limbistica est a cost\u00e0zu de sa descrissione limbistica, chi p\u00f9nnat a descr\u00ecver su sistema astrattu de istrutturas e regulas, chi sun proprias de sa limba, in sa forma de una grammatica o/e de unu vocabolariu. Su limbista traballat menzus si si fachet s'una cosa e s'atera puru, e podet f\u00ecntzas dare materiale a sos chi faveddan sa limba. Sa tennolog\u00eca nova permitit menzus registratziones, chin menzus descrissiones, e tottu custu si podet mant\u00e8nner in archivios digitales, comente AILLA o PARADISEC, e si podet r\u00e8nder disponibile chin pacu isfortzu a sos chi faveddan sa limba e/o la cheren imparare.\nSa documentassione limbistica at fintzas dau sa luche a prubicassi\u00f2nes ispetzialitz\u00e0das novas, comente su zornale in l\u00ecnia \"Language Documentation &amp; Conservation\" e su libru a cadentzia annuale \"Language Documentation and Description\".\nZen\u00ecas de descrissione limbistica.\nSa descrissione limbistica si podet ischirr\u00ecare in par\u00ectzos campos de ispetzialitzassi\u00f2ne. "}
{"id": "11757", "revid": "2404", "url": "https://sc.wikipedia.org/wiki?curid=11757", "title": "Termoli", "text": "Termoli est una comuna italiana de 32.983 abitadores posta in Molise, cuncretamente in sa prov\u00ecntzia de Campubassu.\nPro pobuladura, est sa de duas de sa prov\u00ecntzia e de sa rezione. Si caraterizat pro sa pres\u00e8ntzia de unu promont\u00f2riu in ue s'agatat sa leada marinera betza, alindadu dae unu murallone in orale chirru a su mare. Sa bidda s'isterrit oe in sa costera e chirru a s'internu, peroe su tzentru suo de imp\u00e8llida est su promont\u00f2riu in s'oru de su mare Adri\u00e0tigu, sea de sa Leada Antiga carater\u00ecstiga, partzida topografigamente dae s'abarru de sa bidda dae sa muralla de reparu e dae su casteddu.\nZeografia f\u00ecsiga.\nSa bidda si nch'isc\u00e0mpiat a su mare Adri\u00e0tigu, a un'art\u00e0ria chi andat dae 0 a 178 m. in subra de su livellu de su mare. Termoli est situadu in sa zona artim\u00e8triga de su montigru iscarale e est cussideradu de arriscu s\u00ecsmigu bassu. Dae su puntu de bista zeogr\u00e0figu, est cullocadu intre su riu Biferno (a su suddu) e su tra\u00ecnu Sinarca (a su nordu), ambos de car\u00e0tere trainale; sa parte ist\u00f2riga de sa bidda s'isvilupat in su promont\u00f2riu-mes\u00ecsula minore in pinna de su mare, peroe sa bidda moderna agatat s'ampramentu suo in sa zona de s'internu terrencu, mescamente in sos bighinados sat\u00e8llite. \nIn sa bidda de Termoli, s'agrugant su de 42 parallelos Nordu e su de 15 meridianos Estu; custu \u00f9rtimu est su meridianu tzentrale de sa fita or\u00e0ria (UTC+1 o Central European Time) de Berilinu, Parizi e Roma (Europa tzentru-otzidentale) chi, de fatu, det\u00e8rminat s'ora de sa fita etotu (chi, difatis, est narada \u201cs'ora de Termoli\u201d). Su meridianu est numenadu Termoli-Etna e custu rennet sa bidda adri\u00e0tiga unu \u201cGreenwich\u201d italianu. S'agrugamentu intre sas duas l\u00ecnias imazinadas acontessit in sa praja de Rio Vivo, o prus cuncretamente inche sa marina de San Pietro, a pagos passos dae su logu in ue, finas a pagu tempus a como, s'agataiat unu trabucco in disimpreu (Trabucco de Bricche). Sos c\u00e0rculos prus seneghes, intames, cullocaiant su puntu de agrugamentu inche una turrita mesudestru\u00ecda chi s'agatat aguarmente in su caminu de Rio Vivo. Unu bassurelevu amentat su logu naradu.\nTermoli est in cuntierra cun sa comuna de Ripatransone pro su primadu de su g\u00f9turu prus astrintu de It\u00e0lia chi paret esser su de sa comuna asgolana (dae 38 a 43 cm. a petus de unos 50 cm. de sa \u201crejec\u00e9lle\u201d termolesa), mancari mediduras reghentes atribuant su primadu nassionale e foras male europeu a sa bidda molisana, dadu che in unos cantos puntos, in sa carrerita astrinta, su metru \u00ecnditat 33-34 cm.\nUn'\u00e0tera cuntierra cun sas Marcas pertocat San Basso. Sa comuna de Cupra Marittima reb\u00ecndigat issa puru de esser in su possedimentu de sos abarros mortales beros de su Santu."}
{"id": "11758", "revid": "3602", "url": "https://sc.wikipedia.org/wiki?curid=11758", "title": "Lovely Complex", "text": "Lovely Complex (\"\u30e9\u30d6\u2605\u30b3\u30f3 Rabu Kon?\" Love Com) est unu manga chi sa mangaka Aya Nakahara at iscrittu e disinnau. S'istoria l'an fintzas bortada ind unu film chin su matessi titulu e ind un'anime (cartone giaponesu). In prus, in su 2006 b'an fattu unu videojocu pro sa PlayStation 2. In su 7 de aprile de su 2007 an cumintzau a mandare in unda sa prima puntada de s'anime.\nIstoria.\nS'istoria contat s'amore istranu chi s'isvilupat a prenu tra duos cumpanzos de iscola, chi a su cumintzu non si pod\u00ecan b\u00ecer s'unu chin s'ateru tantu brigavan, Risa Koizumi (\"\u5c0f\u6cc9\u30ea\u30b5\" Koizumi Risa) e Atsushi Otani (\"\u5927\u8c37\u6566\u58eb\" \u014ctani Atsushi), fentom\u00e0os in s'iscola de Osaka issoro pro si facher b\u00ecer tantu comicos in sa briga, chi su mastru etottu lis a\u00ecat postu su nom\u00ecnzu de \"All Hanshin Kyojin\" (una cropa reale de comicos giaponesos, un'isp\u00e8tzia de Stanlio e Ollio orientale). Risa est, difatis, arta meda (172 chent\u00ecmetros) cufforma sa media femin\u00ecna giaponesa (chi est imb\u00e8tzes 158 chentimetros); Atsushi, a s'imbesse de Risa, est bassu meda (156,2 chentimetros) cufforma a cussa mascr\u00ecna giaponesa (chi est imbetzes 172 chentimetros). Custa diferentzia de artesa (e su l\u00f9men belle ironicu chi tenen: cussu de s'una cheret n\u00e0rrer \"cant\u00e0ru minore\", su de s'atteru \"badde manna\") los fachet cumpress\u00e0os, prus de cantu non lu sian ja, ma custu est p\u00e8tzi un'assimizu eb\u00eca ca tenen a cum\u00f2ne fintzas interessos e carattere. Ambosduos, in prus, cheren facher isperientzia de s'amore in sa zoventude issoro. E propriu cussu b'at a falare in sa conca de Risa, chi li cumintzat a piachere Atsushi e si nde innamorat puru a p\u00f9stis, ma issu est malu a cumprendere e issa, chind un'amore refud\u00e0u (pro duas bortas) e non corrispostu, bi sufferit e pranghet meda. P\u00e8tzi unu sent\u00ecdu de zelos\u00eca tra Atsushi e unu professore de inglesu at a cambiare sas cosas, ponendech\u00e8los a pare e lassande a una banda sa timid\u00e8sa. Fachendeb\u00ecla a brincare (non chene dolores) impare medas difficurtades chi sa bida lis ponet addaenantis, comente traitor\u00ecas e mascamente s'iss\u00e8peru de su benidore issoro chi los at a j\u00f9cher a istradas a div\u00e8ssu, Otani e Koizumi s'an a prom\u00ecttere de si b\u00f2lere bene a pustis puru."}
{"id": "11759", "revid": "2404", "url": "https://sc.wikipedia.org/wiki?curid=11759", "title": "Faru", "text": "Unu faru est un'istrutura, a s'avesu una turre, probida in su pitzu de unu sistema a tretu de emiter sinzales lugorosos poderosos de azudu e refer\u00e8ntzia in sa navegadura, custitu\u00ecda dae una l\u00e0mpada e unu sistema de lentes. Sos faros sunt sos sinzoladorzos mar\u00ectimos prus importantes. Sunt postos in sas probianias de logos de aterrazu, logos perigulosos o \u00e0teros logos in ue siat \u00f9tile a tenner unu puntu not\u00e0bile bis\u00ecvile dae largu in tempus de sa navegadura costerenca. Sunt marcados in manera crara in sas mapas mar\u00ectimas chi nd'\u00ecnditant finas s'art\u00e0ria focale, impare cun sas carater\u00ecstigas de su sinzale lugorosu em\u00ectidu chi los logalizat in modu uniforme. \nImpreados largamente in su tempus coladu, a dies de oe azom\u00e0i si fraigant faros noos, sustitu\u00ecdos dae sistemas poddigales (NRL, SPG, eac.) de azudu a sa navegadura. In su matessi tempus, sos faros chi sunt galu operativos sunt rugrende unu protzessu de automatizadura totale pro nde minimare sos costos de zestione e mantenimentu. In sos IAA, in particulare, dae su 1.986 non b'at prus faros abitados o probidos de un'istassione r\u00e0diu.\nSu n\u00f9mene derivat dae s'\u00ecsula de Pharos, in cara de Lis\u00e0ndria de Ezitu, in ue in su de III s\u00e8gulos in antis de Cristos, fiat istada fraigada una turre in ue brusaiat sighidamente unu fogu mannu, in manera chi sos navegadores in cussos f\u00f9ndigos p\u00f2derent evitare de nche ferrer a su paule Mareotide situadu in palas."}
{"id": "11760", "revid": "14497", "url": "https://sc.wikipedia.org/wiki?curid=11760", "title": "Flamencu", "text": "Su Flamenco ispanniolu est una genia de m\u00fasica e dantza naschida in Andalusia (Ispannia). Su flamencu comente ddu connoschimus oe in d\u00ede est benet dae su seculu XVIII,tenet comente base sa m\u00fasica e sa dantza andalusa. Bi sunt cuntierras asuba de s'origene, pro ite bi sunt diferentes opiniones , niuna de cussas podet esser cumprob\u00e0da ist\u00f3ricamente, e cunt\u00e0ntu su ditzionariu de sd RAE(Real Academia Espa\u00f1ola) dd'assotziat a s'etnia gitana, perou no a s'origine cosa sua, asuba e totu, perunu istudiosu de sa materia dudat de sa cultura gitana comente base de su flamencu. De totas is ipotesis asuba de s'origene, sa tesi prus atzetada est sa de s'origene morisca, perou sceti gratzias s\u00f3lo a sa mistura culturale ki bi est istada in Andalusia (oriundos, musulmanos, gitanos, castellanos imigrantes, ebreos, etc.) at favoressidu s'origene de custa genia de musica. Est consideradu comente de s'umanidade y Patrimoniu Culturale Imateriale Etnologicu Andalusu."}
{"id": "11761", "revid": "138367", "url": "https://sc.wikipedia.org/wiki?curid=11761", "title": "Pete Seeger", "text": "Pete Seeger (Peter Seeger; New York City, New York 3 May, 1919 \u2013 New York City, New York, 27 January 2014), est unu cantante americanu."}
{"id": "11762", "revid": "18313", "url": "https://sc.wikipedia.org/wiki?curid=11762", "title": "Aram Mp3", "text": "Aram Mp3 (\"\u0531\u0580\u0561\u0574 Mp3\", 5 de abrile 1984) est unu cantante armeno."}
{"id": "11763", "revid": "2404", "url": "https://sc.wikipedia.org/wiki?curid=11763", "title": "Lodovico Ligato", "text": "Lodovico Ligato (Rezu Cal\u00e0bria, 15 de austu 1939 - Rezu Cal\u00e0bria, 27 de austu 1989) est istadu unu pol\u00ectigu italianu, deputadu de sa Democratzia Cristiana e presidente de sos Caminos de Ferru Nassionales.\nZiornalista de sa Gazzetta del Sud zai dae su cumintzu de sos annos sessanta, in fatu assessore rezionale in Cal\u00e0bria, est el\u00e8ghidu a deputadu pro sa prima bia in su l\u00e0mpadas de 1979 e el\u00e8ghidu torra in su 1983, cando devenit segred\u00e0riu de sa Cummissione de Trasportos de sa C\u00e0mara. Su 15 de santandria de 1985, est numenalizadu presidente de s'Entidade de sos Caminos de Ferru Nassionales.\nImboligadu in su gasi naradu isc\u00e0ndalu de sos lentolos de oro, in su santandria de 1988 fiat istadu custr\u00ecnghidu a demissionare dae sa presid\u00e8ntzia de sos Caminos de Ferru.\nFiat istadu assassinadu a tiros de pistola in Bocale de Rezu Cal\u00e0bria su 27 de austu de 1989, in un'impostada de creze mafiosa chi sos cumandadores sunt cussiderados esser Pasquale Condello, Santo Araniti, Paolo Serraino e Diego Rosmini, e s'isecutadore materiale Giuseppe Lombardo (totus cundennados a sent\u00e8ntzia definitiva).\nPaolo Iann\u00f2 s'arrep\u00e8ntidu, cullaboradore de su protzessu Olimpia 3, aiat decraradu chi su mortorzu suo fiat istadu amaniadu in duos add\u00f2vios, unu intre maju e l\u00e0mpadas de 1989 intre Filippo Barreca (a pustis arrep\u00e8ntidu), Paolo Serraino, Pasquale Condello, Diego Rosmini s'antzianu, Santo Araniti, Domenico Repaci e Antonino Modafferi, e s'\u00e0teru a ingh\u00ecriu de unu mese e mesu prus a tardu intre Pasquale Condello, Domenico Araniti e \u00e0teras pessones."}
{"id": "11764", "revid": "149773", "url": "https://sc.wikipedia.org/wiki?curid=11764", "title": "Bukan", "text": "Bukan \u0634\u0627\u0631\u06c6\u0686\u06a9\u0647\u200c\u06cc \u0628\u06c6\u06a9\u0627\u0646 est una tzitade de s'Iran."}
{"id": "11765", "revid": "18313", "url": "https://sc.wikipedia.org/wiki?curid=11765", "title": "Coldplay", "text": "Coldplay sunt una truma musicale britannica formada in su 1996 dae su cantadore Chris Martin e de su ghitarrista Jonny Buckland in su Collegiu Universitariu de Londra. Pustis de esser amigos ant formadu una truma nomenada Pectoralz, un ateru pitzocu Guy Berryman s'est aunidu comente bassista e ant cambiadu in Starfish. Will Champion ca cumpletat sa truma est baterista , boghe secundaria, tocat finas su tecladu. Su manager Phil Harvey est consideradu a manera non ofitziale comente su cuintu omine de sa truma. Sa truma at renomenadu issa matessi \"Coldplay\" in su 1998, primu de registrare e ponner in bindita tres EPs(minialbum); Safety in su 1998, Brothers &amp; Sisters comente \"single\" in su 1999 e The Blue Room in su propiu annu. \nSunt istados influetzaus de is U2, Pink Floyd, a-ha, R.E.M., Echo &amp; the Bunnymen, Bob Dylan, The Flaming Lips, sunt istados comparadus a s'incumentzu cun trumas ki Radiohead, Oasis, Jeff Buckley, Travis i Kate Bush."}
{"id": "11767", "revid": "10458", "url": "https://sc.wikipedia.org/wiki?curid=11767", "title": "Xuxa", "text": "Su n\u00f9mene beru est Maria da Gra\u00e7a Meneghel. "}
{"id": "11768", "revid": "14497", "url": "https://sc.wikipedia.org/wiki?curid=11768", "title": "Arantzada", "text": "S'arantzada est un'infriscu a base de sutzu de arantzu, aba, anidrida carv\u00f2niga e, fitianu, tz\u00f9caru.\nPro esser definida comente tale, cunforme a sa lezisradura italiana, devet cuntenner a su nessi su 12% de sutzu de arantzu. Sa majoria de sas bufaduras cumertziales, pro custa resone, tenet pretzisamente su 12% o su 16% de sutzu de arantzu.\nNotas ist\u00f2rigas.\nIn su 1.932, Ezio Granelli su cumendadore, tando propied\u00e0riu de Sanpellegrino S.p.A., in tempus de una f\u00e8ria in Milanu aiat imbentadu un'infriscu pro istudare su sidis de sos istranzos suos, annanghende sutzu de arantzu a s'aba minerale. Un'idea chi tenet deretu un'\u00e8situ de non poder creer, mudende su destinu de s'impresa de San Pellegrino Terme, in su de B\u00e8rgamu, a su puntu chi sa cravedda, o siat s'ampullita de s'arantzada, n\u00e0schida issa puru in su 1.932, s'est fata un'icona e unu s\u00ecmbulu de su fabrigadu in It\u00e0lia, gr\u00e0ssias a una forma e un'aroma chi amentant su corzolu e sa forma de s'arantzu. \nIn tempus de sa segunda gherra mundiale, su departamentu alemannu de sa Coca Cola non podiat produer su produtu t\u00ecpigu pro neghe de s'embargu. In logu suo, sa cumpanzia aiat detz\u00ecdidu de isvilupare una bufadura cun sabore de arantzu narada Fanta pro \u201cfantasias\u201d. A bias de s'agabu de sa gherra, s'ind\u00f9stria Coca Cola aiat detz\u00ecdidu de isportare sa Fanta finas a sos mercados isternos."}
{"id": "11769", "revid": "6209", "url": "https://sc.wikipedia.org/wiki?curid=11769", "title": "Istassione ferruvi\u00e0ria de Macumere", "text": "S'istassione ferruvi\u00e0ria de Macumere est s'istassione de sos CFN in sa comuna de Macumere.\nCater\u00ecstigas.\nS'istassione, fraigada in sa Dossale Sarda, disponet de tres bias impreadas pro su serv\u00ectziu de passizeris, chi duas si podent sizire a m\u00e8diu de unu sutacoladorzu, e bias annanghedoras de serv\u00ectziu. Est presente finas unu transitadorzu de mercantzias e una filera de bias pro custa casta de serv\u00ectziu.\nIn su tempus coladu, s'istassione disponiat de una filera de bias de lad\u00e0ria minimada, oe ismanteddada pro acollozire su sutacoladorzu pionale, e sas bias naradas fiant cunetadas cun su transitadorzu probianu de sos CFdS de tando peri un'aunidorzu remoidu in su 2.006. In particulare, una de custas bias terminaiat a faca de sa bia 1, cun sa cale cumpartziat s'apeadorzu serente su fraigu de biazadores, e fiat impreada in su tempus coladu pro s'intertr\u00e0munu intre sos trenos de CFN e CFdS. Una bia annanghedora presentaiat sa peculiaridade de tenner ambas lad\u00e0rias, chi belle gasi s'agataiant in duos livellos diferentes de profundidade, pro permiter s'insertadura de sos carriteddos adatadores \u201cLangbein\u201d a sos carros CFN. Custos \u00f9rtimos arribaiant a sas roderas de lad\u00e0ria comuna de sa bia, postas a livellu de sa superf\u00ectzie, e fiant cullocados a subra de sos carriteddos, chi una bia imbragados intraiant in cuntatu cun sa rodera de zosso permitende-li de intrare a sa retza CFdS e de poder esser trasportados chirru a N\u00f9goro e Bosa.\nDae su puntu de bista de su moimentu, sa zestione acontessit in situ pro diferentes oras de sa die, cando ch'in s'aus\u00e8ntzia de s'aderetadore de moimentu logale, sas installaduras de s'istassione sunt zestionadas a sa remota dae s'A.TZ.O. de Casteddu.\nIntertr\u00e0munos.\nS'istassione est sizida dae sas cumponiduras de Trenitalia chi tenent comente destinu Casteddu, Terranoa, Aristanis, Figari, Chilivane, T\u00e0tari e Portu Turre.\nDae s'istassione ferruvi\u00e0ria probiana de sa retza de lad\u00e0ria minimada, zestionada dae s'IRST dae su 2.010 e situada in s'\u00e0teru chirru de pratza Duas Istassiones, in prus de custu, est poss\u00ecbile a nche sizire N\u00f9goro cun trenos operados dae sa sotziedade de trasportos de sa Rezione. Mancari sos rodados de sos CFdS antigos no intrent prus a su transitadorzu CFN, sos or\u00e0rios de unos cantos trenos de s'IRST sunt postos in currespond\u00e8ntzia cun sos de Trenitalia, permitende de mantenner, belle chi minimada, s'intermodalidade intre sos duos trasportadores ferruvi\u00e0rios. S'IRST, in sas probianias de su transitadorzu, tenet s'istassione de sos postales sua pr\u00f2pia, dae ue si podent sizire logalidades bariadas de su zirile. In prus de custu, s'IRST dispensat finas unu serv\u00ectziu urbanu. Su transitadorzu tenet relassione cun s'abioportu de S'Alighera-Fert\u00eclia a m\u00e8diu de sas l\u00ecnias postalencas Depranu."}
{"id": "11770", "revid": "2762", "url": "https://sc.wikipedia.org/wiki?curid=11770", "title": "Napoleone Bonaparte", "text": "Napoleone Bonaparte (in frantzesu \"Napol\u00e9on Bonaparte\") ( * Ajaccio 15 de austu in su 1770 - Sant'Elena 5 de maju de su 1821) est istadu politicu e militare frantzesu. Fit isse chi aiat fundadu e fit istadu primu imperadore de Frantza, e s'ammentat oje comente unu zeniu in s'arte militare."}
{"id": "11771", "revid": "133266", "url": "https://sc.wikipedia.org/wiki?curid=11771", "title": "Aldo Rossi", "text": "Dae su 1949 aiat istudiadu architetura in su Politecnico di Milano, dae su 1955 aiat cominzadu a collaborare cun sa rivista Casabella dirigida tando dae Ernesto Nathan Rogers. "}
{"id": "11772", "revid": "130767", "url": "https://sc.wikipedia.org/wiki?curid=11772", "title": "1931", "text": "S'annu 1931 (MCMXXXI in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "11773", "revid": "130769", "url": "https://sc.wikipedia.org/wiki?curid=11773", "title": "1997", "text": "S'annu 1997 (MCMXCVII in n\u00f9meros romanos) est un annu incomintzadu m\u00e8rcuris segundu su calend\u00e0riu gregorianu."}
{"id": "11775", "revid": "134133", "url": "https://sc.wikipedia.org/wiki?curid=11775", "title": "Designer", "text": " Su designer est unu chi progetada ogetos comente prodottos de cunsumu, trastes, atretzos e gai."}
{"id": "11778", "revid": "130790", "url": "https://sc.wikipedia.org/wiki?curid=11778", "title": "1958", "text": "S'annu 1958 (MCMLVIII in n\u00f9meros romanos) est un annu incomintzadu in m\u00e8rcuris segundu su calend\u00e0riu gregorianu. "}
{"id": "11779", "revid": "130791", "url": "https://sc.wikipedia.org/wiki?curid=11779", "title": "1959", "text": "S'annu 1959 (MCMLXIX in n\u00f9meros romanos) est un annu incomintzadu in gi\u00f2ia segundu su calend\u00e0riu gregorianu. "}
{"id": "11781", "revid": "2404", "url": "https://sc.wikipedia.org/wiki?curid=11781", "title": "Cape May, New Jersey", "text": "Cape May est una bidda istadunidesa ubigada in sa punta meriesa de sa mes\u00ecsula numenale, in intro de su contadu a su matessi n\u00f9mene de s'Istadu federale de New Jersey, in ue sa Ba\u00eca de su Delaware add\u00f2viat s'Otz\u00e8anu Atr\u00e0ntigu. Cunforme a su retzensimentu realizadu in sos IAA in su 2010, tenet una pobuladura aposentada de 3.607 abitadores, su chi rapresentat unu minimonzu de 427 (-10,6%) a petus de sos 4.034 recontados in su retzensimentu de su 2000, chi aiat custitu\u00ecdu a bia sua un falada de 634 (-13,6%) dae sos 3.400 recontados in su retzensimentu de su 1990. \nA s'istiu, sa pobuladura de Cape May est ismanniada dae unu n\u00f9meru de bisitadores chi b\u00e0riat intre 40.000 e 50.000. Sa bidda intrea de Cape May est narada su Distritu Ist\u00f2rigu de Cape May e rapresentat unu logu de importu ist\u00f2rigu nassionale pro more de sa cuntzentradura de fraigos bintorianos.\nCun un'ist\u00f2ria rica, prajas galardonadas, sa carater\u00ecstiga sua de miradorzu de puzones e medas isempros de architetura bintoriana, Cape May est un'abarradorzu barneale chi atraighet bisitadores dae su mundu intreu. Cape May fiat istadu recunnotu comente una de sas 10 mezus prajas de sos Istados Aunidos dae su Travel Channel e sa praja sua aiat logradu su de chimbe zassos in New Jersey in su Cuncursu pro sas mezus 10 prajas de su 2008, isponsorizadu dae s'Entidade pro sas si\u00e8ntzias marinas de su New Jersey."}
{"id": "11782", "revid": "1375", "url": "https://sc.wikipedia.org/wiki?curid=11782", "title": "Ilbono", "text": ""}
{"id": "11783", "revid": "18313", "url": "https://sc.wikipedia.org/wiki?curid=11783", "title": "Joey DeFrancesco", "text": "Joey DeFrancesco (Springfield, 10 de abrile 1971) est unu organista e trumbettista americanu. At sonadu in Uttieri in sos annos 90 umpare a a John McLaughlin."}
{"id": "11784", "revid": "130813", "url": "https://sc.wikipedia.org/wiki?curid=11784", "title": "1942", "text": "S'annu 1942 (MCMXLII in n\u00f9meros romanos) est un annu incomintzadu in gi\u00f2ia segundu su calend\u00e0riu gregorianu. "}
{"id": "11785", "revid": "2404", "url": "https://sc.wikipedia.org/wiki?curid=11785", "title": "Istraditamentu", "text": "S'istraditamentu o istraditadura est una forma de cooperadura zudissi\u00e0ria intre Istados e cunsistit in s'intrega, dae bandas de un'Istadu, de un'individu chi si siat refuzadu a su territ\u00f2riu suo, a un'\u00e0teru Istadu, in manera chi siat sutapostu a su zud\u00ecssiu penale (in custu casu, si faeddat de istraditamentu protzessuale) o li siant incrividas sas penas si zai est istadu cundennadu (in custu casu, si faeddat de istraditamentu isecutivu).\nCarater\u00ecstigas zenerales.\nS'istraditamentu podet esser ativu o passivu. Est ativu cando un'Istadu dimandat a un'\u00e0teru Istadu s'intrega de un'individu imputadu o cundennadu in su territ\u00f2riu suo pr\u00f2piu; est passivu cando, intames, est s'Istadu \u201cistranzadore\u201d de s'individu curp\u00e0bile o a sutaponner a zud\u00ecssiu (pro unu delitu cum\u00ectidu in s'Istadu dimandadore) su chi retzit sa dimanda de intrega, presentada dae un'\u00e0teru Istadu.\nSu c\u00f2dighe penale italianu s'\u00f2cupat de s'istraditamentu in s'art. 13, su cale apost\u00ecvigat chi s'istraditamentu est reguladu dae sa leze penale italiana, dae sos acordos e dae sas custum\u00e0ntzias internassionales.\nS'istraditamentu no est autorizadu si su fatu chi rapresentat s'ozetu de sa dimanda de istraditamentu no est prebidu comente delitu dae sa leze italiana e dae sa leze istranza. Podet esser cuntz\u00e8didu o cumbidadu finas pro delitos no prebidos in sos acordos, bastugh\u00ec non siat proibidu in manera formale.\nS'istraditamentu de su tzitadinu podet esser autorizadu petzi cando est prebidu formarmente dae sos acordos internassionales.\nIn prus de custu, su Custituimentu, in sos art. 10 e 26, apost\u00ecvigat chi est proibidu s'istraditamentu pro delitos pol\u00ectigos; sende gasi, no intrant a custu disponimentu sos delitos de zenotz\u00ecdiu e cr\u00ecmines contra a s'umanidade. No est autorizadu s'istraditamentu a pa\u00ecsos in ue b'est in fortza sa pena de morte, in onzi modu, casu si nche sizat unu cumb\u00e8niu subra de s'istraditamentu, sa no aprigadura de sa pena de morte contra a sa pessone istraditada abarrat cundissione sena chi nono.\nProtzedimentu.\nIn so c\u00f2dighe rituale, est prebidu dae sos art\u00ecgulos 697-719 pro su passivu e 720-722 pro s'ativu."}
{"id": "11786", "revid": "17628", "url": "https://sc.wikipedia.org/wiki?curid=11786", "title": "Assimilatzione culturale", "text": "Sa assimilatzione o assimizatzione curturale est una zen\u00eca de accurturatzione, chi descrivet su protzessu in ube una persone o unu grupu si lassat a palas sa curtura de orizine sua pro istr\u00f2chere e a s'acabu fachere propia cussa egemonica de un'ateru. Sa teoria de s'assimilatzione curturale, chi dae semper est in impr\u00e8u fiti\u00e0nu in sos Istados Unidos, si ponet contra su multicurturalismu, chi est in Canada o in sa prus parte de s'Unione Europea.\nUnu fatu iscandalosu, chi podet fachere de esempiu, est sutzessu in Australia, in ube a sa zente nadia sos colonialistas li picabant a de notte sos pitzinnos, pro chi ess\u00e8rent \"intzivil\u00ecos\" a sa manera de sos tzitadinos, chi a\u00ecant abbandonau sa curtura de su populu insoro.\nA su solitu accadit chi sos chi sunt suzetos a s'assimilatzione curturale siant etnias chi, cando sunt in disterru, fachent insoro sa curtura de cussa de su locu o p\u00e8ri minor\u00ecas chi sunt \"surb\u00ecas\" in intro de una comunidade prus manna e istitutzionalitzada.\nCustu protzessu juchet a s'iscumparta de totus sas carateristicas curturales chi de cussu gruppu de minor\u00eca nde fach\u00ecant unu populu distintu. Una regione o tr\u00e8tu in ube bi at \u00e0ppiu calesisiat assimilatzione curturale si narat \"melting pot\"."}
{"id": "11788", "revid": "130830", "url": "https://sc.wikipedia.org/wiki?curid=11788", "title": "Multiculturalismu", "text": "Su faveddu multicurturalismu inditat sotziedades in ube viven a pare curturas diferentes. Sa paragula si podet impreare siat in sent\u00ecdu descrittivu soat in cussu normativu: pro cantu pertoccat su primu, nos riferimus a sotziedades in ube zente chi tenet curtura diferente viven e comunican in ispatzios prubicos, comente sas iscolas e su locu de traballu; pro su de duos, a sotziedades, che a cussa australiana e canadesa, chi an fravicau unu sistema normativu tale, pro chi in s'ispatziu prubicu siat favor\u00eca un'interatzione sotziale chi si fundat in supra de su rispettu de sas paritzas identitades curturales."}
{"id": "11789", "revid": "2404", "url": "https://sc.wikipedia.org/wiki?curid=11789", "title": "Cumpressu de inferioridade", "text": "Su cumpressu de inferioridade est s'incapatzitade de s'intender aguales a sos \u00e0teros, de creer in sese etotu e in s'oportunidade cuncreta de sizire sos obietivos disizados, ca totu sas \u00e0teras pessones parent prus cumpetentes, prus intellizentes e prus meressidoras de tenner \u00e8situ, cun \u00e0teras paraulas parent mezus chi su suzetu chi patit su cumpressu de inferioridade.\nSu cumpressu de inferioridade podet esser favorizadu dae unu naturale cardumu, acomodadore e seguru, e podet cumintzare in tempus de sa pitzinnia. Ponzamus s'isempru de una mam\u00e0i ch'in logu de alentare fizu suo a abordare isperi\u00e8ntzias noas, a ponner a proa sas capatzitades suas e a bufare dae sas siendas suas interioras in manera chi logret cunfi\u00e0ntzia in sese etotu e imparet dae sos errores suos pr\u00f2pios, l'azuat finas cando non diat esser pretzisu, ca su pitzinnu, a parrer de issa, non realizat nudda de bonu, est istramu e faghet perder tempus. Est normale chi onzi pitzinnu tenzat l\u00ecmites e defetos, peroe non devet esser curpabilizadu pro custu e, prus chi totu, est importante ch'imparet a cumprender, potentziare e tirare profetu dae sas calidades suas; in su casu contr\u00e0riu, at a crescher cun su sensu de esser incapatzu a beru.\nSu cumpressu de inferioridade non cheret cunfusu cun sa timidura, chi non cust\u00ectuit una farta de cunfi\u00e0ntzia in sese etotu, si nono una dificurtade a manifestare sos pessamentos suos pr\u00f2pios."}
{"id": "11791", "revid": "2404", "url": "https://sc.wikipedia.org/wiki?curid=11791", "title": "Mortorzu", "text": "Su mortorzu cunsistit in sa suprimidura de una bida umana, in manera zenerarmente bolunt\u00e0ria, dae bandas de un'\u00e0teru \u00e8ssere umanu.\nPodet esser antimeledadu o pro incautela cunforme siat cum\u00ectidu o menu cun intentu dae su suzetu chi lu realizat. Sin\u00f2nimu de mortorzu est assassinamentu, unu t\u00e8rmine chi, belle gasi, in unas cantas lezisraduras \u00ecnditat una sutacategoria separada, chi cumprendet sos casos prus graes de mortorzu (pro narrer, in Frantza su delitu de \u201cassassinat\u201d currespondet a su mortorzu bolunt\u00e0riu antismeledadu de su sistema italianu).\nSu mortorzu est un'assione cundennada sotziarmente, mancari sa proibidura in onzi forma sua apat tentu un'illestrimentu petzi moende cun su de XX s\u00e8gulos. Su mortorzu est istadu dissiplinadu comente delitu in totu sas lezisraduras ist\u00f2rigas, e galu oe est ozetu de numerosos disponimentos de tipu penale. Sende gasi, peruna sotzietade at asseguradu carchi bia un'amparu assolutu de sa bida umana, proibende-nde sa suprimidura in onzi casu: pro isempru, medas sotzietades atzetant o foras male isartant s'ochidura de s'inimigu in sa gherra: sa zeneralidade de sos sistemas zur\u00ecdigos de su tempus coladu e unos cantos sistemas cuntemporanos autorizant sa suprimidura de sa bida umana comente pena (pena de morte); tzertas sotzietades, in prus de custu, pratigaiant su sacrif\u00ectziu de \u00e8sseres umanos a sa divinidade.\nTenent numenaduras particulares su mortorzu de su babu (babitz\u00ecdiu), de sa mama (mamitz\u00ecdiu), de su cojuadu (muzeritz\u00ecdiu e mariditz\u00ecdiu), de su frade o de sa sorre (fraditz\u00ecdiu) e de su soberanu (rezitz\u00ecdiu) chi refretint s'indinnadura particulare reservada dae sa sotzietade a sos chi ochient custas pessones."}
{"id": "11792", "revid": "772", "url": "https://sc.wikipedia.org/wiki?curid=11792", "title": "Cristo si \u00e8 fermato a Eboli", "text": "Cristo si \u00e8 fermato a Eboli (in sardu:\"Cristos s'est arressadu in Eboli\") est unu romanzu autobiogr\u00e0figu de Carlo Levi s'iscritore, iscritu intre su nadale de su 1943 e su triulas de su 1944 in Fror\u00e8ntzia e pubrigadu dae Giulio Einaudi Editore in su 1945.\nSuta de su rez\u00ecmene fassista, in sos annos 1935-1936, s'iscritore fiat istadu cundennadu a s'ass\u00e8tiu in Luc\u00e0nia pro neghe de s'atividade sua contrafassista e duncas aiat d\u00e8vidu barigare unu tempus longu in Basilada, cuncretamente in Aliano (ch'in su libru est naradu \u201cGagliano\u201d imitende sa pron\u00f9ntzia logale), in ue aiat tentu sa manera de cunnoscher sa realidade de cussas terras e de sa zente issoro. In sa torrada dae s'ass\u00e8tiu Levi, a pustis de barigare unu tempus longu in Frantza, aiat iscritu su romanzu in ue amentat su per\u00ecodu coladu in Gagliano e s'anteriore in Grassano. Levi etotu iscriet in sa prefassione sua: \u201cChe in unu biazu a su printz\u00ecpiu de su tempus, \u201cCristos s'est arressadu in Eboli\u201d contat s'iscoberta de una tzivilitzadura diferente. Est sa de sos massarzos de su Merie: foras de s'ist\u00f2ria e de sa resone progressiva, saviesa antiga antiga e dolore passientziosu. Sende gasi, su libru no est unu di\u00e0riu; fiat istadu iscritu medas annos a pustis de s'isperi\u00e8ntzia dae sa cale nch'aiat bogadu s'or\u00eczine, addaghi sos imprensos reales non teniant prus s'urz\u00e8ntzia prosale de su documentu\u201d.\nRocco Scotellaro at iscritu: \u201cCristos s'est arressadu in Eboli est su memoriale prus apentadore e cruele de sas biddas nostras\u201d.\nNo esistit atuarmente bortadura sarda de su romanzu."}
{"id": "11793", "revid": "772", "url": "https://sc.wikipedia.org/wiki?curid=11793", "title": "La luna e i fal\u00f2", "text": "La luna e i fal\u00f2 (in sardu:\"Sa luna e sos fogarones\") est s'\u00f9rtimu romanzu de Cesare Pavese s'iscritore, iscritu in pagos meses in su 1949 e pubrigadu dae Giulio Einaudi Editore in su eranu de su 1950. Su romanzu presentat elementos autobiogr\u00e0figos de s'iscritore piemontesu edd'est su chi cuncruit sa carrera sua de narradore.\nSu romanzu est dedigadu a s'\u00f9rtima f\u00e8mina de sa bida de Pavese, Constance Dowling s'iscritora amerigana.\nInredu.\nSu contu, naradu in sa prima pessone, non pertocat petzi su protagonista, de su cale si narat su paran\u00f9mene ebia, \u201cAmbidda\u201d, si nono medas \u00e0teros pessonazos ch'intrant in relassione cun isse, in una bidda de su badde de su Belbo, chi no est numenadu mai, peroe chi est Santo Stefano Belbo.\nSu romanzu est una mistura intre su tempus coladu e su tempus presente, e pretzisamente pro custu no est naradu in sos det\u00e0llios prus contivizados, si nono chi sunt contados eventos ch'in s'apari\u00e8ntzia non tenent acapiadura intre issos, francu pro sos pessamentos e sas refressiones de su protagonista.\nIn trintaduos cab\u00ectulos, su leghidore si perdet in sos amentos, fitianu tristos, chi Ambidda torrat a biver cun Nuto s'amigu suo e cumprendet cantu siat importante pro onzi unu a tenner una bidda, una fam\u00eclia, unu puntu de refer\u00e8ntzia chi lighet a sa bida: de custu Ambidda si nde sapit cando, a largu dae su badde suo, est remutidu a sa p\u00e0tria sua no dae un'amigu o dae sa p\u00e0tria etotu, si nono dae su sentidu de perten\u00e8ntzia a su pa\u00ecsu suo ch'isse tenet intro paris cun nostarzia meda.\nSu contu cumintzat cando Ambidda, chi a pustis de s'Alliberamentu torrat dae s'Am\u00e8riga a ue fiat emigradu, aderetat su pessamentu suo a su mamentu in ue, noun\u00e0schidu, fiat istadu abandonadu in sas istradas de sa Catedrale de Alba, e a pustis l'aiant batidu a s'ispidale de Lis\u00e0ndria, in ue fiat istadu adotadu dae Padrino e dae Virgilia, chi pro custa adossione retziant una mesada de chimbe francos.\nAddaghi, posteriormente a sa morte de Virgilia e a una randinada chi aiat destru\u00ecdu sa binza minora, Padrino aiat detz\u00ecdidu de bender sa domita in ue biviant, Ambidda si fiat tramudadu a su domul\u00e0riu de sa Mora, in ue aiat cumintzadu a traballare pro sa prima bia; b'aiat bonistare in cussu domale paris cun sor Matteo e sas tres fizas Irene, Silvia e Santa (sa prus minora e prus bella). Mancari s'\u00e8sseret acarinnadu a issas, cando torrat dae s'Am\u00e8riga preferit a no rebider cussu logu.\nIntames, in antis de totu Ambidda andat a bider sa domo de Padrino, abarrada aguale, e cunnoschet su propied\u00e0riu nou, Valino, e fizu suo Cinto, unu piseddu g\u00e0linu e solit\u00e0riu. Custu \u00f9rtimu l'amentat sos tempos in ue fiat piseddu, addaghi Nuto, prus mannu ch'isse, tratende-lu zai dae tando comente amigu, chircaiat de l'imparare totu su ch'ischiat; duncas, Ambidda cheret esser pro Cinto su chi Nuto fiat istadu pro isse.\nB\u00e0rigant meda tempus paris, naschit finas un'amistade intre issos, e Cinto ischit chi podet tenner cunfi\u00e0ntzia in Ambidda. Pretzisamente pro custu, cando Valino ochiet sa zaja e sa tia, ponet fogu a sa domo e si suitzidat, su piseddu andat deretu a ue Ambidda, chi paris cun Nuto chircat de l'atranchillare.\nAmbidda ischit ch'Irene e Silvia, che \u00e0teros meda, sunt mortas, e ambas male, peroe abarrat a sas iscuras de su destinu de Santa, chi Nuto l'averat petzi a s'agabu: de bellesa cussider\u00e0bile zai dae cando fiat minora, sa f\u00e8mina, intranchilla, fiat dev\u00e8nnida un'ispia a sa prima de sos alemannos e a pustis de sos partisanos, e posteriormente torra de sos alemannos e de sos repubrighinos; pretzisamente tando l'aiant zustissiada, addaghi fiat galu z\u00f2vana.\nEst cun s'iscoberta de custa acont\u00e8ssida trista chi t\u00e8rminat su romanzu, peroe seguramente no su biazu de Ambidda. A piseddu pessaiat chi sa bidda in ue istaiat \u00e8sseret su mundu intreu, peroe como chi, biazende, at cumpresu comente est fatu su mundu a beru, si sapit chi su pa\u00ecsu suo pr\u00f2piu est, a s'agabu, sa fam\u00eclia sua pr\u00f2pia, \u201cuna bidda cheret narrer a no esser mai solos, a ischire ch'in sa zente, in sos fundos, in sa terra, b'est carchi cosa de tuo, chi finas cando non bi ses arreat pro t'isetare\u201d. Comente isse etotu narat: \u201cde una bidda bi faghet bisonzu, si no est pro \u00e0tera cosa, a su nessi pro su praghere de si nch'andare\u201d.\nBelle gasi, Ambidda aiat seradu su bisonzu de torrare, ca cussos p\u00e0stinos, cussas \u00e0rvures de figu e cussos baddes etotu non los at agatados aterue in nuddue; in pessu chi nche crompit a su badde de su Salto, s'abizat chi no est mudadu nudda: b'at sos matessi \u00f2mines, sos matessi fragos e sos matessi sabores chi su protagonista at semper tentu intro suo. Est beru ch'isse agatat torra sa matessi bida de una die, peroe seguramente no sas matessi pessones: agatat torra petzi a Nuto, s'amigu suo prus istimadu e su mentore suo, a su cale l'averat totu sos pessamentos suos e cun su cale si perdet in sos amentos de su tempus coladu, a bias finas alligros e ispessamentados, fitianu tristos. Est semper in busca de sa si\u00e8ntzia, finas issientemente: si non podet sestare su mundu \u2013 comente diat cherrer sa cussi\u00e8ntzia sotziale de Nuto, chi finarmente s'averat esser cosa finas de su protagonista -, a su nessi cunnoscher: sos archetipos, sos r\u00ectimos, sa terra, sos \u00f2mines e sos contos issoro, prus fitianu disisperados, semper intranchillos.\nSu romanzu no est istadu bortadu mai in sardu."}
{"id": "11794", "revid": "2404", "url": "https://sc.wikipedia.org/wiki?curid=11794", "title": "Arv\u00e8schida", "text": "S'arv\u00e8schida est unu mamentu tempurale definidu bariamente, cunforme a sos cuntestos limb\u00ecstigos, o comente s'intervallu in ue cumparet su primu lugore in s'orizonte, cunfundende-si in manera partiale cun su cuntzetu de arvorada, o comente su mamentu de sa n\u00e0schida de su sole, custituende su contr\u00e0riu de s'iscurigadorzu. Dae su puntu de bista astron\u00f2migu, s'arv\u00e8schida durat un'\u00f9niga iscuta e est su tantu de su mamentu in ue s'oru de susu de un'astru devenet bis\u00ecvile subra de s'orizonte. Sende gasi, e prus zenerarmente in su casu de su Sole, \u00ecnditat totu su tempus chi b\u00e0rigat dae su primu lugore manzanile a su cumparonzu de su Sole.\nCarater\u00ecstigas.\nSos primos lugores de s'arv\u00e8schida derivant dae sa refrassione de sos rajos solares dae bandas de s'atmosfera, cando s'astru s'agatat galu suta de s'orizonte. Sa lugorosidade sua est in colore arbastru, chi a pustis si f\u00f9rriat a unu matissu in colore arantzu-grogu oro. In manera zenerale, a petus de s'iscurigadorzu, sa difer\u00e8ntzia de sos colores de su chelu a ingh\u00ecriu de su sole dependent in medida manna dae sa cantidade prus minora de part\u00ecculas susp\u00e8ndidas in s'atmosfera manzanile, unu fatu chi si devet a sa temperadura prus bassa de s'\u00e0era e a sa pres\u00e8ntzia prus minora de bentos in tempus de sa note.\nAstronomigamente, su puntu in s'orizonte peri ue tr\u00e0nsitat s'arv\u00e8schida currespondet esatamente a sa deretura de s'estu petzi in sas datas de sos echin\u00f2ssios: difatis, isse s'isc\u00f2stiat, in s'emisf\u00e8riu boreale, a su nordu-estu in sos meses beraniales e istiales (in modu an\u00e0logu, sizende su puntu prus a suddu in su sost\u00ecssiu de ierru). Sa zona de s'orizonte cumpr\u00e8ndida intre su puntu prus a nordu e su prus a suddu est narada \u201czona ortiva\u201d.\nS'arv\u00e8schida in \u00e0teros pranetas.\nS'arv\u00e8schida esistit finas in sos \u00e0teros pranetas, peroe si difer\u00e8ntziat pro neghe de sa dist\u00e0ntzia dae su sole o, in su casu de pranetas in foras de su sistema solare, dae s'isteddu babu e dae sa cumponidura atmosf\u00e8riga de su praneta etotu.\n\u00a0"}
{"id": "11795", "revid": "18313", "url": "https://sc.wikipedia.org/wiki?curid=11795", "title": "Jacques Brel", "text": "Jacques Brel (Schaerbeek, 8 de abrile 1929 \u2013 Bobigny, 9 santuaine 1978) est istadu unu cantautore, atore e poete belga."}
{"id": "11796", "revid": "1162", "url": "https://sc.wikipedia.org/wiki?curid=11796", "title": "Iscurigadorzu", "text": "S'iscurigadorzu est su mamentu in ue un'astru iscumparet a suta de s'orizonte.\nCarater\u00ecstigas.\nDae su puntu de bista astrintamente astron\u00f2migu, su puntu in s'orizonte peri ue, a s'iscurigada, tr\u00e0nsitat su tzentru de su discu solare, currespondet esatamente a sa deretura de s'uestu petzi in sas datas de sos echin\u00f2ssios: pro isempru, in s'emisf\u00e8riu boreale, isse s'isc\u00f2stiat respetivamente a nordu-uestu in sos meses beraniales e istiales (sizende su puntu prus a nordu in su sost\u00ecssiu de istiu) e a suddu-uestu in sos meses atonzales e ierrales (in manera an\u00e0loga, sizende su puntu prus a su suddu in su sost\u00ecssiu de ierru). Sa zona in s'orizonte cumpr\u00e8ndida intre su puntu prus a su nordu e su puntu prus a su suddu est narada \u201czona ocasa\u201d.\nA s'iscurigada o a chentales, est poss\u00ecbile a bias a pompiare unu raju birde.\nS'iscurigadorzu in \u00e0teros pranetas.\nS'iscurigadorzu esistit finas in sos \u00e0teros pranetas, peroe est diferente pro more de sa dist\u00e0ntzia dae su sole a su praneta e dae sa cumponidura atmosf\u00e8riga.\nIn Marte, dadu chi su praneta est prus a tesu dae su Solechi sa terra, su sole cumparet petzi in una mann\u00e0ria de 2/3 a petus de su terresu; in prus de custu, pro neghe de s'atmosfera rarifigada, a s'iscurigada su chelu si colorat in bia\u00ectu, no in ruju."}
{"id": "11797", "revid": "130857", "url": "https://sc.wikipedia.org/wiki?curid=11797", "title": "1993", "text": "S'annu 1993 (MCMXCIII in n\u00f9meros romanos) est un annu incomintzadu in chen\u00e0bura a segunda de su calend\u00e0riu gregorianu."}
{"id": "11798", "revid": "130858", "url": "https://sc.wikipedia.org/wiki?curid=11798", "title": "1916", "text": "S'annu 1916 (MCMXVI in n\u00f9meros romanos) est un annu incomintzadu in s\u00e0padu a segunda de su calend\u00e0riu gregorianu."}
{"id": "11799", "revid": "130863", "url": "https://sc.wikipedia.org/wiki?curid=11799", "title": "Rezone de sa Granada", "text": "Sa Rezone de sa Granada' (castiglianu: Regi\u00f3n de Granada, Alta Andaluc\u00eda, Andaluc\u00eda Oriental) est una regione historica, cultural, geografica de s'Ispagna.\nSa seu regionale est Granada."}
{"id": "11801", "revid": "130868", "url": "https://sc.wikipedia.org/wiki?curid=11801", "title": "York University", "text": "Sa York University, jamada comunemente York o solu YU, est una universidade cun sa sede in Toronto, in Ontario, in so Canada. \nS'universidade fit istada fundada in su 1959."}
{"id": "11802", "revid": "2404", "url": "https://sc.wikipedia.org/wiki?curid=11802", "title": "Oradea", "text": "Oradea, una die narada \"Oradea Mare\" (in ungaresu Nagyv\u00e1rad), est una tzitade rumena, cabitale de su distritu de Bihor, situada in s'uestu de sa Rumania, in s'oru de su riu Crisul Repede, in sas imediaturas de sa l\u00e0cana cun s'Ungaria. \nOradea est aguarmente sa leada prus importante de sa rezione ist\u00f2riga Crisana. In su retzensimentu de 2002, sa comuna teniat 206.614 abitadores, chi su 68.2% fiant rumenos, su 28,7% fiant ungaresos e s'abarru de \u00e0teras etnias. In s'intregherras, su 20.6% de sa pobuladura fiat formada dae zudeos, e bi s'agataiant finas comunidades de alemannos, isrovagos, ucrainesos, eac. \nSas istassiones termales de Baile Felix e Baile 1 mai sunt postas a 8 e 4 km respetivamente dae sa bidda. In prus de sas abas termales recunnotas in su livellu internassionale pro sos efetos terap\u00e8utigos issoro, s'agatat una formadura carsiana ispetagulosa, cuncretamente una sima cun profundidade de 86 metros, narada in sa zona \u201cSu cr\u00e0tere de Betfia\u201d, gasi etotu che su tra\u00ecnu Peta, cun unu matedu tropigale \u00f9nigu in s'Europa. \nZai dae s\u00e8gulos, Oradea rapresentat unu puntu importante de refer\u00e8ntzia pro sa zona, sende sa leada curturale si cumertziale de sinn\u00ecfigu prus mannu. In s'Edade M\u00e8dia, esistiat un'osservadorzu astron\u00f2migu e sos astr\u00f2nomos chi traballaiant in ie impreaiant su meridianu de Oradea comente meridianu de 0\u00b0."}
{"id": "11803", "revid": "18313", "url": "https://sc.wikipedia.org/wiki?curid=11803", "title": "Fabrizio Lorieri", "text": "Fabrizio Lorieri (Massa, 11 de freargiu 1964) est un'assussadore de f\u00f9balu e fubaleri antigu italianu, a posissione zanneri.\nCarrera.\nZogadore.\nCr\u00e8schidu in s'Inter, s'istrenat in s'istajone 1981-1982 cun sa Sangiovannese (S\u00e8rie C2), pro colare in copropriedade a su Pradu s'annu posteriore: cun sos tuscanos, binchit su campionadu de sa S\u00e8rie C2 de 1982-1983. In su 1983, torrat a s'Inter comente sustitutu de Walter Zenga, peroe a pustis de un'istajone sena intrare a su terrinu est tramudadu, aguarmente in copropiedade, a su Pragh\u00e8ntzia, in sa S\u00e8rie C1: cun sos emilianos, d\u00ecsputat un'istajone a titulare, perdende sa S\u00e8rie B in fatu de su disimpate cun su Lanerossi Biss\u00e8ntzia.\nA pustis de un'\u00e0tera istajone sena pres\u00e8ntzias in s'Inter, lu tzedent a su Turinu. Cun s'echipa peemontesa zogat tres campionados de S\u00e8rie A dae su 1986 a su 1989, disputende-nde a titulare firmu petzi unu (1987-1988) e sufrende, in sas istajones abarradoras, sa cuncurr\u00e8ntzia de zanneris sustitutos che Renato Copparoni e Luca Marchegiani. In s'istajone 1988-1989, sa relassione cun su Turinu intrat definitivamente a crisis e, a pustis de su sutagradamentu de sos granadas, si tr\u00e0mudat a s'\u00c0sgoli, in ue abarrat pro bator istajones (duas in sa S\u00e8rie A e duas in sa S\u00e8rie B).\nIn su 1993, arribat a sa Roma pro 4.000 milliones de francos betzos; cun sos grogurujos, totalizat 20 pres\u00e8ntzias in sa prima istajone e 2 in sa segunda in sa S\u00e8rie A (istrenu su 29 de austu de 1993 in Genoa-Roma 2-0).\nIn su 1995, est tz\u00e8didu a su Letze, in sa S\u00e8rie C1, in ue lograt duas artiadas cunsecutivas de partzidura (dae sa C1 a sa B e dae sa B a s'A). In s'istajone 1997-1998, est titulare in sa S\u00e8rie A cun su Letze, chi falat de partzidura.\nIn s'istajone 1998-1999, in sa S\u00e8rie B, otenet torra su subragradamentu a sa partzidura prus arta cun sos salentesos. In su tempus barigadu cun su Letze, zogat pro duos annos cun Giuseppe Giannini s'ex cumpanzu in sa Roma. In su santandria de 1999, no intrende a sos pranos de sa sotzietade, est cuntratadu dae sa Salernesa (S\u00e8rie B), in ue m\u00eclitat pro un'istajone in antis de colare a su Genoa a tr\u00e0munu de Salvatore Soviero (\u00e0teros duos annos in sa S\u00e8rie B). In su l\u00e0mpadas de 2003, est in s'Isp\u00e8tzia, in sa S\u00e8rie C1, in ue nche ferit belle deretu a foras de prantedda e, in su ghennarzu de 2004, colat a su Cuoiopelli Cappiano Romaiano, in sa S\u00e8rie C2, in ue tancat sa carrera sua.\nAmaniadore de sos zanneris e bitze-assussadore.\nA pustis de sa retirada, si ligat a Luigi Cagni, un'assussadore chi sighit in sas isperi\u00e8ntzias in su Catanzaru comente amaniadore de sos zanneris, a s'\u00c8mpoli in s'istajone 2006-2007 e posca in sa parte finale de s'istajone 2007-2008 e a su Parma finas a su santandria de 2008, cun ambas echipas aguarmente in su rolu de bitze. Su 30 de l\u00e0mpadas de 2010, su Letze, in tempus de una cunfer\u00e8ntzia de imprenta pro su mudamentu de sa presid\u00e8ntzia, ufissializat su cuntratamentu suo pro s'istajone 2010-2011, comente amaniadore de sos zanneris. Pustis lograda s'abarrada in partzidura e sa cunsagradura de Antonio Rosati su zanneri, chi posteriormente colat a su N\u00e0pule, est recundu\u00ecdu finas pro s'istajone posteriora, cando realizat un'\u00e0teru traballu mannu cun Massimiliano Benassi. Arreat in su Letze finas a su ghennarzu de 2013, cando est sustitu\u00ecdu dae Raffaele Di Fusco, chi format parte de su pessonale de Antonio Toma s'assussadore, intradu in parte a Franco Lerda.\nIn s'istiu de 2013, est leadu in serv\u00ectziu dae su Sassuolo, in pessu artiadu a sa S\u00e8rie A, comente assussadore de sos zanneris."}
{"id": "11804", "revid": "2404", "url": "https://sc.wikipedia.org/wiki?curid=11804", "title": "Una f\u00e8mina a ismentigare", "text": "Una f\u00e8mina a ismentigare (\"Dimenticare Lisa\") est una telepell\u00eccula italiana groga a intregas de su 1976, bogada dae unu romanzu de Francis Durbridge s'iscritore ingresu, cun Ugo Pagliai e Maril\u00f9 Tolo in sos rolos de sos protagonistas.\nInredu.\nPeter, un'antig\u00e0riu ingresu, cr\u00f2mpidu a N\u00e0pule pro bisitare frade suo m\u00f9sigu Claude, cunfiat a custu \u00f9rtimu chi at cunnotu de reghente a Lisa Carter sa bella a beru, un'amerigana, e de esser abarradu incantadu dae sa bellesa e dae sos modales de custa f\u00e8mina; s'atopu est istadu assolutamente intzidentale, in tempus de unu biazu in apar\u00e8chiu. Posteriormente, Peter imparat dae un'amigu ziornalista chi s'agatat mamentanamente in N\u00e0pule chi Lisa Carter est una biuda z\u00f2vana a beru de unu ziornalista ameriganu fontomadu, afogadu a pustis de si fulliare a mare dae su jatu suo, pretzisamente a probe de N\u00e0pule.\nCarchi die a pustis, Peter add\u00f2viat in N\u00e0pule a Lisa Carter, chi li revelat unos cantos fatos importantes de sa bida sua: sa note de sa morte de maridu suo, Lisa s'agataiat in su jatu paris cun isse e, petzi pagas oras in antis, ambos aiant tentu una discussura animada pro neghe de s'istramanchiamentu de una pupa rara a beru, chi perteniat a una cullessione de su pobiddu, apentadu dae semper pro custa casta de zoghete.\nA pustis de una filera de seranos colados paris, Lisa pedit imprestada s'autom\u00f2bile a Peter: devet andare a bider a sir Arnold Wyatt, un'abogadu ingresu amigu de maridu suo, cun s'intentu de achipire unos cantos tr\u00e0mites. Belle gasi, dae cussu mamentu Lisa iscumparet. Sa betura l'agatant in s'oru de sa bidda, cun una missada minora in ue b'est iscritu s'aderetu de Peter e, dae bandas suas, sir Arnold atrogat chi non cunnoschet a Lisa Carter nen fiat abojadu cun issa. Argunas dies prus a tardu, Nancy, un'amiga istimada de Lisa, cumparet afogada in unu riu. In una butzaca de su bestidu suo, bi sunt sas craes de s'autom\u00f2bile de Peter e, in su banzu de domo sua, est imb\u00e8nnida una pupa chi apizat in sa banzera acucurada de aba. Claude, ch'intre tantu at terminadu su traballu suo in N\u00e0pule, invitat a Peter a dassare sa bidda cun isse, peroe Peter tenet s'intentu de ghetare lughe a subra de sa berza e, prus chi totu, cheret agatare torra a Lisa."}
{"id": "11805", "revid": "2404", "url": "https://sc.wikipedia.org/wiki?curid=11805", "title": "Lista telef\u00f2niga", "text": "Sa lista telef\u00f2nica, o ghia telef\u00f2niga, est una pubrigadura chi cuntenet n\u00f9menes e n\u00f9meros de tel\u00e8fonu privados, ordinados in manera arfab\u00e8tiga e agrupados pro comuna (P\u00e0zinas arbas) o pro categoria cumertziale (P\u00e0zinas grogas).\nIt\u00e0lia.\nPubrigados a sa prima in iscrusividade dae una sotzietade cuntrollada dae sa monopolista SIP, sa pubrigadura de sas listas telef\u00f2nigas in It\u00e0lia est istada liberalizada in sos annos noranta de su s\u00e8gulu coladu.\nIn fatu de s'adotamentu de unos cantos probidimentos dae bandas de s'Autoridade Garantidora pro sa privatzitade, sas sotzietades telef\u00f2nigas ant dimandadu a sos abonados a sos serv\u00ectzios issoro pr\u00f2pios unu cunsentimentu \u201cl\u00ecberu, diferentziadu e revog\u00e0bile\u201d, permitende-lis de detzider in modu l\u00ecberu si cherent cumparrer in sas listas e comente lu cherent fagher.\nSas listas telef\u00f2nigas de oe podent cuntenner finas sos n\u00f9meros de telem\u00f2bile.\nIsv\u00ectzera.\nSa prima lista telef\u00f2niga est cumparta in su 1.880 in sa tzitade de Tzurigu comente lista de abonados de sa \u201cZ\u00fcrcher Telephon-Gesellschaft\u201d de tando, cun 98 n\u00f9menes ebia. Sa tzitade de Basil\u00e8 aiat sighidu s'isempru zai in su 1.881, pubrighende una lista cosa sua. Sa lista telef\u00f2niga aiat cunnotu un'ispainadura lestra in Isv\u00ectzera. Zai in su 1.900, fiant rezistrados 38.000 usu\u00e0rios, in su 1.959 nche fiat istadu sizidu su zannile de su primu millione, e oe bi sunt unos 4,3 milliones de postos.\nDae su 2.013, sunt dispon\u00ecbiles sas listas telef\u00f2nigas noas rezionales numenadas \u201cLocal Guide\u201d, pubrigadas dae local.ch. Sa lista telef\u00f2niga de pabiru, cun unas 100 edissiones rezionales, sust\u00ectuit totu sas listas atuales de s'Isv\u00ectzera. Sa \u201cLocal Guide\u201d cuntenet sas p\u00e0zinas arbas e grogas cunnotas cun sos n\u00f9meros de tel\u00e8fonu e sos aderetos de impresas e usu\u00e0rios privados de s'Isv\u00ectzera. Sa \u201cLocal Guide\u201d, in prus de custu, proponet una parte redale cun informaduras de car\u00e0tere rezionale. Sa \u201cLocal Guide\u201d est imprentada in pabiru retzirculadu a su 100%."}
{"id": "11806", "revid": "7928", "url": "https://sc.wikipedia.org/wiki?curid=11806", "title": "EuroMaidan", "text": "Chin su fav\u00e8ddu de EuroMaidan si \u00ecnditan tottus sas manifest\u00e0das pro-europeas de su 2013-2014 in Ucraina, chin sun cumintz\u00e0das a n\u00e0schere cando, in su 21 de Sant'Andr\u00eca de su 2013, su gubernu ucrainu a\u00ecat susp\u00e9ndiu un'accordu de s\u00f2tziu tra s'Ucraina e s'Unione Europea.\nSu movimentu tenet su l\u00f9men de EuroMaidan pro tottu su chi de importu mannu est accad\u00ecu in Pratta de s'Indipend\u00e8ntzia, o \"Maidan\", chi est cussa printzipale de Kiev (in ucrainu: \"\u0404\u0432\u0440\u043e\u043c\u0430\u0439\u0434\u0430\u043d\", \"Yevroma\u00efdan\"). An a p\u00f9stis mud\u00e0u su l\u00f9men in Eurorevolution (in ucrainu: \"\u0404\u0432\u0440\u043e\u0440\u0435\u0432\u043e\u043b\u044e\u0446\u0456\u044f\", \"Yevrorevolioutsia\").\nCronaca de sa ch\u00e8scia.\nIn su 30 de Sant'Andr\u00eca, sa zente chi manifestabat de man\u00e8ra pachi\u00f2sa in Kiev che l'at bocada a fortza su gubernu dae Pratta \"Maidan\" (o \"de s'Indipendentzia\"), ind un'attu chi ch'at pes\u00e0u unu muntone de ch\u00e8scias a libellu internatzionale, un'appellu a s'iscioperu zenerale, s'occupamentu de sa tzittade de Kiev e su bloccu de tottus sos zassos istitutzionales. Sos manifestantes, chi d\u00ecan \u00e8ssere prus de 100.000, p\u00e8din sa tucc\u00e0da de su presidente Viktor Yanukovych.\nIn s'8 de Nad\u00e0le de su 2013, unas chent\u00ecnas de m\u00ecza de pessones s'an adobi\u00e0u in pratta pro n\u00e0rrer chi eja a s'Europa e s'istesi\u00e0re dae sa Russia. In Kiev, in su cursu de sa manifestada, sa zente ch'at ghett\u00e0u a terra un'istatua de Lenin, sec\u00e0ndeli sa conca. \nIn su 25 de jann\u00e0rju de su 2014, su presidente Janukovy\u010d at propostu a sos capos de s'oppositzione sa presid\u00e8ntzia ucraina, d\u00e0ndeli custa offerta: custos bi l'an per\u00f2e refud\u00e0da, e sa d\u00ece chi est b\u00e8nnia a p\u00f9stis sos manifestantes an occupau su palattu de sas espositziones \"Domo Ucraina\", fravic\u00e0u in s'epoca sovietica, fur\u00e0ndeli su cuntrollu a s'autoridade.\nInterventu diplomaticu pro ch'ess\u00ecre dae sa cr\u00ecsi.\nA 2014 cumintz\u00e0u, Barack Obama a\u00ecat mandau in Ucraina Victoria Nuland, diplomatica americana pro sos rapportos chin s'Europa e s'Eurasia, pro s'istudiare sa situatzione chirc\u00e0nde f\u00ecntzas una manera pro siche la isbolic\u00e0re. Su pianu issoro pro che f\u00e0cher ess\u00ecre s'Ucraina dae sa crisi bid\u00ecat s'interventu de s'ONU, chin su \"placet\" americanu a su prozettu, e d\u00ecat d\u00e8per p\u00f2nner de acc\u00f2rdu siat sos manifestantes fal\u00e0os in pratta, siat sa Russia de Vladimir Putin chi sa politica natzionale ucraina si b'a\u00ecat meda accurtzi\u00e0u."}
{"id": "11807", "revid": "147707", "url": "https://sc.wikipedia.org/wiki?curid=11807", "title": "Valerio Scanu", "text": "Valerio Scanu (Sa Madalena, 10 de Abrile de su 1990) est unu cantantu italianu."}
{"id": "11808", "revid": "2404", "url": "https://sc.wikipedia.org/wiki?curid=11808", "title": "Traca", "text": "Una traca est unu carru alleg\u00f2rigu de su tipu de \u201cmansions\u201d o \u201cpageants\u201d (cun unu o duos pranos inrichidos dae cortinados in ue fiant pintadas sas issenas) in ue fiat poss\u00ecbile a distingher sa figura alleg\u00f2riga de una divinidade (che sa Bellesa, sa Gr\u00e0ssia, sa Zust\u00ecssia, eac.), a bias se\u00ecda in unu tronu.\nSa custum\u00e0ntzia de sas tracas est galu bia in medas biddas sardas, in ue, in tempus de su Carrasegare, isfilant tracas cun in subra figuras de pabiru pistadu, chi fitianu rapresentant in manera ir\u00f2niga unos cantos eventos de atualidade."}
{"id": "11809", "revid": "18313", "url": "https://sc.wikipedia.org/wiki?curid=11809", "title": "Michelle Obama", "text": "Barack Michelle (Chicago, 17 de benn\u00e0lzu 1964) est una abogada e politigu americanu.\nEst sa sa First Lady americana in cantu muzere de Barack Obama."}
{"id": "11811", "revid": "130896", "url": "https://sc.wikipedia.org/wiki?curid=11811", "title": "Robert Venturi", "text": "Venturi aiat leadu sa laurea in Architetura cun summa laude in sa Princeton University in su 1947. Est istadu unu de sos massims rappresentatnte s de s'architetura postmoderna."}
{"id": "11812", "revid": "111", "url": "https://sc.wikipedia.org/wiki?curid=11812", "title": "1925", "text": "S'annu 1925 (MCMXXV in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "11813", "revid": "2404", "url": "https://sc.wikipedia.org/wiki?curid=11813", "title": "Sincrolavradura", "text": "Sa sincrolavradura in sa m\u00f9siga est su moimentu de sas lavras in sincronizadura cun una cantone grabada anteriormente pro dare s'imprensu chi siat chistione de una performansa a sa bia. Unos cantos produidores refudant pro printz\u00ecpiu custa t\u00e8nniga, cando chi \u00e0teros atrogant chi cheret impreada in cuntestos musigales determinados. Argunos cantadores impreant sa sincrolavradura avesarmente in tempus de performansas deretas, tantu in sos cuntzertos che in sa telebisura, cando chi \u00e0teros mimant petzi cantones determinadas. A sincrolavrare una fasca in tempus de performansas a sa bia est abaidadu cun malos ogros dae unos cantos, chi cuss\u00ecderant custa t\u00e8nniga comente batzeddu de su cale podent tenner bisonzu petzi sos cantadores cun pagu talentu."}
{"id": "11814", "revid": "2404", "url": "https://sc.wikipedia.org/wiki?curid=11814", "title": "Lorenzo Perini", "text": "Lorenzo Perini (Saronno, 22 triulas 1994) est un'atreta italianu ispetzialista de sos imbaros artos. Possuit su primadu italianu de sos 110 metros imbaros (cun art\u00e0ria de 99 cm.) pro sa categoria z\u00f2vanos (13.30 istabilidu in Reti su 20 de triulas de 2.013).\nBiografia.\nLorenzo Perini est n\u00e0schidu in sa bidda lombarda de Saronno, in ue bivit cun sa fam\u00eclia sua. Assussadu dae Fernanda Morandi, s'est istrenadu in sa sotzietade OSA Saronno Libertas; dae s'1 de l\u00e0mpadas de 2013, format parte de su Tzentru Isportivu de s'Armada de s'\u00c0era."}
{"id": "11815", "revid": "2404", "url": "https://sc.wikipedia.org/wiki?curid=11815", "title": "Patricia Hearst", "text": "Patricia Campbell Hearst (n\u00e0schida su 20 de frearzu de 1954), como cunnota comente Patricia Campbell Hearst Shaw, est un'amerigana sechestrada in su 1974 e posteriormente cundennada a presonia pro un'isrobat\u00f2riu realizadu paris cun sos sechestradores suos. Pro custa resone, su casu suo est cussideradu dae medas comente unu de s\u00ecndroma de Istogorma.\nPatricia Hearst est sa neta de William Randolph Hearst, unu mannatu de s'imprentadoria obitadu. In su 1974, Patricia Hearst aiat balanzadu pobularidade addaghi fiat istada recatada dae su grupu terrorista de sos simbionesos, a su cale si fiat aunida posteriormente. Hearst fiat istada det\u00e8nnida a pustis de leare parte a un'isrobat\u00f2riu de banca cun \u00e0teros membros de s'organizadura terrorista, e aiat coladu duos annos in sa presone finas a cando sa cundenna sua fiat istada cummutada dae Jimmy Carter su presidente. In su 2001, fiat istada agrassiada in manera definitiva dae Bill Clinton su presidente, in s'\u00f9rtimu atu ufissiale realizadu dae custu \u00f9rtimu in antis de dassare sa Domo Arba."}
{"id": "11816", "revid": "3602", "url": "https://sc.wikipedia.org/wiki?curid=11816", "title": "Nana (manga)", "text": "Nana (\"\u30ca\u30ca?\") est unu manga shojo chi at fatu sa (tando a puntu de debutare) mangaka Ai Yazawa, serialitzau in sa revista Cookie e chi Shueisha at prubicau. Sos primos 12 vol\u00f9menes de sa serie ant b\u00e8ndiu prus de 22 miliones de copias. S'istoria tenet duos pessonazos printzipales e su fatu chi tenzant su matessi l\u00f9mene (Nana) podet juchere a cunfusione, mancari sa diferentzia de pessonalidade siat radicale: s'una, Nana Komatsu, tenet s'innocentzia de una pitzinna minoredda e non bi la fachet a m\u00e0ntennere su controllu in supra de sa realtade, s'atera, Nana Osaki, est una cantadora punk chi, a s'imbesse, ammustrat de t\u00e8nner una pessonalidade forte e firma. Tantu Nana Osaki, cantu sos cumpanzos de sa banda sua tenent un'influentzia manna dae sos Sex Pistols, cumpresu unu chi est s'immatzine de Sid Vicious (Honj\u00f4 Ren).\nA como, su manga tenet 21 vol\u00f9menes, e sa serie abbarrat aperta. Sa serie l'ant adatada in duas pelliculas, rispetivamente in su 2005 e in su 2006, e ind una serie anime in su 2006. Sa pellicula tenet che attoras Aoi Miyazaki e Mika Nakashima, fachende s'una sa parte de Nana Komatsu e s'atera de Nana Osaki. In sa pellicula sichidora, Nakashima torrat a retzitare sa parte de Nana Osaki e Yui Ichikawa fit s'atora chi at interpretau a Nana Komatsu. Sa serie anime, chin sos dis\u00ecnnos de Ai Yazawa, l'ant trasmitia pro sa prima b\u00eca in sa televisione giapponesa in su 5 de aprile de su 2006: de custa bi nd'at unu primu tempus ebb\u00eca, e s'isperat chi a s'accabbu de su manga si lu podat adatare in anime puru. Su manga sichit a issu ma, sicomente sa mangaka fit mal\u00e0bida, est galu abbarrau a su capitulu 84. S'at dau sa nova, a s'accabbu de su mese de Aprile de su 2010, chi Ai Yazawa est ess\u00eca dae ispidale e est torrada a domo sua, ma no l'ischit si at a sichire o nono a traballare pro su manga, e si b'at a torrare a p\u00f2nnere manu no nd'ischit comuncas cando l'at a fachere.\nS'istoria de Nana zirat in tundu a sas relatziones de sos duos protagonistas, buscande s'una fama e reconnoschimentu professionale, s'atera amore e cuntentesa."}
{"id": "11817", "revid": "2404", "url": "https://sc.wikipedia.org/wiki?curid=11817", "title": "Oliana", "text": "Oliana est' una viddha ispa\u00f1ola, i'ssa provin\u0107ia dess'Alto Urgel, in Katalo\u00f1a.\nProssa \u0254onta dessu 2009, sa popula\u0161\u00econe h\u00ecdi de 1.976 pess\u00f2nes.\nEste sa sicundha viddha prus popula' dessa provin\u0107a, dopo sa kapitale Seo de Urgel.\nIn Sardi\u00f1a b'este sa viddha de Ul\u00ecana, \u0111emmella' in Oliana katalana.\nVin\u0111ias i'kue b'h\u00ecdi unu \u0254asteddhu.\nIstoria.\nNas\u0254\u00eca assu tempu'r desso'r Romanos, sa viddha acia' parte dessa Contea de Urgel.\nSa viddha s'e'r forma' attundhu assu \u0254asteddhu de Oliana.\n\u0254Andho b'hi's sa \u0121erra \u0254ontra Juvanne II de Kastiglia, est'ista' difesa dae Ramon del Brull.\nI'ssu 1569, sa popula\u0161\u00econe est'ista' isperdia dae sa pesta.\n\u0254Andho b'i' ssa \u0121erra 'esso'r Messadores, sa viddha aviad' a\u0111\u0111iud\u00e0u a ke torrar' a pi\u0254are sos \u0254asteddho'r de Opul-Perillos e de Salses, i'ssa provin\u0107a de Rosellon.\nI'ssu 1642 aviad'hattu unu dinare propriu suo.\nI'ssu 1810, \u0254andho b'hi' ssa \u0120erra de Indipendhen\u0161\u00eca Ispa\u00f1ola, est ista' okkupa' dae sas troppa'r Vran\u010desas.\n\u0254Andho b'hi' sa Prima \u0120erra Karlista, sa viddha est'ist\u00e0 afforti\u0254a' e lassa' pro dua'r vorta'r dae su populu.\nMonumentos.\nDessu \u0254asteddhu anti\u0254u de Oliana no abbarra' belle ke nuddha.\nSa kresia anti\u0254a dedika' a Sant'Andria, \u0254i idi sa kresia 'essu \u0254asteddhu e'r de istile Romaniku.\nVrabbika' i'ssu s\u00e9kkulu XI, est' ista' kunsakra' intra su 1037 e su 1040.\nEs' \u0254umposta dae una navada kukku\u0111\u0111ia' dae una b\u00f2veda a ar\u0254u.\nS'abside este unu mesu kirku, jo\u0254\u00e0u \u0254in arkittos.\nSu \u0254ampanile est' a base kuadra.\nUn \u00e0ttera kresia de istile Romaniku este \u0254ussa de Santa Eulalia de les Anoves.\nSa navada sua es' tanka' dae un'abside a mesu kirku \u0254i'ssu \u0254ampanile a \u0254ostas.\nI'fforas dessa viddha b'este unu putthu largu 5,45 m \u0254i venia' tratt\u00e0u pro \u0254usservare s'\u00e0stra\u0121u.\nIn intro'r dessu sartu de Oliana b'es' sa di\u0121a de Oliana, vrabbika' i'ssu rivu Segre.\nUsos.\nSa hesta manna de Oliana est'in A\u0121ustu.\nI'sso'r meses de L\u00e0mpadas e Tr\u00ecvulas b'es' sa Gara 'essos Poeta'r \u0110ovanos.\nEkonomia.\nParte dessa popula\u0161ione dipendhede ekonomikamente dae una vr\u00e0bbika de makkinas prossa dommo.\nSa patata es' su prodottu prus kultiv\u00e0u."}
{"id": "11818", "revid": "130914", "url": "https://sc.wikipedia.org/wiki?curid=11818", "title": "Universidade Federal do Rec\u00f4ncavo da Bahia", "text": "Sa Universidade Federal do Rec\u00f4ncavo da Bahia, jamada comunemente UFRB, est una universidade cun sa sede in Cruz das Almas, in Bahia, in so Brasile. \nS'universidade fit istada fundada in su 2006."}
{"id": "11819", "revid": "130915", "url": "https://sc.wikipedia.org/wiki?curid=11819", "title": "UFRB", "text": ""}
{"id": "11823", "revid": "11485", "url": "https://sc.wikipedia.org/wiki?curid=11823", "title": "1790", "text": " 1790 (MDCCXC in n\u00f9meros romanos) est un annu incomintzadu in chen\u00e0bura segundu su calend\u00e0riu gregorianu. "}
{"id": "11824", "revid": "3602", "url": "https://sc.wikipedia.org/wiki?curid=11824", "title": "Referendum pro s'indipendentzia iscotzesa de su 2014", "text": "Su Referendum pro s'indipendentzia de s'Iscotzia si at tentu in su 18 de Capidanne de su 2014. \nIstabil\u00ecu dae su gubernu iscotzesu a p\u00f9stis de un'accordu l\u00f2mpiu tra su Presidente de s'Iscotzia Alex Salmond e su premier inglesu David Cameron, in su referendum bi fit custa dimanda: \"A la boles s'Iscotzia a esser unu istadu indipendente?\". Sicomente, pro istabilire custu referendum, in su cursu de sa tertza lezisladura non bi fit resessiu a ott\u00e8nner s'assust\u00e9niu dae sos partidos chi bi cheriat, s'SNP (Partidu Natzionale Iscotzesu, \"Scottish National Party\") at sich\u00ecu a traballare cando at bintu sas eletziones de su 2011 sende major\u00eca in su parlamentu.\nIn su 10 de jannarju de su 2012, su gubernu iscotzesu at nau chi sa cussurtassione la at a prom\u00f2gher in attonzu de su 2014; in su 15 de Santu Gabine un'accordu an fattu David Cameron, su primu ministru de su Regnu Un\u00ecu, e su primu ministru iscotzesu Alex Salmond. Nanchi su cuadru giuridicu d\u00ecat a pertoccare: sa solididade economica de s'Iscotzia, sa modalidade de defensa, su mantenimentu de rapportos chin su Regnu Un\u00ecu e sa boluntade a si p\u00f2nner in intro de ordines sovranatzionales, comente a s'Unione Europea e sa NATO.\nAnt fattu su referendum in die de chenapura de su 18 de Capidanne de su 2014, permitt\u00ecnde a botare f\u00ecntzas sos de 16 annos. S'incras, ant prubic\u00e0u su resurt\u00e0u: at b\u00ecntu su \"nono\" pro su mantenimentu in intro de su Rennu Un\u00ecu chin su 55,3% de sos botos (2.001.926), a fronte de unu \"eja\" pro s'indipendentzia de su 44,7% (1.617.989)."}
{"id": "11825", "revid": "2404", "url": "https://sc.wikipedia.org/wiki?curid=11825", "title": "Robert Badinter", "text": "Robert Badinter, n\u00e0schidu su 30 de martzu de 1928 in Parizi, est un'abogadu, professore universid\u00e0riu, insajista e \u00f2mine pol\u00ectigu frantzesu.\nPresidente de su Cussizu custitussionale dae su 1986 a su 1995, est cunnotu mescamente pro sa pelea sua in favore de sa reintegradura de sos presoneris e contra a sa pena de morte, de sa cale nd'at logradu s'abolidura in Frantza su 9 de santuga\u00ecne de 1981, pro sa suprimidura de sa disponidura legale chi penalizaiat sas relassiones omosessuales cun unu minorencu pro sas edades a sas cales sas relassiones eterosessuales fiant legales, gasi etotu che pro sa partetzipadura sua a sa redatadura de su C\u00f2dighe penale nou."}
{"id": "11831", "revid": "130943", "url": "https://sc.wikipedia.org/wiki?curid=11831", "title": "1981", "text": "S'annu 1981 (MCMLXXXI in n\u00f9meros romanos) est un annu incomintzadu gi\u00f2ia a segunda de su calend\u00e0riu gregorianu."}
{"id": "11832", "revid": "10458", "url": "https://sc.wikipedia.org/wiki?curid=11832", "title": "Grammatica de su sardu", "text": "Su sardu est una limba chi appart\u00e8net a su gr\u00f9stiu noulat\u00ecnu de sas limbas indoeurop\u00e8as, favedd\u00e0da in Sardigna. Istudiosos medas la t\u00e8nen in cuss\u00ecderu comente sa limba romantza, de s'ala de Ponente, chi prus mant\u00e8net rapportos chin su latinu anticu. Cada sardofonu la chisti\u00f2nat ind una variedade dialettale sua; b'at una tradissione chi add\u00f9rat dae unos tresch\u00e8ntos annos (a cumintz\u00e0re dae su piemontesu Cetti), dae parte de istudi\u00f2sos medas, de ischirri\u00e0re su sardu in duos zassos limb\u00ecsticos printzipales, cussos de su tzentru de s\u00f9su \"logudoresu\" e cussos de su tzentru de z\u00f2sso \"campidanesu\". Manc\u00e0ri chi sos fav\u00e8ddos de or\u00eczine latina s\u00ecan sa prus parte, su sardu galu mant\u00e8net a lib\u00e8llu de substratu sas limbas chi si chistion\u00e0ban in \u00e0ntis de sa b\u00e8nnia de sos romanos, tantu chi in par\u00ectzos voc\u00e0bulos bi sun \u00e8timos de rad\u00ecchina sardiana (o \"protosarda\") e punica.\nIntrodussione.\nCustu liber\u00e8ddu virtuale, ch\u00e8ne per\u00f9nu pres\u00f9mu de bi p\u00f2nner tottu su sabid\u00f2rju de su chi pert\u00f2ccat su sardu, l'a\u00ecapo pess\u00e0u pro tottu sa zente chi, pro calesis\u00ecat resone, si ch\u00e8rjat accurtzi\u00e0re a s'imp\u00e0ru de sa limba. Lu dedico a tottus sos de bona boluntade chi no atz\u00e8ttan sa situassione, a ube su sardu che est r\u00f9ttu, de abband\u00f2nu de sa limba, chi s\u00ecchit a b\u00e8llu a b\u00e8llu ma si b\u00ecet s\u00e8mper de prus, dae sa sociedade sarda, e antzis lu b\u00f2zan mant\u00e8nner e impre\u00e0re.\nA custas pessones b'\u00e0ndat tottu sa reconnosch\u00e8ntzia mea, pro su chi podet b\u00e0ler.\nSa m\u00ecra, d\u00f9ncas, est cussa de f\u00e0cher de custu vol\u00f9men una leghid\u00f9ra propedeutica pro p\u00f2der imparare m\u00e8nzus sas istrutt\u00f9ras de su sardu, a man\u00e8ra - chiss\u00e0e! - de lu chistion\u00e0re bene a p\u00f9stis: una limba chi v\u00ecvet petzi in sos libros, dif\u00e0ttis, est una limba cundann\u00e0da a morte.\nSicom\u00e8nte de su nugoresu s'atz\u00e0pat nudda o b\u00e8lle nudda, apo isseper\u00e0u custu limbazu: a d\u00f2ntzi modu, prima de bos p\u00f2nner a l\u00e8gher, ch\u00e8rjo isbenti\u00e0re su \"clich\u00e9\" classicu chi b\u00ecet su sardu tantu \"malun\u00ecu\", chi sos sard\u00f2fonos et\u00f2ttu non si cumpr\u00e8ndan a p\u00e0re! Su sardu, manc\u00e0ri chi diff\u00e8rjat dae su puntu de b\u00ecsta foneticu, non tenet custas differ\u00e8ntzias gai mannas chi nde d\u00ecan impedire sa cumprensibilid\u00e0de. Ch\u00e8rjo f\u00ecntzas amment\u00e0re a tottus chi, com\u00e8nte su sardu m\u00f9dat dae bidda a bidda, cada limba in su mundu c\u00e0mbiat a libellu zeogr\u00e0ficu particulare o \"diat\u00f2picu\".\nSu manuale l'apo iscr\u00ecttu p\u00e8tzi dego ma, sicom\u00e8nte non si podet l\u00f2mper a sa perfessione, cada ac\u00f2ntzu est bene atzett\u00e0u: b\u00e0stat chi t\u00e8nzat sent\u00ecdu e non siat fattu pro vandalismu ebb\u00eca (com\u00e8nte imb\u00e8tzes c\u00e0pitat meda, mascam\u00e8nte in prozettos \"open-source\" chi l\u00e0ssan manu libera a tottus, bona zente o malintragn\u00e0da).\nE sos atteros limb\u00e0zos (dialettos) de su sardu?\nChie non si reconn\u00f2scat in su nugoresu ma ind un'attera variedade de sa limba sarda, non tim\u00e8zas! In s'isp\u00e8ra de f\u00e0cher cosa aggrad\u00e9ssia, custa grammatica (comente apo n\u00e0u pacu in \u00e0ntis) l'apo pess\u00e0da pro su nugoresu ca, generalmente, pacu si nde fav\u00e8ddat e tr\u00e0ttat a libellu f\u00ecntzas ispecialisticu, manc\u00e0ri chi siat tenta \"traditzionalm\u00e8nte\" a cuss\u00ecderu com\u00e8nte su limb\u00e0zu de su sardu chi est prus a c\u00f9rtzu a su latinu. \nSu logudoresu no est differente pro belle nudda dae su nugoresu, tantu chi su nugoresu si p\u00f2net belle semper in \u00ecntro de su z\u00e0ssu dialettale logudoresu: de cada man\u00e8ra, b'at unu munt\u00f2ne de libros chi, si cher\u00eces, pod\u00eces recuperare. \nPro su chi pert\u00f2ccat su campidanesu, chi imb\u00e8tzes differit unu pacu dae su nugoresu, b\u00f2che p\u00f2nzo s'agg\u00e0ntzu a custa (ottima e professionale) grammatica. Isp\u00e8ro chi custas pazinas bos f\u00e0can prus curiosos e istim\u00e0re de prus custa bella limba chi, in calesis\u00ecat dialettu si la chistionet, t\u00e8net su l\u00f9men de sardu ebb\u00eca.\nE sa Limba Sarda Comuna (LSC)?\nSa graf\u00eca unitaria de su sardu, impre\u00e0da a libellu istitussionale, l'atzap\u00e0es inoche pro nd'ischire de prus. "}
{"id": "11833", "revid": "3602", "url": "https://sc.wikipedia.org/wiki?curid=11833", "title": "Nugoresu", "text": ""}
{"id": "11834", "revid": "145669", "url": "https://sc.wikipedia.org/wiki?curid=11834", "title": "Gustavo Adolfo Rol", "text": "Gustavo Adolfo Rol (Turinu, 20 l\u00e0mpadas 1.903-Turinu, 22 cabudanni 1.994) est istadu unu sensitivu italianu, intre sos prus cunnotos e cuntierrados de su de XX s\u00e8gulos.\nSas demustraduras suas, produ\u00ecdas petzi in cara de istranzos selessionados dae isse, sunt interpretadas dae sos arrimadores suos comente fen\u00f2menos paranormales aut\u00e8ntigos, e dae sos cr\u00ectigos comente illusuras produ\u00ecdas peri t\u00e8nnigas de prestizadura e in particulare de mentalismu. In tempus de sa bida sua, non fiat istada fata peruna ber\u00ecfiga suta de cuntrollu sient\u00ecfigu, pro s'oponidura de Rol etotu, chi atrogaiat chi sos fen\u00f2menos suos non fiant repit\u00ecbiles o isecut\u00e0biles a cumandu.\nBiografia.\nRol naschit in Torinu su 20 de l\u00e0mpadas de 1.903 dae una fam\u00eclia bussante. Babu suo Vittorio est un'abogadu ch'in su 1.909 retzit s'inc\u00e0rrigu de aberrer e aderetare sa sede de Turinu de sa Banca Cumertziale Italiana. Mama sua est Martha Peruglia, fiza de su Presidente de su Tribunale de Saluzzo. Fradile suo Franco Rol at a esser un'industriale ch\u00ecmigu e unu pilota automobilencu esitosu.\nRol creschit in un'ambiente ricu e curtu, frechentat zai a z\u00f2vanu sas fam\u00eclias prus cussideradas de sa tzitade e s'interessat pro sas artes, intrende in relassione cun diferentes artistas e cumintzende luego e pratigare sa pintura e sa m\u00f9siga.\nIn su 1.923, si marcat a sa facurtade de mat\u00e8rias zur\u00ecdigas de s'Universidade de Turinu, in ue s'at a indutorare in su 1.933. Siat s'iss\u00e8bereru de su cursu universid\u00e0riu in deretu, siat sa carrera banc\u00e0ria ch'imprendet in su 1.925, acontessint pro adeguamentu a sas tradissiones familiales. Rol pr\u00e0tigat inche sas fizales de sa Comit ispartzinadas peri s'Europa: Marsella, Parizi, Londra, Edimburgu e posteriormente Casablanca e Z\u00e8nova, sunt sas tzitades in ue bivit e traballat.\nAt a contare in fatu chi at atopadu in tempus de s'abarrada sua in Marsella (1.925-1.926) unu pessonazu, orizinale de Pol\u00f2nia, chi l'amustrat unos cantos zogos cun sas cartas e chi, a sa prima iss\u00e8tigu a pitzos de s'esist\u00e8ntzia de Deus, s'at a cumberter e s'at a retirare a unu cumbentu a pustis de assister cun Rol etotu a unu sanamentu in Lourdes, ch'in unu primu mamentu aiat abaliadu comente mistifigadura manna. In fatu de custu atopu, Rol profundizat sos ist\u00f9dios suos ispirituales e el\u00e0borat una teoria de creze metaf\u00ecsiga a subra de s'assotziadura intre sonos, colores e \u00e0teros elementos.\nIn su 1.927, in Parizi, iscriet: \u201cApo iscobertu una leze terrorosa chi relassionat su colore birde, sa de chimbe notas musigales e su calore. Apo p\u00e8rdidu s'alligria de biver. Sa pot\u00e8ntzia mi ponet tim\u00f2ria. No apo a iscrier prus nudda\u201d. Dae custu mamentu, colat peri una crisis de bida, finas a su puntu de si retirare a unu cumbentu.\nAzuadu dae mama sua, torrat a sa bida laiga e cumintzat a realizare sas demustraduras suas pr\u00f2pias. Moende cun sos annos trinta, sa numenada sua s'ispainat in sos tz\u00ecrculos aristocr\u00e0tigos, curturales e pol\u00ectigos. L'atribuint atopos cun pessonazos de s'ambiente de sa pol\u00ectiga, intre sos cales Benito Mussolini, de s'ispet\u00e0gulu, de s'arte e de sa si\u00e8ntzia, in unos cantos casos no documentados. Intames, sunt constatadas, in mesu de \u00e0teras, s'amistade cun Federico Fellini, Franco Zeffirelli, Cesare Romiti e sa frechentadura de sa fam\u00eclia Agnelli. Sende gasi, Rol mantenet semper unu perfilu recatadu e cumparet rarat bias pubrigamente.\nMorit su 22 de cabudanni de 1.994 in s'ispidale San Giovanni Battista \u201cMolinette\u201d de Turinu. Sas chinisas suas discansant in sa tumba familiale de San Secondo di Pinerolo, sa bidda sua de or\u00eczine."}
{"id": "11836", "revid": "130958", "url": "https://sc.wikipedia.org/wiki?curid=11836", "title": "Splendor in the Grass", "text": "Splendor in the Grass est unu film romanticu e drammaticu de su 1961 realizzadu in Technicolor. S'istoria de amore si isvilupada in d'unu ambiente de repressione sessuale pro chi sos personaggios sufrin e non poden realizare su chi desideraiana. Iscrittu dae William Inge, su film est istadu direttu dae Elia Kazan."}
{"id": "11838", "revid": "203", "url": "https://sc.wikipedia.org/wiki?curid=11838", "title": "1994", "text": "S'annu 1994 (MCMXCIV in n\u00f9meros romanos) est un annu incomintzadu in s\u00e0padu a segunda de su calend\u00e0riu gregorianu."}
{"id": "11839", "revid": "3602", "url": "https://sc.wikipedia.org/wiki?curid=11839", "title": "Welsh Not", "text": "Su Welsh Not fit unu casticu chi praticabant in calicuna iscola gallesa in sos seculos de XIX e de XX a sos pitzinnos chi sos mastros intendiant faveddande in gallesu. \nCunsist\u00ecat in su p\u00f2nner a tucru de su pitzinnu una praca de linna chin s'iscrita \"WN\", chi si podiat bocare e dare a un'ateru si su mastru lu cassabat faveddande in gallesu. A s'acabbu de d\u00ece, su mastru iscud\u00ecat su pitzinnu chi teniat custa praca a tucru. \nS'iscopu fit cussu de facher abbirgonzare sos pitzinnos chi faveddabant in sa limba issoro e dissuadire a totus de chistionare su gallesu, in acordu chin sa politica limbistica de tando de sa Gran Bretagna, chi cher\u00ecat prom\u00f2ver s'inglesu in locu de sas limbas de su locu, a cumintzare dae s'iscola.\nCusta bid\u00e8a de natzionalismu chi at fatu zenotz\u00ecdios limbisticos in l\u00f9men de \"un\u00ecre sa natzione\", no est propia de sa Gran Bretagna eb\u00eca ma f\u00ecntzas de ateros istados europeos, comente s'Italia in Sardigna dae s'epoca fascista in susu o sa Frantza a cumintzare dae sa figura de s'abate Gregoriu, chi d\u00ecat a praticare su sistema de sa \"vergohna\" chin casticos chi si assimizant meda a cussu de su \"Welsh Not\"."}
{"id": "11840", "revid": "3602", "url": "https://sc.wikipedia.org/wiki?curid=11840", "title": "Tessera de su dialetu", "text": "Sa tessera de su dialetu (in giapponesu: \"\u65b9\u8a00\u672d\" Hepburn: \"h\u014dgen fuda?\") fit una pratica de casticu posta in opera dae s'iscola giapponesa pro inditare sos chi faveddaban in sa limba de Okinawa. Sa tessera l'an picada de boluntade issoro sos istudentes de s'isula a su comintzu de su seculu de XX, ma fit b\u00e8nnia a obbricu cando sas politicas assimilatzionistas an sich\u00ecu a cr\u00e8scher a p\u00f9stis de su 1917. A un'istudiante chi fit cass\u00e0u faveddande in sa limba de Okinawa su mastru pon\u00ecat sa tessera apitzic\u00e0da a tucru, f\u00ecntzas a cando no nde cassabat un'atteru. S'istudiante chi ten\u00ecat sa tessera a s'acabbu de d\u00ece fin\u00ecat isc\u00f9ttu dae sos dotzentes.\nPoliticas chi s'assimizan a custa las a\u00ecan fattas f\u00ecntzas s'Italia in Sardigna pro de-sarditzare a sa zente, sa Frantza pro sos otzitanos (si b\u00ecat sa \"vergonha\") e in Gran Bretagna pro sos gallesos (si b\u00ecat su Welsh Not)."}
{"id": "11841", "revid": "3602", "url": "https://sc.wikipedia.org/wiki?curid=11841", "title": "Simbulu (Frantza)", "text": "Su s\u00ecmbulu (fintzas connottu in bretone comente \" ar vuoc'h \") fit un'ozettu chi sas iscolas frantzesas impre\u00e0ban pro nd'irradichin\u00e0re sas limbas de su locu, mascamente in Britannia, Pa\u00ecsu Bascu, Catalugna de su Nord e Otzitania. S'ozettu in chisione pod\u00ecat esser unu arr\u00f2che de pedra aggantz\u00e0u a tucru, comente puru unu buttone o una pracca de linna.\nSu mastru lu dabat a unu dischente cada vorta chi nde intend\u00ecat unu nande carchi paragula in su goi narau \"patois\" (vocabulu chi tenet sa matessi bal\u00e8ntzia de menispr\u00e8ssiu chi sos italianos dan oje puru a cussa de \"dialettu\", fintzas pro inditare limbas chi limbazos de su frantzesu e/o de s'italianu non lu sun pro nudda); su poberittu depiat cassare, pro si nde illiber\u00e0re, calicunu atteru fachende cussu chi at fattu issu prima. S'istudiante chi at \u00e0er tentu su sinzale a acabbu de lessione, fin\u00ecat fachende o patinde carchi cosa de abberu umiliante, comente a esser picau in ziru dae tottu sa classe e frobbire sos pam\u00e8ntos o \u00e8sser isc\u00f9ttu dae su mastru etottu."}
{"id": "11842", "revid": "3602", "url": "https://sc.wikipedia.org/wiki?curid=11842", "title": "Limba giapponesa", "text": "Sa limba giapponesa (\"\u65e5\u672c\u8a9e\" nihongo?) est una limba chistionada in Giappone e in par\u00ectzos locos a ube sos giapponesos fin disterr\u00e0os.\nSu giapponesu, paris chin sas limbas ry\u016bky\u016banas, sun parte de sa familia limbistica de sas limbas nipponicas. Dae su puntu de b\u00ecsta filogeneticu su giapponesu, a su solitu, si tenet a cuss\u00ecderu comente limba isulada, ca non fachet a che bocare a campu s'or\u00eczine sua. Calicuna teoria pessat chi su giapponesu tenzat rad\u00ecchinas a comunu chin sa limba ainu (faveddada oje in d\u00ece dae paca zente in s'isula de Hokkaid\u014d), chin sas limbas austronesianas oppuru chin carchi limba de su gr\u00f9stiu uralu-altaicu. Si tenen meda prus a contu sas urtimas duas ipotesis: medas, tra sos limbistas, pessan chi su giapponesu tenzat unu substratu austronesianu chin carchi elementu de superstratu de orizine uralu-altaica. L\u00e0dinos sun sos assim\u00eczos chi tenet su giapponesu chin su coreanu, s\u00e8ndebi sas differentzias prus mannas in su pianu morfologicu-lessicale. \nParitzos istudiosos impr\u00e8an su faveddu \"protogiapponesu\" (dae s'inglesu \"Proto-Japonic\") pro inditare sa protolimba de tottus sas variedades de sas limbas modernas de su Giappone, est a n\u00e0rrer sa limba giapponesa de commo, sos limbazos de su Giappone e tottus sas limbas chi si chistionan in sas isulas Ryukyu.\nDae su puntu de bista tipologicu su giapponesu tenet medas caratteristicas chi sun proprias de sas limbas agglutinantes de tipu SOV, chind un'istruttura \"tema-cummentariu\" (pretz\u00ecsu meda a su coreanu). Sa presentzia de carchi elementu caratteristicu de sas limbas flessivas at ispintu a medas limbistas a p\u00f2nner su giapponesu in intro de su gr\u00f9stiu de sas limbas \"semi-agglutinantes\"."}
{"id": "11843", "revid": "137952", "url": "https://sc.wikipedia.org/wiki?curid=11843", "title": "Limba ainu", "text": "Sa limba ainu (in ainu \"\u30a2\u30a4\u30cc \u30a4\u30bf\u30af\", aynu itak; in giapponesa \"\u30a2\u30a4\u30cc\u8a9e\", ainu-go) est una limba chistionada dae su grupu etnicu europoide de sos Ainu in s'isula de Hokkaid\u014d, a nord de su Giappone. Tempus fachet si faveddabat f\u00ecntzas in sas isulas Curili, in sa parte nord de Honshu, e in sa meitade meridionale de Sakhalin.\nS'ainu est una limba isulada chene rapportos chin sas atteras limbas. A bortas che la ponen in su gr\u00f9stiu de sas limbas paleosiberianas, ma custu est unu faveddu chi cumprendet medas familias limbisticas minores e isuladas chi b'a\u00ecat in Siberia inn\u00e0ntis de s'artziada de etnias turcas e tungusas; de cada manera, no est una familia limbistica. In medas creden chi s'ainu siat currelau a su giapponesu e a sas limbas altaicas (Patrie 1982). Dae pacu tempus s'at provau a che la p\u00f2nner a pare chin sas limbas austronesianas, pro m\u00e8diu de cumpar\u00e0ntzias curturales e lessicales, comente nat su limbista giapponesu Shichiro Murayama. B'at fintzas sa proposta de chie la cheret sorre de s'indoeuropeu, ca b'an atzap\u00e0u unas 200 paragulas de possibile orizine a comunu e carchi assim\u00eczu sistematicu.\nA commo, s'ainu est una limba chi sich'est morinde. Difattis, p\u00e8ri tottu s'isula de Hokkaid\u014d b'at p\u00e8tzi 100 pessones chi galu la faveddan, e custas sun in sa bidda de Nibutani e tenen prus de trint'annos; mancari tottu, s'interessu de la torrare a imparare dae parte de sa zente de su locu chi non la connoschet prus est vivu."}
{"id": "11844", "revid": "772", "url": "https://sc.wikipedia.org/wiki?curid=11844", "title": "La Valse \u00e0 mille temps", "text": "La Valse \u00e0 mille temps est una cantone de Jacques Brel (pubricada in s'album \"La Valse \u00e0 mille temps\" in su 1961.\nSa cantone est caraterizada dae su crescendo (in Frantzesu: \u00abcrescendo br\u00e9lien\u00bb ) chi est una progressione dramatiga de su ritmu chi nezessitat de una particulare interpr\u00e9tazione. In Italia custu modu e cantare est istadu ripresu in manera eccellente dae su cantautore Giorgio Gaber in modu prezisu in sa cantone Com'\u00e8 bella la citt\u00e0"}
{"id": "11845", "revid": "1162", "url": "https://sc.wikipedia.org/wiki?curid=11845", "title": "Il signor G", "text": "Il signor G est un album de Giorgio Gaber de su 1970.\nSu discu.\nSu discu est sa registrazione dal vivo de s'omonimu ispettaculu, fatta in Milano su 6 de santuaine de su 1970.\nCalchi cantone presente in s'album fit istada ja pubricada comente 45 giors:\nTraccias.\nDiscu 1.\nLATO A\nLATO B\nDiscu 2.\nLATO A\nLATO B"}
{"id": "11849", "revid": "6839", "url": "https://sc.wikipedia.org/wiki?curid=11849", "title": "Pino Piras", "text": "Giuseppe (connottu f\u00ecntzas comente \"Pino\") Piras est istau unu cantautore s'aligheresu.\nBida.\nPino Piras fit naschiu in s'Alighera in su 18 de martzu de su 1941 dae Angelino Piras e Maria Masala, primu fizu de deche, ind una dommo posta in su tzentru istoricu. In cughe at b\u00ecviu e, chin s'amicu Pino Ferraris, at cumintzau ja dae sende zovaneddu a cump\u00f2nner cantones e poesias in s'aligheresu. Issu puru, comente a medas sardos e s'aligheresos, fit custr\u00ecntu a colare unu periodu de disterru lassande sa Sardigna e sa tzittade sua pro sich'andare in Lombardia, in ube at connottu su mundu de su teatru, cosa chi fit de importu meda pro s'isperi\u00e8ntzia artistica sua. Torrau in Sardigna, Piras at d\u00e8piu traballare che mastru de muru e in Casteddu pro una si\u00e8nda de pulitzias. Sos annos Settanta fit unu periodu istoricu mannu pro s'affirmassione de sas identitades, e s'Alighera no a\u00ecat fattu eccetzione: Pino fit unu de sos chi a\u00ecan fund\u00e0u su \"Bar Folklore\", locu chi sos amantiosos de curtura s'aligheresa bi ben\u00ecan a s'ispissu. A\u00ecat puru prozett\u00e0u sa n\u00e0schia de sa \"Companyia del Reganal\", una cumpanz\u00eca de teatru chi at debuttau chin sa cummedia satirica \"Pa\u00ecs de alegries\", sutzessu mannu de prubbicu e critica. In su 1979 Pino fit d\u00e8piu torrare a rep\u00ectere s'isperientzia de su disterru, ma s'annu chi ben\u00ecat a p\u00f9stis, torrande definitivamente in patria, su Comunu l'aiat assuntu che mastru de muru, bivende ind unu macas\u00ecnu de sas dommos populares de b\u00eca Sant'Agostino. In su 1982 Pino Piras s'a\u00ecat picau unu grave malannu: sa diagnosi nabat chi si fit immalabid\u00e0u de tubercolosi. Sa cundissione de salude e sas difficurtades economicas non lu an ispor\u00e0u pro nudda, de cada manera, e at sich\u00ecu a traballare e a iscr\u00ecver cumponimentos chi fin semper de prus istim\u00e0os, mascamente pro sa carica satirica issoro. In su 30 de maju de su 1989, Giuseppe Piras benit a mancare. Su Comunu de s'Alighera li at reconnottu unu postu mannu, pon\u00e8nde una pr\u00e0cca chin su l\u00f9men suo ind una de sas prattas prus importantes de sa tzittade."}
{"id": "11850", "revid": "14497", "url": "https://sc.wikipedia.org/wiki?curid=11850", "title": "Rosanna Benzi", "text": "Rosanna Benzi (Morbello, Lis\u00e0ndria, 10 maju 1.948-Z\u00e8nova, 4 frearzu 1991) est istada un'iscritora italiana, cunnota pro aer b\u00ecvidu 29 annos in unu purmone de atzarzu.\nBiografia.\nIn su martzu de 1.962, addaghi galu non teniat bat\u00f2rdighi annos, Rosanna Benzi fiat istada c\u00f2rfida dae sa poliomelitis in una de sas formas suas prus graes, sa burbo-ispinale. Sa maladia l'aiat causadu una tetraprezia e un'imbast\u00e0ntzia respirad\u00f2ria grae e l'aiat cunstr\u00ecnghida a barigare s'abarru de sa bida in unu purmone de atzarzu in s'ispidale San Martino de Z\u00e8nova. Rosanna Benzi fiat dev\u00e8nnida unu pessonazu p\u00f9brigu zai a s'agabu de maju de 1.963, addaghi Paba Zuanne su de XXIII, pustis intradu in cunnoschimentu de sa cundissione sua, l'aiat imbiadu una l\u00ectera pro li \u201ctorrare sas gr\u00e0ssias pro sa gana sua de biver\u201d; dae cussu mamentu, in Rosanna Benzi aiat cumintzadu a si formare s'orientamentu chirru a s'ingazu sotziale. In s'edade adurta, Benzi diat esser d\u00e8vennida una de sas boghes prus cumpetidoras e ascurtadas de sas campannas pro arrimare sos deretos de sos discapatzitados.\nMoende cun su 1.976, Rosanna Benzi aiat fundadu e aderetadu una rebista, \u201cSos \u00e0teros\u201d, chi dae sas p\u00e0zinas aiat lantzadu unas cantas campannas importantes de sensibilizadura chirru a sos temas de sa discapatzidade e de sa marghinalizadura sotziale; intre issas, cheret amentada sa campanna contra a sos imbaros artifitziales e sa pro s'abolidura de s'IBA a subra de sas cadreas de rodas e sos biziladorzos ortop\u00e8digos. Aiant tentu impatu not\u00e0bile finas sas inchertas suas a pitzos de sa discapatzidade e sa sessualidade de sos discapatzitados e sas subra de su tratamentu inadeguadu chi podiant sufrer sos malaidos sichi\u00e0trigos in sos manic\u00f2mios. In mesu de sos libros de Benzi, si devent listare \u201cSu b\u00ectziu de biver\u201d (Rusconi, 1.984) e \u201cRundete in un'aposentu\u201d (Rusconi, 1.987). A Rosanna Benzi l'ant dedigadu sa bibriutega tz\u00ecviga de Z\u00e8nova-Voltri e sa pratza antale de s'ispidale San Martino.\nIspirende-si a s'acont\u00e8ssida sua, in su 1.988 Dino Risi aiat rodadu su longumetrazu telebisadu \u201cSu b\u00ectziu de biver\u201d, in ue su rolu de Rosanna Benzi fiat interpretadu dae Carol Alt s'atora."}
{"id": "11852", "revid": "2404", "url": "https://sc.wikipedia.org/wiki?curid=11852", "title": "Sung Jae-gi", "text": "Sung Jae-gi(Corea:\uc131\uc7ac\uae30, china:\u6210\u5728\u57fa, Daegu, 11 de Cabidanni 1967 \u2013 Mapo in Seoul, 26 de Tr\u00eculas 2013) fit unu attivista pro sos derettos umanos, filosofo liberalismo de sa Corea de su Sud."}
{"id": "11853", "revid": "3602", "url": "https://sc.wikipedia.org/wiki?curid=11853", "title": "Vergonha", "text": "Cun sa l\u00ecnia politica de vergonha (vergonya in otzitanu, \"birg\u00f2nza\" in sardu) si bolet contare tottu su chi s'istadu frantzesu at fattu pro nche isp\u00e8rder sas limbas diferentes dae su frantzesu, non petzi s'otzitanu chi a custu fenomenu li an d\u00e0u unu l\u00f9men, ma f\u00ecntzas su cadelanu, su corsicanu, su bascu, su bretone e g\u00f2i sich\u00ecnde.\nSa \"vergonya\" est sa pratica de f\u00e0cher abbirgonz\u00e0re de sa limba propria sos chi fav\u00e8ddan una limba diversa dae su frantzesu: pro custu si at prom\u00f2ghiu s'escrusi\u00f2ne, s'umiliassi\u00f2ne e s'ostrac\u00ecsmu in isc\u00f2la, affortic\u00e0u dae s'ass\u00e8ntzia de m\u00e8dios de comunicassi\u00f2ne in sa limba \"de minor\u00eca\".\nCusta assi\u00f2ne de genoc\u00ecdiu limbisticu, chi an fattu f\u00ecntzas atteros in prus de sa Frantza (Italia in Sardigna e atteros tr\u00e8ttos chi favedd\u00e0ban una limba a div\u00e8rsu dae s'italianu, Giappone in Okinawa, etz.), la an prom\u00f2ghia paritzos \u00f2mines de potere e politicos frantzesos, dae Henry Gr\u00e9goire in su cursu de sa rivolutzione frantzesa f\u00ecntzas a Nicolas Sark\u00f6zy."}
{"id": "11854", "revid": "3602", "url": "https://sc.wikipedia.org/wiki?curid=11854", "title": "Rivoluzione frantzesa", "text": ""}
{"id": "11855", "revid": "2404", "url": "https://sc.wikipedia.org/wiki?curid=11855", "title": "Roberto Dinamite", "text": "Carlos Roberto de Oliveira, prus cunnotu a paran\u00f9mene de Roberto Dinamita (Duque de Caxias, 13 abrile 1954) est unu fubaleri antigu brasilianu, deputadu de s'Istadu de Rio de Janeiro pro su PMDB, gasi etotu che presidente atuale de su Vasco de Gama.\nEst cussideradu dae sos reziradores s'\u00ecdolu prus mannu de su Vasco, in ue aiat zogadu pro 21 de sos 22 annos suos comente profissionale, resurtende su mezus goladore de s'ist\u00f2ria de su crube, cun 711 golos, e s'atreta cun su n\u00f9meru prus artu de partidas disputadas, gasi che su mezus bomberi de s'Ist\u00e0diu de S\u00e3o Janu\u00e1rio, cun 184 golos. Fiat istadu cussideradu, in una botadura intre 240 pessonalidades ligadas a su Vasco amaniada dae su chid\u00e0riu isportivu Placar, comente su mezus zogadore de s'ist\u00f2ria de su Vasco. In prus de custu, paris cun Pel\u00e9 e Rog\u00e9rio Ceni, est s'\u00f9nigu zogadore de su f\u00f9balu brasilianu chi apat disputadu prus de milli add\u00f2vios in sa matessi echipa. Dinamita si ponet in craru aguarmente pro esser su mezus bomberi de s'ist\u00f2ria de su Campionadu Brasilianu (190 golos) e de su Campionadu Carioca (279 golos). S'IFFHS l'ab\u00e0liat comente su de chimbe goladores prus mannu de su f\u00f9balu mundiale in su campionadu nassionale de prima partzidura, cun 470 golos in 758 partidas.\nPro su chi pertocat s'internassionale brasiliana, Roberto fiat istadu cumbocadu a su mundiale de 1978 in Arzentina, marchende tres golos: unu cun s'\u00c0ustria in sa prima runda, e duos contra a sa Pol\u00f2nia in sa segunda. Aiat logradu sa cumbocadura finas a su mundiale posteriore de 1982 in Ispanna, peroe sena esser impreadu carchi bia dae Tele Santana s'assussadore brasilianu."}
{"id": "11856", "revid": "131023", "url": "https://sc.wikipedia.org/wiki?curid=11856", "title": "Com'\u00e8 bella la citt\u00e0", "text": "Com'\u00e8 bella la Citt\u00e0 est una cantone de Giorgio Gaber pubbricada comente e singulu su 18 de santuaine de su 1969, s'annu poi est istada inclusa in s'album Il signor G.\nSa cantone est dedicada a su fenomeno de s'inurbamento chi in Italia in cussos annos fit a su massimu isviluppu, difattis zente meda aiat abbandonadu sa biddas e i sa campagna pro andare a vievre in sas zittades inue fit pius fazile agatare unu trabagliu. Gaber presentat una riflessione subra custu fenomeno, chi si presentat sempre pius forte e chena pasu.\nPo rende mezus s'idea Gaber ripitit sas frases de sa cantone cun d'unu ritmu sempre pius incalzante e siguramente si fit ispiratu a Jacques Brel e a su \u00abcrescendo\u00bb chi est in sa cantone La Valse \u00e0 mille temps."}
{"id": "11860", "revid": "7227", "url": "https://sc.wikipedia.org/wiki?curid=11860", "title": "Umanesimu", "text": " \nS'Umanesimu est unu sistema razionalisticu de pensamentu chi dat primaria importanzia a s'umanu pius cha a su divinu o a chistiones subranaturales. Segundu Martin Heidegger fit comintzadu cun Platone. Est istadu a fundamentu de totus sas eticas chi si sun isvilupadas in s'era pre-tecnolica."}
{"id": "11865", "revid": "2404", "url": "https://sc.wikipedia.org/wiki?curid=11865", "title": "S'abasatu de sa Benedicta", "text": "S'Abasatu de sa Benedicta, acont\u00e8ssidu intre su 6 e s'11 de abrile de 1944, fiat istadu un'isecutadura summ\u00e0ria de setantachimbe partisanos pertenende a sas formaduras garibaldinas, cum\u00ectida dae militares de sa B\u00e0rdia Nassionale Repubrigana e unidades alemannas in sa logalidade de Benedicta inche Capanne di Marcarolo, in sa comuna de Bosio, in s'Apenninu Ligurianu. \u00c0teros setantaduos partisanos nche fiant rutos in tzocos anteriores.\nIst\u00f2ria de s'ochidura.\nIn s'Apenninu Ligurianu, intre Z\u00e8nova e Lis\u00e0ndria in su beranu de su 1944, operaiant duas brigadas partisanas, sa Brigada Aut\u00f2noma Lis\u00e0ndria e sa de 3 Brigadas Garibaldi Lig\u00f9ria, mandada dae Edmondo Tosi su cabitanu de sos arpesos. Sas brigadas Garibaldi fiant formadas dae z\u00f2vanos male armados, peroe determinados a peleare contra a sas tropas alemannas e fassistas e a refudare s'obrigadura de intrare a s'armada fassista repubrigana, istabilida dae su pregone Graziani de su 18 de frearzu.\nIntre su 3 e su de 6 de abrile, unidades alemannas arrimadas dae bator cumpanzias de sa B\u00e0rdia Nassionale Repubrigana (duas aproghilende dae Lis\u00e0ndria e duas dae Z\u00e8nova) e dae un'unidade de su rezimentu de Garrannaderis istassionados in Bolzaneto, aiant inghiriadu sa zona de su monte Tobbio moende dae Busalla, Pontedecimo, Masone, Campo Ligure, Mornese e Lerma.\nSu 6 de abrile fiant cumintzados sos tzocos armados e, cando chi sa de 3 Brigadas Garibaldi Lig\u00f9ria aiat chircadu de truncare s'arrocu partzende sos \u00f2mines suos in grupos minores, sa Brigada Aut\u00f2noma Lis\u00e0ndria aiat chircadu de oponner una defesa disisperada in sa Benedicta e in Pian degli Eremiti.\nSu monast\u00e8riu de sa Benedicta, a ue si fiant refuzados sos \u00f2mines disarmados o prus pagu ispertos (cunforme a sas testimonias de sos subrab\u00ecvidos, sa majoria manna de ambas brigadas fiat male armada o no armada in nudda), est minadu e brincat a s'\u00e0era.\nIn sa lista de sas 172 armas de fogu sechestradas dae sos natzifassistas a s'agabu de sas operaduras de rastellamentu, figurant petzi pagos fusiles ametralladores istadunidesos. Su prus de s'armamentu de su cale disponiant sos partisanos fiat custitu\u00ecdu dae fusiles de cassa a prumones e, foras male, dae 11 pistolas cun antiscarrigamentu, cun probabilidade antighidades familiales de sa Resurgh\u00e8ntzia. Sas p\u00e8rdidas natzifassistas fiant istadas limitadas a 4 mortos (3 alemannos e 1 italianu) e 24 fertos (16 alemannos e 8 italianos), chi 11 fiant in cundissiones graes.\nSu contu fiat istadu meda prus pesadu pro sas fortzas partisanas, ch'intre sos tzocos e sos fusilamentos aiant tentu 147 mortos, interrados a pustis a una forada massiva. 75 de issos fiant partisanos atzapados chi fiant istados fusilados dae sos Garranaderis repubriganos mandados dae un'ufissiale alemannu. Si fiat sarvadu petzi Giuseppe Ennio Odino, abaliadu comente mortu.\nUna parte de sos partisanos atzapados sunt tramudados a sa presone zenovesa de Marassi, cando chi \u00e0teros sunt imbiados a Novi Ligure. Sos impregados a sa perman\u00e8ntzia chi si presentant ispontanamente, acollozende s'invitu de sas SS (chi aiant improm\u00ecntidu su cundonu de sa pena a sos impregados a sa perman\u00e8ntzia chi s'\u00e8sserent intregados), sunt deportados a Alem\u00e0nia: de 351 deportados, 140 ant a morrer in sos campos de cuntzentramentu alemannos.\n\u00c0teros 17 partisanos impresonados in tempus de su rastellamentu sunt fusilados su 19 de maju a probe de s'arcu de su Turchino paris cun \u00e0teros 42 presoneris, comente rapresalla pro un'atentadu contra a unos cantos sordados alemannos in su tzine Odeon de Z\u00e8nova, in su chi at a esser cunnotu a pustis comente s'Abasatu de su Turchino.\nCunforme a sos intentos de sos alemannos, s'ochidura deviat istrampare in sa pobuladura s'arrimu a sa resist\u00e8ntzia, peroe su n\u00f9meru de sos mortos e sa lunzinia particulare de sas isecutaduras, in prus de sa trampa pro fagher chi sos z\u00f2vanos chi fiant fuende a sa mutida a sas armas s'inregarent, aiant tentu s'efetu contr\u00e0riu, aumentende s'\u00f2diu de sa pobuladura logale a s'aderetu de sos fassistas repubriganos e de sas tropas alemannas.\nUnu grupu de partisanos de su Badde Polcevera, azuados dae sos bolunt\u00e0rios de sa Rughe Birde de Pontedecimo, si fiant ingazados pro recuperare in fatu sas carenas de sos fusilados."}
{"id": "11866", "revid": "772", "url": "https://sc.wikipedia.org/wiki?curid=11866", "title": "Seneg\u00e0l", "text": ""}
{"id": "11869", "revid": "2404", "url": "https://sc.wikipedia.org/wiki?curid=11869", "title": "Iscritura autom\u00e0tiga", "text": "S'iscritura autom\u00e0tiga est su protzessu de iscritura de fr\u00e0sias chi no arribant dae su pessamentu cussiente de s'iscritore. Podet acontesser in istadu de transa, o puru in manera cussiente, peroe sena sa si\u00e8ntzia de su chi s'est iscriende. Est istada impreada a bias in s'an\u00e0lisis s\u00ecchiga comente istrumentu poss\u00ecbile pro bogare a campu cunfritos issientes. Est unu de sos istrumentos prus importantes de sa t\u00e8nniga de iscritura surrealista.\nA bandas de sos casos de fraude, s'iscritura autom\u00e0tiga acontessit fitianu in bona fide totale: sos sic\u00f2logos l'int\u00e8rpretant comente su resurtadu de sos gasi narados automatismos, cumportamentos ghiados dae assotziaduras issientes (efetu ideomot\u00f2riu).\nIn sa parasicolozia.\nCunforme a sa parasicolozia, custu fen\u00f2menu diat poder permiter de intrare in cuntatu no petzi cun sos istimados pr\u00f2pios zai obitados, si nono finas cun pessonazos famados de s'ist\u00f2ria e foras male cun iscunnotos, no petzi a su suzetu, si nono a totus. Sende gasi, no esistint proas sient\u00ecfigas chi s'iscritura autom\u00e0tiga com\u00f9nichet \u00e0teras informaduras in prus de sas cuntentas in sa mente de sa pessone chi est iscriende.\nSu t\u00e8rmine \u201ciscritura autom\u00e0tiga\u201d fiat istadu impreadu pro sa prima bia in su 1.861 dae Allan Kardec, cussideradu su babu de s'ispiritismu frantzesu, chi l'abaliaiat comente su m\u00e8diu prus sintzillu e prus cumpretu pro poder istabilire relassiones cun sos isp\u00ecritos. In s'ispiritismu s'impreant finas sas ispressuras \u201ciscritura medi\u00e0niga\u201d o \u201ciscritura ispir\u00ectiga\u201d. In su 1.934, Gino Trespoli aiat definidu su fen\u00f2menu comente \u201csicografia\u201d, cumprendende finas sa capatzitade pres\u00f9mida de unu sensitivu de infruentziare sa mat\u00e8ria fotosens\u00ecbile de una p\u00e0zina fotogr\u00e0figa, imprimende-bi un'im\u00e0zine de un'issena pessada.\nAddae de s'ispiritismu, s'iscritura autom\u00e0tiga est pratigada finas in sa New Age: cunforme a sos partisanos suos, peri custa casta de iscritura si podet devenner \u201ccanales\u201d (in ingresu \u201cchanneler\u201d) e comunicare cun sas divinidades, sos isp\u00ecritos de sa natura, sos obitados, entidades murtipessonales, foraterresos e s'issiente zenerale.\nIn s'an\u00e0lisis s\u00ecchiga.\nCun Sigmund Freud, s'iscritura autom\u00e0tiga est cussiderada s'ispressura de su sutaissiente, chi podiat bogare a campu cunfritos sicol\u00f2zigos no resortos o traumatismos de sa pitzinnia.\nS'iscritura autom\u00e0tiga est impreada dae unos cantos analistas s\u00ecchigos comente istrumentu pro atzeder fazirmente a sas mem\u00f2rias repr\u00ecmidas, peroe sa fiabilidade de custa t\u00e8nniga terap\u00e8utiga est meda cuntierrada.\nIn sa literadura.\nS'iscritura autom\u00e0tiga est istada impreada de metodolozia art\u00ecstigu-liter\u00e0ria dae unas cantas currentes liter\u00e0rias, in particulare dae su surrealismu chi, referende-si pretzisamente a s'an\u00e0lisis s\u00ecchiga, cheriat minimare onzi interponidura tzensurale de tipu rassionalista intre s'artista e sa creatividade ch'imbrotat dae su sutaissiente."}
{"id": "11870", "revid": "203", "url": "https://sc.wikipedia.org/wiki?curid=11870", "title": "Sidney Poitier", "text": "Sidney Poitier (Miami, Florida, 20 Benn\u00e0lzu, 1927 - Los Angeles, 8 Benn\u00e0lzu, 2022) est unu regista e attore americanu e cun cittadinantza bahamesa."}
{"id": "11871", "revid": "8563", "url": "https://sc.wikipedia.org/wiki?curid=11871", "title": "Telecuntrollu", "text": "Su telecuntrollu est unu dispositivu eletr\u00f2nigu chi permitit de imbiare (peroe no de retzire) sinzales a un'\u00e0teru dispositivu postu a tesu. Su telecuntrollu, in zenerale, est un'ozetu de dimensiones minores alimentadu peri bateria, cuntz\u00ecbidu pro esser bardadu azuventadamente in una manu, o in onzi manera trasportadu fazirmente dae unu l\u00f2gu a un'\u00e0teru sena bisonzu de iscostiare su dispositivu telecuntrolladu.\nAtuarmente, sas funtziones de sos telecuntrollos sunt m\u00f9rtipras e pertocant sos dom\u00ecnios prus bariados: s'impreu domulanu prus comunu est relassionadu cun sa reghidura de sas funtziones de sos telebisores o de aparitzos de arta fidelidade, peroe finas cun s'abertura e cunzadura de zannas e zagas, gasi che a su cuntrollu de sistemas de allugadura. Unu dom\u00ecniu in ue su telecuntrollu est impreadu avesarmente est su modellismu e diferentes \u00e0teras aprigaduras sunt poss\u00ecbiles in numerosas atividades."}
{"id": "11874", "revid": "131117", "url": "https://sc.wikipedia.org/wiki?curid=11874", "title": "P\u00e0tiu de s'iscala", "text": "In s'architetura, su p\u00e0tiu de s'iscala o repranu est s'elementu pranu postu comete intermesu intre duas leadas de un'iscala.\nSi podent diferentziare issentziarmente duos tipos de p\u00e0tios de iscala: su p\u00e0tiu de arribada o de moida, est a narrer s'elementu de ischerriamentu chirru a \u00e0teras zonas de su fraigu (pro narrer, s'in ie s'agatant sas intradas de apartamentos o \u00e0teros ambientes) e su p\u00e0tiu de discansu, chi servit petzi a aunire prus leadas. Sa difer\u00e8ntzia de cuota intre duos p\u00e0tios de s'iscala est narada interpranta. In su matessi tempus, si narat biga de oru sa parte de su p\u00e0tiu de s'iscala chi servit pro s'increddamentu de sas leadas.\nIn sa terminolozia de sos fraigamentos tziviles, finarmente, si definit cursiva unu p\u00e0tiu de s'iscala postu in foras, a s'avesu a longu de fatzada de palas de unu fraigu, in logu ch'in intro, est a narrer in sa bardana de sas iscalas: custa casta de p\u00e0tiu de iscala or\u00eczinat sas gasi naradas domos acursivadas o abarandilladas, chi tirant profetu dae un'intrada isterna peri cursiva in logu de un'intrada interna peri iscala."}
{"id": "11875", "revid": "772", "url": "https://sc.wikipedia.org/wiki?curid=11875", "title": "Emmanuel Chabrier", "text": "Est istadu unu protagonista de s'opera romantica frantzesa. Seberadu dae Charles Lamoureux comente mastru in sos concertos, aiat fattu meda pratiga de orchestratzione; est meda famosa una orchestratzione sua de s'aria Habanera de Georges Bizet. "}
{"id": "11876", "revid": "772", "url": "https://sc.wikipedia.org/wiki?curid=11876", "title": "1841", "text": "S'annu 1841 (MDCCCXLI in n\u00f9meros romanos) est un annu incomintzadu chen\u00e0bura segundu su calend\u00e0riu gregorianu."}
{"id": "11879", "revid": "14497", "url": "https://sc.wikipedia.org/wiki?curid=11879", "title": "Guido Morselli", "text": "Guido Morselli (Bolonna, 15 austu 1.912-Baresu, 31 triulas 1.973) est istadu un'iscritore e un'aforista italianu.\nBiografia.\nGuido Morselli naschit in Bolonna comente su de duos fizos de una fam\u00eclia bussante de sa bona burghesia de sa cabitale emiliana. Babu suo Giovanni est aderetadore de impresa in su dom\u00ecniu apotecariale, mama sua Olga Vincenzi est fiza de unu de sos abogados prus cunnotos de sa tzitade. In su 1.914, sa fam\u00eclia si tr\u00e0mudat a Milanu. Finas a s'edade de deghe annos, sa bida de Guido s'isvilupat bastante tranchilla, peroe in su 1.922 mama sua s'amalaidat seriamente de calentura ispannola e abarrat internada pro unu tempus longu.\nGuido sufret pro custa largania fortzada e finas pro sas aus\u00e8ntzias frechentes de babu suo, d\u00e8vidas a resones de traballu, e cando sa mama morit in su 1.924, custa p\u00e8rdida lu marcat profundamente. Su babu est semper ausente, e sena su cuntributu familiale de sa mama sas acapiaduras intre ambos sighint a si deteriorare, siat dae su puntu de bista carateriale, siat dae s'afetivu. Guido est pagu sotzi\u00e0bile, intranchillu, no meda istimadore de s'iscola, peroe arrimadu dae un'intelligh\u00e8ntzia primadia; a s'ist\u00f9diu preferit leghiduras pessonales.\nPustis superadu disganadamente s'es\u00e0mene de maturidade in su 1.931 de individuale a pustis de esser iscorcorigradu in su 1.930, pro cumpragher babu suo autorit\u00e0riu si marcat a sa facurtade de mat\u00e8rias zur\u00ecdigas de s'Universidade de s'Istadu de Milanu e cumintzat a iscrier, sena los pubrigare, sos primos insajos curtos de creze ziornalenca.\nDeretu a pustis de s'indutoramentu in su 1.935, moet a sordadare e frechentat s'iscola de ufissiales de sos arpesos. Posteriormente, at a abarrare longamente in logu istranzu, iscriende reportadas ziornalencas e contos chi ant a arreare ineditados. Babu suo lu faghet cuntratare inche Caffarro comente promoidore pubritzit\u00e0riu: custa isperi\u00e8ntzia de traballu at a terminare a pustis de un'annu ebia, zughende a unu peoramentu de sas relassiones cun su babu. A pustis de sa morte de sorre sua istimada Luisa in su 1.938, a sos 27 annos ebia, Guido lograt dae babu suo unu bidal\u00ectziu chi li permitit de si cunsagrare a sas atividades chi preferit dae semper: sa leghidura, s'ist\u00f9diu e s'iscritura. Sighit a redatare insajos breves e cumintzat a isterrer unu di\u00e0riu, un'avesu chi l'at a acumpanzare pro sa bida intrea.\nEst autore de romanzos e insajos chi sunt istados pubrigados petzi moende cun su 1.974 (o siat a pustis de sa morte sua) pro neghe de sa postura isfavor\u00e0bile de sas domos imprentadoras, chi no aiant ischidu abaliare curretamente s'importu de sas \u00f2peras suas. E pretzisamente sos refudos sighidos de sos imprentadores nche l'aiant zutu a su zestu suitzidale cun su cale Morselli, su 31 de triulas de 1.973 in su bividorzu suo de Baresu, si nche fiat catzadu sa bida.\nIn sa domita de Santa Trinita chi fiat istada sua, oe s'agatat unu museu dedigadu a sas \u00f2peras suas."}
{"id": "11880", "revid": "7227", "url": "https://sc.wikipedia.org/wiki?curid=11880", "title": "Limbas de sa Frantza", "text": "Sas limbas regionales o de minor\u00eca frantzesas sun sas limbas chistionadas in su territoriu de s'istadu frantzesu, in prus de su frantzesu etottu. Sas variedades in intro de su frantzesu non sun limbas de minor\u00eca, ma dialettos de su frantzesu.\nComente in Italia, b'at una traditzione de las mutire \"dialettos\" o \"patois\" imbetzes de limbas, pro assinzare unu ruolu de primu pianu a su frantzesu ebb\u00eca. Eppuru, in limbistica su faveddu \"dialettu\" no est in cuntrastu chin cussu de \"limba\", ca no inditat su matessi referente, ma una variedade chi b'est in intro de una determinada limba, tantu chi in medas su nom\u00ecnzu de \"patois\" non lu impr\u00e8an in campu ispetzialisticu. Carchi limbista, comente Henriette Walter, fachet impr\u00e8u de tottus sos tres faveddos.\nLimbas regionales de sa Frantza.\nTr\u00e8ichi limbas regionales sun ozettu de imp\u00e0ru pr\u00f9bicu in Frantza:\nEst in riferimentu a custas limbas chi si chistionat de \"limbas de minor\u00eca\"."}
{"id": "11881", "revid": "3602", "url": "https://sc.wikipedia.org/wiki?curid=11881", "title": "Limbas de s'Italia", "text": "Sa limba ufitziale de s'Italia est s'italianu, idioma chi benit der\u00e8tu dae su toscanu, ma custu non che bocat su fatu chi si chistionent f\u00ecntzas ateras limbas, calicuna s\u00e8nde a su matessi libellu, limbisticu e giuridicu (co-ufitzialidade) de s'italianu etotu: custas, chi sunt limbas a banda dae s'italianu, si narant limbas de minor\u00eca: intra custas, medas sunt in periculu de si nche m\u00f2rrer, pro neghe de sa politica assimilatzionista chi s'istadu italianu at semper persich\u00ecu cun sas minor\u00ecas.\nIstadu a libellu legale.\nReconnoschim\u00e8ntu a libellu europeu.\nS'Italia at sinnau sa Carta Europea pro sas Limbas Regionales o de Minor\u00eca, ma depet galu ratificare su tratadu; duncas, a como su chi narat sa Carta in amparu de sas limbas de minor\u00eca non balet pro s'istadu italianu.\nSa Carta non narat, peroe, cale siat su discriminante chi permitit a un'idioma de li n\u00e0rrer \"limba\", cunsiz\u00e0nde de t\u00e8nner in contu, in prus de carateres limb\u00ecsticos ebb\u00eca, f\u00ecntzas \"cuns\u00ecderos psicologicos, sotziologicos e politicos\".\nReconnoschim\u00e8ntu dae s'istadu italianu.\nS'istadu italianu reconnoschet, sicundu a sa leze numeru 482 de su 15 de Nadale de su 1999 (Art. 2, comma 1), sas limbas de minor\u00eca chi sichint: albanesu, cadel\u00e0nu, tedescu, grecu, islovenu, croatu, frantzesu, francu-proventzale, friulanu, lad\u00ecnu, otzitanu, sardu.\nSa leze, in prus, isch\u00ecrriat intra sos chi d\u00ecant a \u00e8sser grupos de minor\u00eca (populatziones albanesas, catalanas, germanicas, grecas, islovenas e croatas) e sos chi non lu d\u00ecant a \u00e8sser (est a n\u00e0rrer, totus sos ateros)."}
{"id": "11882", "revid": "3602", "url": "https://sc.wikipedia.org/wiki?curid=11882", "title": "Toscanu", "text": "Su toscanu est unu dialettu italianu, chi pertoccat a sa familia italo-dalmata, chistionau in Toscana; unu limbazu toscanu l'a\u00ecat juttu Pisa in C\u00f2ssiga e, dae c\u00f9ghe, f\u00ecntzas in Sardigna (Gallura).\nS'italianu istandard l'an fravic\u00e0u in supra de su toscanu, tucc\u00e0nde dae sa variedade fiorentina: custu istandard est b\u00e8nniu, a pacu a pacu, a rappresentare belle tottus sas populassiones de sa pen\u00ecsula italiana, gr\u00e0ssias a su traballu de Dante Alighieri, Francesco Petrarca, Giovanni Boccaccio, Niccol\u00f2 Macchiavelli e Francesco Guicciardini; at a \u00e8sser sa limba uffitziale de sos istados italianos e de su Rennu de Italia. \nS'italianu, de cada manera, no est mai assimiz\u00e0u troppu a su toscanu berdad\u00e8ru."}
{"id": "11883", "revid": "2404", "url": "https://sc.wikipedia.org/wiki?curid=11883", "title": "Su massacru de Katy\u0144", "text": "Su massacru de Katyn, cunnotu finas comente Su massacru de su padente de Katyn, est un'isecutadura massiva de nassionales polonesos cum\u00ectida dae sa Cummessaria Pobulare pro sos Afares Internos (NKVD), sa polima segreda sovi\u00e8tiga, in abrile e maju de 1940. Su massacru aiat leadu sa frua dae sa proposta de Lavrentiy Beria su cabu de su NKVD de isecutare totu sos presoneris de su Corpus de Ufissiales Polonesos, ispressada su 5 de martzu de 1940. Custu documentu ufissiale fiat istadu aproadu e sinzadu dae su Politburo sovi\u00e8tigu, incr\u00f9didu Joseph Stalin su l\u00ecderu suo. Su n\u00f9meru de b\u00ectimas est abaliadu a ingh\u00ecriu de 22.000. Sas b\u00ectimas fiant istadas assassinadas in su padente de Katyn in R\u00f9ssia, in sas presones de Kalinin e Kharkiv e in aterue. 8000 de sos zustissiados fiant ufissiales leados comente presoneris in tempus de s'Imbasura sovi\u00e8tiga de sa Pol\u00f2nia, \u00e0teros 6000 fiant azentes de polima e s'abarru fiant nassionales polonesos det\u00e8nnidos chi cunforme a sos sovi\u00e8tigos fiant \u201cazentes segredos, zendarmes, tancheris, sabotadores, domuleris, abogados, funtzion\u00e0rios e pre\u00ecderos\u201d.\nPro medas annos, su massacru fiat istadu atribu\u00ecdu dae sos sovi\u00e8tigos a sos natzistas, efetivamente curp\u00e0biles de atrotzitades meda, peroe no de custa. In 1990 bi fiat istadu su recunnoschimentu ufissiale de responsabilidade dae bandas de s'Unione Sovi\u00e8tiga antiga."}
{"id": "11885", "revid": "3602", "url": "https://sc.wikipedia.org/wiki?curid=11885", "title": "Italianos", "text": "Sos italianos sun sa populassione chi vivet in s'Europa de Z\u00f2sso, est in sutta de s'istadu italianu e chisti\u00f2nat in italianu comente limba mama. Sos italianos viven in sa pen\u00ecsula italiana e ch\u00ecrrios a curtzu.\nSecund'a carchi ist\u00ecma de su 2012, b'at unos 60 miliones de italianos in Italia, unos 300.000 in San Marino e prus de 500.000 in Isv\u00ectzera. Pro more de una diaspora longa, si carculat chi 4,5 miliones de italianos vivan in disterru, mascamente in America e Europa, e chi prus de 80 miliones de pessones apan \u00e8rentzia italiana.\nSos italianos sun connottos pro s'influentzia manna in s'arte, sa curtura e s'issi\u00e8ntzia de sa tziviltade de Ponente."}
{"id": "11886", "revid": "3602", "url": "https://sc.wikipedia.org/wiki?curid=11886", "title": "Ispagnolos", "text": "Su faveddu \"ispagnolos\" inditat sos grupos etnicos chi sun n\u00e0schios in Ispagna e tenen natzionalidade ispagnola.\nSa limba uffitziale de s'Ispagna est su castiglianu, o ispagnolu, limba nou-latina n\u00e0schia in Castiglia e chi at a b\u00e8nner limba de s'amministrassione tzentralitzada a cumintzare dae s'artziada de sos Borbone a su tronu ispagnolu. Sa costitussione de su 1978 nat, in s'articulu 3.1, chi su castiglianu est sa limba uffitziale de tottu s'Istadu, e tottus sos tzitadinos tenen su derettu a la conn\u00f2scher e impre\u00e0re, ma in s'articulu 3.2 ammenta chi sas atteras limbas de Ispagna sun offitziales in ube si faveddan. Oje in d\u00ece, sas limbas chi an tentu su reconnoshim\u00e8ntu de uffitzialidade sun su catalanu/valentzianu, su galegu e su bascu, mancari chi bi nd'apat atteras chi non g\u00f2din de custu istatus, comente a s'aragonesu o s'asturo-lionesu.\nIn intro de s'Ispagna b'at una s\u00e8ria de natzionalismos e atteros populos, chi non cheren a s'identificare chin su grupu umanu ispagnolu; b'at f\u00ecntzas unu fi\u00f2tu de latino-americanos."}
{"id": "11887", "revid": "2404", "url": "https://sc.wikipedia.org/wiki?curid=11887", "title": "Tedescos", "text": "Sos tedescos (\"Die Deutschen\") sun unu gr\u00f9stiu etnicu germanicu de s'Europa tzentrale. Su faveddu \"tedescu\" s'at impre\u00e0u pro inditare sos chi faveddaban su tedescu in par\u00ectzos trettos e istados a largu de s'istoria, mascam\u00e8nte in Prussia, su Sacru Imperu Romanugermanicu, s'Imperu Tedescu, sa Rep\u00f9brica Federale Tedesca o sa Rep\u00f9brica Democratica Tedesca. \nDe sos chi faveddan tedescu che limba mama p\u00e8ri su mundu (unos 100 miliones), si int\u00e8nden tedescos tra sos 66 e 75 miliones. B'at f\u00ecntzas unos 80 miliones de er\u00e8ntzia tedesca in su mundu, ma de custos sa prus parte no at mant\u00e8su su tedescu che prima limba. Duncas, su numeru de tedescos p\u00e8ri su mundu est tra sos 66 e sos 160 miliones, a secunda de su crit\u00e8riu chi si impr\u00e8at pro facher sa conta.\nIn medas zassos in ube s'all\u00e8ga est cussa tedesca (Austria, Isv\u00ectzera, Liechtenstein o Lussemburgu), oje in d\u00ece, s'at isvilup\u00e0u una cuss\u00e8ntzia nassionale distinta e sa zente si podet refud\u00e0re de s'identificare chin custu grupu umanu."}
{"id": "11888", "revid": "3602", "url": "https://sc.wikipedia.org/wiki?curid=11888", "title": "Frantzesos", "text": "Sos frantzesos (\"Fran\u00e7ais\") sun unu gr\u00f9stiu etnicu chi vivet in Frantza e chistionat in frantzesu (ma f\u00ecntzas su bretone, s'otzitanu, su corsicanu, su cadelanu, su tedescu alsatzianu e su fiammingu). Su l\u00f9men benit dae sos Francos, anticu populu germanicu chi s'at latinitz\u00e0u e viv\u00ecat in sa Frantza de commo in \u00e0ntis e a p\u00f9stis de su deg\u00f2lliu de s'Imperu Romanu de Ponente.\nUnu muntone de zente, siat de limba mama siat de er\u00e8ntzia frantzesa, vivet p\u00e8ri in Isv\u00ectzera, in sos Istados Unidos, in Belgiu e mascamente in Canada. Si contamus sas comunidades extra-europeas si l\u00f2mpet a unos 100 miliones (70 in Europa, 30 in sas Americas). Bi nd'at f\u00ecntzas a gruppich\u00e8ddos isp\u00e8rdios in Asia (Sud-Est asiaticu), Africa de su Nord e Oceania, in ube bi sun medas accud\u00ecos in arcipelagos de propriedade frantzesa."}
{"id": "11889", "revid": "772", "url": "https://sc.wikipedia.org/wiki?curid=11889", "title": "C\u00e0ssia de risparmiu", "text": "Sa c\u00e0ssia de risparmiu est unu tipu de istitutu de cr\u00e8ditu n\u00e0schidu cun sa finalidade de collire s'aorru minore, torrendelu peri sa pr\u00e0tiga de su cr\u00e8ditu ipoteg\u00e0riu e fond\u00e0riu, o a m\u00e8diu de imbestimentos pagu arriscados, che sos in sos t\u00ectulos de s'Istadu; a sa funtzione de cr\u00e8ditu, in prus de custu, s'ass\u00f2tziat sa dispensadura de serv\u00ectzios de segur\u00e0ntzia individuale e s'atividade de benefiss\u00e8ntzia. Istrumentos t\u00ecpigos de sas c\u00e0ssias de aorru sunt sos libretes de aorru. Zenerarmente, a su nessi a s'or\u00eczine, sas c\u00e0ssias de aorru fiant istituimentos sena finalidades de profetu, e duncas si diferentziaiant dae sas bancas privadas. S'evoluidura de sa lezisradura banc\u00e0ria nch'at zutu sas c\u00e0ssias de aorru a esser echiparadas issentziarmente a sas \u00e0teras bancas; in su casu italianu, medas c\u00e0ssias de aorru sunt istadas imboligadas in protzessos de fundidura e assorvimentu.\nS'Ass\u00f2tziu de sas C\u00e0ssias de Aorru Italianas (Acri, fundadu in su 1912), in prus de assotziare 45 c\u00e0ssias de aorru SA chi ant bardadu su n\u00f9mene cumertziale issoro, incruet finas sas Fundaduras custitu\u00ecdas peri sa leze 218 de su 1990 (\u201cleze Amato\u201d) de reordinamentu de su sistema banc\u00e0riu.\nIstituimentos crassifig\u00e0biles comente c\u00e0ssias de aorru esistint o sunt es\u00ecstidos in diferentes pa\u00ecsos europeos, cun su n\u00f9mene de Sparkasse in Alem\u00e0nia (sas prus antigas de totus), Caissa d'Epargne in Frantza, Caja de Ahorros in Ispanna. Istituimentos chi si podent assimilare a sas c\u00e0ssias de aorru sunt sas Savings and loans associations e Credit Unions in sos Istados Aunidos e sas Savings Banks in su Rennu Aunidu."}
{"id": "11894", "revid": "12712", "url": "https://sc.wikipedia.org/wiki?curid=11894", "title": "Casu martzu", "text": "Su casu martzu (a segundu de sas zonas est conotu finas comente \"casu fr\u00e0tzigu\", \"casu pr\u00f9dicu\", \"casu modde\", \"casu b\u00e8ciu\", \"casu fatitu\", \"casu giampagadu\", \"cassu fatu\", \"casu cunditu\") est un prodotu alimentare de sa Sardigna caraterizadu dae su prozessu particulare de formatzione: est unu casu eveghinu colonitzadu dae larvas de sa musca casearia.\nAgganzos dae foras.\nCasu frazigu"}
{"id": "11897", "revid": "772", "url": "https://sc.wikipedia.org/wiki?curid=11897", "title": "La vache qui rit", "text": "La vache qui rit est su nomene de unu casu acchinu fattu in Frantza"}
{"id": "11898", "revid": "131178", "url": "https://sc.wikipedia.org/wiki?curid=11898", "title": "Ipermercadu", "text": "S'ipermercadu rapresentat una tipolozia de operadore de sa distribuidura manna organizada. Est caraterizadu dae un'arzola echipada pro sa b\u00e8ndida a sa minuda cun superf\u00ectzie de b\u00e8ndida superiore a 2.500 metros cuadrados.\nCun s'aumentu isponentziale de sas superf\u00ectzies de sos ipermercados, issos sunt istados partzidos in sutacategorias: dae 2.500 a 4.000 m2 si faeddat de mini-iper, intre 4.000 e 10.000 m2 si faeddat de ipermercados propiamente narados, addae de 10.000 m2 si faeddat de ipermercados mannos (o megacum\u00e8rtzios). Su formatu mini-iper si subraponet partiarmente pro metradura a su formatu supercum\u00e8rtziu (1.500-3.000/3.500 m2): su chi difer\u00e8ntziat sos duos formatos sunt su pesu e s'istrutura distinta de su setore no aliment\u00e0riu.\nS'ipermercadu si distinghet pro s'assortimentu ampru de iss\u00e8beru e est cumpostu dae siendas aliment\u00e0rias e \u00e0tera cosa. Si un'ipermercadu bendet petzi m\u00e0ndigos e deterzentes, es definidu \u201ciperaliment\u00e0riu\u201d.\nIn sa punna atuale, si sunt isvilupende assortimentos cun benes de cunsumidura mesudur\u00e0biles (no aliment\u00e0rios), pro narrer produtos eletr\u00f2nigos che installaduras istereof\u00f2nigas, telebisuras, r\u00e0dios, eletrotzeracos, elaboradores, ozetos relassionados cun sa telefonia, eac.\nS'istrutura cumprendet fitianu unu n\u00f9meru cussider\u00e0bile de \u00e0teras butegas (galleria) chi c\u00f9mbidant assortimentos diferentziados pro calidade o preju. In su casu naradu, si faeddat de tzentru cumertziale.\nCuriosidades.\nSu primu ipermercadu de It\u00e0lia est istadu inaguradu in su cabudanni de 1.971 dae Montedison in Castellanza (Baresu) cun s'insinna \u201cmaxi STANDA\u201d. Dae su 9 de martzu de 2.012, est dev\u00e8nnidu ufissiarmente un'ipermercadu de sa cadena italiana Il Gigante.\nIn custu mamentu, s'ipermercadu prus ist\u00e8rridu de It\u00e0lia est su Carrefour de Assago (Milanu), cun una superf\u00ectzie de 16.100 m2, sighidu dae s'Auchan de Rescaldina (Milanu) de 16.000 m2 e dae su Carrefour de Carugate (Milanu) de 15.507 m2. \nIn It\u00e0lia, su formadu de sos ipermercados est dominadu dae cadenas frantzesas e grupos cooperativos italianos logales suta de s'insinna Ipercoop."}
{"id": "11900", "revid": "103", "url": "https://sc.wikipedia.org/wiki?curid=11900", "title": "Incadradore", "text": "S'incadradore, o operadore de c\u00e0mara, est sa pessone chi assionat fisigamente in sa telec\u00e0mara o in sa tzinec\u00e0mara in una produidura telebisenca o tzinematogr\u00e0figa, cun sa finalidade de releare e emiter o grabare sas issenas dimandadas.\nCunforme a sa zenia e a su livellu de sa produidura, s'incadradore podet esser una figura profissionale independente o finas su deretore etotu o su respons\u00e0bile de sa fotografia. In sa produidura telebisenca est meda frechente su casu de una produidura murtic\u00e0mara cun sa pres\u00e8ntzia de prus operadores.\nDae su puntu de bista profissionale, sa figura sua est a metade intre sa cumpet\u00e8ntzia t\u00e8nniga e sa sensibilidade creativa. In su mamentu de sa releada, difatis, est su chi s'agatat pretzisamente in sa posissione de su puntu de bista de sa pell\u00eccula. Pro custa resone, devet interpretare in sentidu bisuale sas dimandas de su deretore e de su respons\u00e0bile de sa fotografia, devende mantenner a suta de cuntrollu sos aspetos t\u00e8nnigos de sa releada."}
{"id": "11901", "revid": "149", "url": "https://sc.wikipedia.org/wiki?curid=11901", "title": "Marianna Madia", "text": "Biofragia.\nNascia a Roma in su 1980, esti laureada in Scienze Politiche ass' universidadi La Sapienza de Roma.\nEsti deputada de su Partidu Democraticu de su 2008 e faidi patti de sa commissioni traballu pubblicu e privau.\nDe su 21 de fabbraiu 2014 esti ministru po sa pubblica amministrazioni e sa semplificazioni."}
{"id": "11903", "revid": "3602", "url": "https://sc.wikipedia.org/wiki?curid=11903", "title": "Gaeltacht", "text": "Gaeltacht est una paragula gaelica chi inditat tottus sos trettos in ube s'irlandesu d\u00ecat esser de impr\u00e8u communu e in ube s'inglesu (sa limba prus faveddada in Irlanda oje in d\u00ece) sa zente lu d\u00ecat impre\u00e0re pacu."}
{"id": "11904", "revid": "3602", "url": "https://sc.wikipedia.org/wiki?curid=11904", "title": "2014", "text": "Su 2014 (MMXIV in numeros romanos) est un'annu de su seculu de XXI cumintz\u00e0u in sa d\u00ece de m\u00e8rcuris."}
{"id": "11905", "revid": "203", "url": "https://sc.wikipedia.org/wiki?curid=11905", "title": "Jean Nouvel", "text": ""}
{"id": "11906", "revid": "772", "url": "https://sc.wikipedia.org/wiki?curid=11906", "title": "Cabaret", "text": "Su Cabaret est unu locale inue si manigada e si buffada abbaidende un'ispettaculu.\nIn Frantza a sos tempos de sa Belle \u00c9poque si fit isviluppadu su fenomeno de sos \"caf\u00e9s-concerts\" chi fini locales frequantados dae poveros e riccos, finas pruite sos prejos fini bascios meda.\nSos locales pius famosos de i cuss'epoca fini Le Chat noir e les Folies Berg\u00e8re."}
{"id": "11908", "revid": "772", "url": "https://sc.wikipedia.org/wiki?curid=11908", "title": "Belle \u00c9poque", "text": ""}
{"id": "11909", "revid": "772", "url": "https://sc.wikipedia.org/wiki?curid=11909", "title": "1871", "text": "S'annu 1871 (MCMLXXI in n\u00f9meros romanos) est un annu incomintzadu in dom\u00ecniga segundu su calend\u00e0riu gregorianu."}
{"id": "11910", "revid": "3602", "url": "https://sc.wikipedia.org/wiki?curid=11910", "title": "Serbariu", "text": "Serbar\u00ecu fit una bidda de sa Sardigna, dae su 1937 petzi \"fratzione\" de Carb\u00f2nia.\nFit una burgada de pastores e massajos, commo belle ingurt\u00eca dae Carbonia prima chin sos bichin\u00e0os, nar\u00e0os \"palazzoni di Serbariu\", poi chin cussu de Santa Caderina, ben\u00ecnde duncas a essere unu cuarti\u00e8ri de sa tzittade fravic\u00e0da in epoca mussoliniana.\nSerbar\u00ecu si podet cussiderare comente su n\u00f9creu orizin\u00e0rju de sa tzittade carboni\u00e8sa; su top\u00f2nimu d\u00ecat b\u00e8nner a p\u00e0rrer de carchid\u00f9nu dae \"s'erba de s'arr\u00ecu\", a p\u00e0rrer de atteros dae \"serba arr\u00ecu\" o \"serba r\u00ecu\", chi d\u00ecat inditare comente sa bidda s\u00e8ret ampar\u00e0da dae s'unda de su r\u00ecvu Santu Milanu (sicund'a sas cartas de s'Ottichentos, r\u00ecu Bau Baccas)."}
{"id": "11911", "revid": "170206", "url": "https://sc.wikipedia.org/wiki?curid=11911", "title": "Josephine Baker", "text": ""}
{"id": "11912", "revid": "772", "url": "https://sc.wikipedia.org/wiki?curid=11912", "title": "1979", "text": "S'annu 1979 (MCMLXXIX in n\u00f9meros romanos) est un annu incomintzadu in lunis segundu su calend\u00e0riu gregorianu. "}
{"id": "11913", "revid": "772", "url": "https://sc.wikipedia.org/wiki?curid=11913", "title": "1944", "text": "S'annu 1944 (MCMXLIV in n\u00f9meros romanos) est un annu incomintzadu in s\u00e0padu segundu su calend\u00e0riu gregorianu. "}
{"id": "11914", "revid": "131838", "url": "https://sc.wikipedia.org/wiki?curid=11914", "title": "Catherine (videojocu)", "text": "Catherine (\"\u30ad\u30e3\u30b5\u30ea\u30f3\" Kyasarin?) est unu videoj\u00f2cu a t\u00ecntas \"horror\", \"platform\" e \"adventure\" chin carchi l\u00e8piu elementu eroticu, postu in isvil\u00f9pu e prubic\u00e0u dae Atlus pro PlayStation 3 e Xbox 360. Su videojocu est su primu titulu de s'Atlus a \u00e8sser isvilup\u00e0u pro sa zenerassione de sete in HD (arta definissione). Sa parte \"anime\" de su jocu l'at curada su STUDIO 4\u00b0C. Su jocu l'an prubicau in Giappone in su 17 de febr\u00e0rju de su 2011 e in America de su Nord in su 26 de tr\u00ecbulas de su 2011. Sa Deep Silver at prubicau su jocu pro sos istados chi fachen parte de sa regione PAL (Asia, Africa, Australia, Zelanda Nova e Europa) in su 10 de febrarju de su 2012. \nS'ist\u00f2ria zirat in tundu a Vincent Brooks, un'inzeni\u00e8ri de trintaduos annos chi dae c\u00e0rchi tempus in su note fachet bis\u00f2s malos in ube, n\u00e0nchi, est posta in arr\u00ecscu f\u00ecntzas sa bida reale sua e, comente chi non bast\u00e0ret, depet f\u00ecntzas gest\u00ecre una relatzione chin duas feminas, s'una s'amor\u00e0da de semper chi si cheret cojub\u00e0da chin issu (Katherine), e s'attera un'antz\u00e8dda de bintiduos annos chi chi b'intrat comente nudda in sa bida de Brooks pon\u00e8ndelu in seria difficurtade."}
{"id": "11915", "revid": "3602", "url": "https://sc.wikipedia.org/wiki?curid=11915", "title": "Su Ammuntadore", "text": ""}
{"id": "11916", "revid": "3602", "url": "https://sc.wikipedia.org/wiki?curid=11916", "title": "Succuba", "text": "In sa mitologia de sa Roma antica e in s'Edade de Mesu, unu/-a succubu/-a est unu dim\u00f2niu de apparentzia femin\u00ecna chi abbar\u00e0ddat sos omines (mascamente sos m\u00e0nagos) pro bi facher sessu, suzetos de su tottu a sa boluntade sua.\nN\u00e0nchi sas succubas s'ingurt\u00ecan tottu s'energia de s'omine pro si nudric\u00e0re, protzessu chi a s'isp\u00ecssu ucchid\u00ecat s'indemoni\u00e0u. Sicund'un'attera versione de custa parist\u00f2ria, sa succuba indu\u00ecat sos omines a tentassione juch\u00e8ndelos a su peccau. Custu contu fit pro s'ispieg\u00e0re sas pollutzi\u00f2nes de su note chi c\u00e0pitan a sos zovanos a mann\u00ecttos."}
{"id": "11917", "revid": "3602", "url": "https://sc.wikipedia.org/wiki?curid=11917", "title": "Incubus", "text": "In sa mitologia de sa Roma antica, unu Incubus (dae su lat\u00ecnu \"incubare\", \"j\u00e0gher in supra\") fit unu dimoniu de apparentzia masculina chi istabat firma in supra de su corpus de feminas zovanas pro lis dare s\u00f2nnos malos e, carchi b\u00eca, pro bi facher sessu. Si assotzi\u00e0bat f\u00ecntzas a su Faunu, in pari a \"Fatuus\", \"Factulus\" e \"Inuus\". Chie s'imben\u00ecat in issos ten\u00ecat su potere de atzap\u00e0re tesoros cub\u00e0os."}
{"id": "11918", "revid": "10458", "url": "https://sc.wikipedia.org/wiki?curid=11918", "title": "Lanus\u00e8i", "text": "Lanus\u00e8i ) (fintzas Lanus\u00e8) est una citadi de 5.728 bividoris. Est sedi de munsignori (Diocesi di Lanusei), de tribunali e de sa ASL (ASL n\u00b04 di Lanusei) cun s'uspidali.\nS'import\u00e0ntzia istoriga de su cleru in sa citadi est deppia a innantis de totu a sa presentzia de is Salesianus, ca in Lanus\u00e8i anti postu sa prima domu insoru de sa Sardigna su 14 de su mes'e Lampadas de su 1902. Sa Diocesi di Lanusei incluit peri comunus a foras de sa Prov\u00ecntzia de N\u00f9goro, Biddeputzi, S\u00e0dili, Seulu, Iscalepranu e Istersili ca funti in Prov\u00ecntzia de Casteddu. In Lanus\u00e8i nci funti medas ofitzius e unu de is osservatorius astronomicus publicus prus mannus de s'Italia, su \"Osservatorio Astronomico F. Caliumi\", in pitzu de su Monti Armidda a prus o mancu 1100 m.\nIn Lanus\u00e8i est nasciu Cristoforo Mameli ca in su 1849 est istetiu ministru de sa publica istrutzioni in su guvernu de su Regnu de Sardigna ( est sa funtzioni prus arta mai tenta fincias a immoi de unu bividori de Lanusei) e a pustis senatori e deputau de su Regnu de s'Italia. \nGeografia fisica.\nLanus\u00e8i est su segundu comunu prus mannu de sa provintzia a pustis de Tortol\u00ec e prus importanti po tottus is ofitzius e is scolas ca tenit.\nIs treminis geograficus de su territoriu de lanus\u00e8i funti: \nIstoria.\nIs originis.\nIs testimonias istoricas narant de una primu bidda giai in su seculu XII. Sa documentazione de sa cresia allegat de sa bidda giai a su tempus. Est cosa segura ca su logu fiat giai pobulau dae sa preistoria. \nTeneus sinnios meda pissu su neoliticu (coxius de man\u00ecgiu e puntas de fricia \u2013 comente pertigas de linna) e galu prus proas de su tempus nuragicu. Sa zona prus de importu est su Seleni, ca imoa est unu padenti in pissu a sa bidda, cun fabbricus po is turistas.\nMedas istudiosus ant bisitau sa logu, calicunu (Alberto La Marmora, Giovanni Spano, Duncan Mackenzie e Usai) ant iscritu is pensamentus insoru.\nIs primus iscavus funt cuminciaus in su 1837 e ant sighiu finas a is primus de su seculu passau. \nIn su 1956 est stetia agatada sa tumba de is gigantis. Pustis pagu annus, in su 1964, is iscavus iscobrint un\u2019atra tumba e parit craru ca totu su logu teniat una cantidadi manna de genti ca biviat inincuni.\nSa presensia de duas tumbas de is gigantis, ca si podit nai funt de una data intru su seculu XIV (sa primu tumba) e su seculu XII (sa segunda), cumprovat ca su periudu nuragicu fiat stetiu importante meda in s\u2019istoria de su monti e ca a is tempus no nci fiat su padenti ca si bidit oi, ma abba in dd\u2019unu logu totu paris. \nA prus pagu de unu chilometru de is tumbas, si podit biri su nuraghe Genna Accili aubi is iscavus funt torraus a cuminciai in is annus passaus.\nOi su Seleni si podit bisitai, ca tenit fabbricus cun tzilleri e servitzius aintru su parcu archeologicu.\nBixinaus storicus.\nIs bixinaus prus antigus de sa cittadi de Lanus\u00e8i funti:\nSa Via Roma, ca sa genti ddi narat \"Cursu\", e sa Prassa Vittorio Emanuele II (ca ddi nanta prass'e Cresia) poita incua nc'est sa Cattedrali de Santa Maria Maddalena, collegant cun medas caminus e camineddus is cuattru bixinaus, ponendudeddus paris.\nAtrus bixinaus e logus\nOnorificenzias.\nLanus\u00e8i tenit su titulu de Cittadi\nConferiu cun su D.P.R. de su 10 de su mes'e Idas de su 2002 \nAffroddius.\nLanus\u00e8i at bintu sa 8a puntada in Atene e i est lompia in finali de is \"Giogus chene Treminis\" de su 1995."}
{"id": "11919", "revid": "587", "url": "https://sc.wikipedia.org/wiki?curid=11919", "title": "Triei", "text": "Triei (fintzas Tri\u00e8) est una bidda de sa Meria o Prov\u00ecntzia de N\u00f9goro, s'agatat a 140 metros in pitzu su mare e jughet 1.115 bividores."}
{"id": "11920", "revid": "3602", "url": "https://sc.wikipedia.org/wiki?curid=11920", "title": "Yandere", "text": "Yandere (\"\u30e4\u30f3\u30c7\u30ec\"?) est unu faveddu giapponesu chi inditat un'istereotipu de pessone durche in apparentzia, ma chi a pustis si irb\u00e8lat ossession\u00e0u dae sa pessone (a su solitu s'ammor\u00e0u/-ada) chi li ponet in fattu. Unu pessonazu chi a primu si ammustrat timid\u00f2su e birgonz\u00f2su, ma a su matessi tempus est capassu de una zelos\u00eca furiosa e biol\u00e8nta contr'a sos chi li d\u00e0en infadu, siat s'ozettu de passione carinn\u00f2sa o un'atteru, f\u00ecntzas a arribare a su puntu de uch\u00ecdere, siat atteros siat issu etottu.\nEtimoloz\u00eca.\nSu faveddu naschit dae sas paragulas \"yanderu\" (\"\u75c5\u3093\u3067\u308b\"?) e \"deredere\" (\"\u30c7\u30ec\u30c7\u30ec\"?). \"Yanderu\" si podet bortare in sardu comente \"mal\u00e0bidu\", mentras \"deredere\" comente \"ammor\u00e0u meda\". \"Yanderekko\" est su l\u00f9men chi inditat una femmina chi tenet una pessonalidade yandere.\nA differentzia de su faveddu \"tsundere\" chi est tottu s'imb\u00e8sse de \"yandere\", custu faveddu est pro su prus misconnottu in foras de su Giappone, ca l'an imbent\u00e0u dae pacu tempus. Su vocabulu \"yangire\" (\"\u30e4\u30f3\u30ae\u30ec\"?) serbit a inditare unu pessonazu yandere chi irbelat s'aspettu prus pacu durche e oscuru de sa pessonalidade sua."}
{"id": "11921", "revid": "3602", "url": "https://sc.wikipedia.org/wiki?curid=11921", "title": "Yangire", "text": "Yangire (\"\u30e4\u30f3\u30ae\u30ec\" Yangire?) est unu faveddu giapponesu chi inditat un'istereotipu de pessone chi a primu si ammustrat zentile e affettuosu, ma a pustis si irbelat psicopaticu e biolentu. Est unu pessonazu n\u00e0schiu in sinu de sos videojocos, mascam\u00e8nte in sos \"dating simulators\", e a pustis bortau in atteros media comente sos anime o sos manga.\nA differentzia de su yandere, chi ammustrat sa cara berdad\u00e8ra sua pro zelos\u00eca, sa pessonalidade yangire pro iscoppiare no at bisonzu de perunu \"trigger\" chi benzat dae foras."}
{"id": "11922", "revid": "3602", "url": "https://sc.wikipedia.org/wiki?curid=11922", "title": "Tsundere", "text": "Tsundere (\"\u30c4\u30f3\u30c7\u30ec\"?) est unu faveddu giapponesu chi inditat un'istereotipu de pessone in apparentzia presum\u00ecu e gherradore chi a pustis s'irb\u00e8lat manil\u00e0rgu e corim\u00f2dde, est a n\u00e0rrer chind una pessonalidade ischirri\u00e0da tra su chi si ammustrat e su chi si tenet in intro. Est unu pessonazu n\u00e0schiu in intro de sos videojocos, mascamente in sos \"dating simulators\", e a pustis bortau in atteros media comente sos anime e sos manga."}
{"id": "11923", "revid": "7227", "url": "https://sc.wikipedia.org/wiki?curid=11923", "title": "Limba coreana", "text": "Su coreanu est una limba asiatica de classificatzione posta in duda, ca tenet unas cantas caratteristicas chi sun a banda dae sas atteras limbas. Est sa limba uffitziale de sa Corea de su Nord e de sa Corea de su Sud. Si chistionat f\u00ecntzas in sa prefettura autonoma coreana de Yanbian de sa Repubrica Populare Tzinesa. P\u00e8ri tottu su mundu, b'at 78 miliones de zente chi faveddat su coreanu, datu chi cumprendet gr\u00f9stios mannos in s'antica Unione Sovietica, Australia, Istados Unidos, Canada, Brasile, Giappone e dae pacu sas Filippinas. De minor\u00ecas bi nd'at puru in Argentina e Messicu.\nSu coreanu est una limba agglutinante pro su chi pertoccat sa morfologia sua, e tenet una sintassi Suzettu-Ozettu-Verbu.\nLimbazos coreanos.\nSa classificatzione limbistica de su coreanu non si podet dare pro tzerta. A s'ispissu, carchi fil\u00f2logu l'at posta in su grupu de sas limbas altaicas, atteros la cuss\u00ecderan una limba isulada. A\u00ecat tentu medas paragulas chi benin dae su giapponesu, commo irmentic\u00e0das in ammentu de su tristu periodu de colonialismu (addur\u00e0u dae su 1910 a su 1945), ma es\u00ecstin f\u00ecntzas medas vocabulos tzinesos d\u00e8pios a influentzia curturale."}
{"id": "11924", "revid": "1375", "url": "https://sc.wikipedia.org/wiki?curid=11924", "title": "M\u00e8ssico", "text": ""}
{"id": "11925", "revid": "2404", "url": "https://sc.wikipedia.org/wiki?curid=11925", "title": "Australia", "text": "Sa Austr\u00e0lia, lumen\u00e0da de manera uffitziale Commonwealth de Australia (Commonwealth of Australia in sa limba inglesa) est un'istadu de s'emisferu de zosso chi cumprendet su continente prus minore de tottu su mundu, in prus de carchi isula pitica de sos otzeanos Pacificu e Indianu.\nS'Australia continentale tenet un'estensione de 7,69 miliones de kilometros cuadratos e, si dae un'ala est su continente prus minore de su mundu, a s'attera est sa prus manna isula terrestre; s'Australia est sa parte printzipale de su continente oceanicu; s'istadu australianu cumprendet, in prus, s'isula de Tasmana e calicuna attera, comente sas isulas Christmas e Norfolk. Sos istados a curtzu sun sa Nova Zelanda, a sud-est, e a nord s'Indonesia, su Timor orientale e Papua Nova Guinea. Iff\u00f9nden s'Australia sos mares de Timor e Arafura a nord, su mare de sos Coraddos e cussu de Tasmania a est, s'otzeanu Antarticu a sud e s'otzeanu Indianu a ovest.\nDae Settentrione a Meridione, s'Australia tenet 3.700 kilometros, mentras chi dae Levante a Ponente bi nd'at unos 4000. Est s'istadu de ses prus mannu de su mundu a pustis de sa Russia, su Canada, sa Tzina, sos Istados Unidos e su Brasile, ma sa populassione sua no arribat a 20 miliones, viv\u00e8nde p\u00e8ri sos trettos coster\u00ecnos e a curtzu de mare comente Sydney, Melbourne, Brisbane e Adelaida. Sa muntagna prus manna est su monte Kosciusko, chin 2228 metros de artesa, su ribu printzipale est su Murray, chin 2575 kilometros de longitudine.\nIn s'Australia continentale fin de dommo sos aborigenos australianos dae prus de 42000 annos. A pustis de carchi bisita de sos piscadores de su Nord, e de sos esploradores e cummertziantes europeos in su seculu de XVII, sa meitade orientale l'a\u00ecan recram\u00e0da sos britannicos in su 1770 e, dae tando, t\u00e8nta che colunia penale chin su l\u00f9men de colonia de Nova Galles de su Sud, in su 6 de jann\u00e0rju de su 1788. A su cr\u00e8scher de sa populassione e a pustis de \u00e0er iscop\u00e8rtu trettos novos, atteras chimbe colunias de sa corona fin istabil\u00ecas in su cursu de su seculu de XIX. In sa prima d\u00ece de jannarju de su 1901, sas chimbe colunias s'an feder\u00e0u e naschit su Commonwealth, comente forma de dom\u00ecniu in intro de s'Imperu Britannicu; s'Australia fit zae indipendente, ma at sec\u00e0u su chi la ten\u00ecat galu pr\u00e8sa a su Rennu Un\u00ecu p\u00e8tzi in su 1989. Dae su mamentu chi s'at fattu sa federassione, s'Australia at mant\u00e8su unu sistema liberal-democraticu e fachet parte de sa Comunidade Britannica de sas Nassiones. Su capu de locu de sa federassione est Canberra."}
{"id": "11926", "revid": "3602", "url": "https://sc.wikipedia.org/wiki?curid=11926", "title": "Anime", "text": "Su \u00e0nime (in giapponesu \"\u30a2\u30cb\u30e1\") est su faveddu chi, foras de su Giappone, attr\u00f2ppat tottu sos cartones anim\u00e0os giapponesos, m\u00e8ntras chi in Giappone si impr\u00e8at pro inditare tottu su mundu de s'animassione. Traditzionalmente su dis\u00ecnnu fit a manu, ma a commo est cosa communa s'animassione a computer. Sos anime cumpr\u00e8nden belle tottus sos generes e si trasm\u00ecttin pro m\u00e8diu de istrumentos tzinematogr\u00e0ficos. Parallelamente a s'anime, in Giappone si isvil\u00f9pat su mundu de sos manga, chi sun sos fum\u00e8ttos giapponesos. Tra s'isfera de sos manga e cussa de sos anime b'at meda interassione, postu chi sos manga tenen a p\u00f9stis f\u00ecntzas una versione anime."}
{"id": "11927", "revid": "7227", "url": "https://sc.wikipedia.org/wiki?curid=11927", "title": "Manga", "text": "Su manga (\"\u6f2b\u753b\" manga?) est unu faveddu giapponesu chi inditat, foras de su Giappone, tottu sos fumettos fattos in c\u00f9ghe, mentras chi in patria si impr\u00e8at pro inditare tottu sos fumettos in zenerale.\nIn Giappone sos manga non sun unu zenere o un'ist\u00ecle, ma si naran goi sos fumettos de calesisiat target, tema e nassionalidade, manc\u00e0ri ischirri\u00e0os in \"Nihon no manga\" (\"\u65e5\u672c\u306e\u6f2b\u753b?\" \"fumettos giapponesos\"), \"Itaria no manga\" (\"\u30a4\u30bf\u30ea\u30a2\u306e\u6f2b\u753b?\" \"fumettos italianos\") e gai sich\u00ecnde.\nForas de su Giappone, su faveddu \"manga\" si impreat pro inditare sos fumettos giapponesos, f\u00ecntzas si s'isparghim\u00e8ntu de su manga p\u00e8ri su mundu at fattu a manera chi sas tipicas cunventziones graficas de su manga sian b\u00e8nnias a \u00e8sser tantu caratteristicas de influentzi\u00e0re s'ist\u00ecle de su fumettu f\u00ecntzas in foras, batt\u00ecnde a sa n\u00e0schia de cosas s\u00ecmiles in Corea de Zosso chin sos \"manhwa\" e in Tzina, Taiwan e Hong Kong chin sos \"manhua\". In Frantza fit n\u00e0schia adderett\u00f9ra sa currente de \"la nouvelle manga\", chi ponet a pare sos fumettos francu-belgas (\"bande dessin\u00e9e\") chin sos manga; in sos Istados Unidos si an imbent\u00e0u su nouloz\u00ecsmu \"Amerimanga\" pro inditare sos manga fattos in c\u00f9ghe."}
{"id": "11931", "revid": "3602", "url": "https://sc.wikipedia.org/wiki?curid=11931", "title": "Gallura", "text": ""}
{"id": "11932", "revid": "11946", "url": "https://sc.wikipedia.org/wiki?curid=11932", "title": "Abbardente", "text": "Sa abbard\u00e8nte (in italianu \"acquavite di Sardegna\"), nar\u00e0da f\u00ecntzas f\u00eclu de ferru, est unu limbicc\u00e0u fattu in Sardigna.\nOr\u00eczine de su l\u00f9men \"filu de ferru\".\nSu l\u00f9men benit dae su fattu chi, carchi seculu fachet, s'abbardente si fach\u00ecat in contrabbandu e sos chi nde cher\u00ecan facher f\u00ecn custr\u00ecntos a c\u00f9bare in sutta de terra sos limb\u00ecccos; pro nde p\u00f2der atzap\u00e0re a p\u00f9stis su locu esattu in ube che los a\u00ecan postos, crav\u00e0ban a terra unu filu de ferru. Non de b\u00e0das, sos chi fach\u00ecan s'abbardente \"filuferr\u00e0ban\".\nProdussione.\nPro sa produssione si limb\u00ecccan bin\u00e0ttas sardas de calidade manna, chi f\u00e0chen unu prodottu chind una gradassione chi a s'isp\u00ecssu br\u00ecncat sos 40 grados.\nSu filu 'e ferru prus fentom\u00e0u est cussu de s'Aristan\u00e8su, de su Montif\u00e8rru e de sos trettos tzentrales de sa Sardigna a economia pastorale.\nMascam\u00e8nte laud\u00e0u est su filu 'e ferru chi si fachet in Ozzastra (pro esempiu, in Tertenia e zassos a curtzu)."}
{"id": "11934", "revid": "3602", "url": "https://sc.wikipedia.org/wiki?curid=11934", "title": "Nobenarju", "text": "Sos noben\u00e0rjos, in sa tradissione populare e sacra de sa Sardigna, sun locos in ube sos de par\u00ectzas biddas si atobi\u00e0ban, a tundu de unu santu\u00e0rju in campagna, pro nove d\u00eces in \u00e0ntis de sa festividade religiosa; in \u00ecbe sos lig\u00e0mines comunitarios si istringh\u00ecan in sas goi n\u00e0das \"cumbess\u00ecas\" o \"muristenes\", atteros l\u00f9menes pro indit\u00e0re sos santuarjos chi, a s'isp\u00ecssu, ben\u00ecan isseper\u00e0os comente locu de at\u00f2biu pro sa bis\u00f9ra meraviz\u00f2sa de su paes\u00e0zu. Custu periodu fit tempus de festa, in ube si pon\u00ecat accabbu - p\u00e8tzi pro cussas nove d\u00eces - a su traballu de cada zorron\u00e0da. Custa tradissione, chi b'a\u00ecat chin meda probabilidade dae s'epoca de dominassione bizantina (seculu de VI-VII), che at ingurt\u00ecu sos cultos de fertilidade chi zir\u00e0ban in supra de predas sacras."}
{"id": "11935", "revid": "3602", "url": "https://sc.wikipedia.org/wiki?curid=11935", "title": "Cumbessias", "text": "Sas cumbess\u00ecas (o muristenes) sun locos minores de all\u00f2zu pro sos peregr\u00ecnos e nobenantes postos a ch\u00ecrriu de cr\u00e8sias e santuarjos arbales de sa Sardigna. In epoca antica meda fin allozos pro sos m\u00e0nagos; pro atteros istudiosos fin p\u00e8ri ispatzios dedic\u00e0os a sos mercantes. Sun cosa a div\u00e8rsu dae sas \"lollas\", chi imb\u00e8tzes fin pro sos bendidores bendul\u00e8ris. Sun de imp\u00f2rtu f\u00ecntas pro cumprender comente, in pass\u00e0u, si fach\u00ecat \"turismu religiosu\"."}
{"id": "11937", "revid": "132711", "url": "https://sc.wikipedia.org/wiki?curid=11937", "title": "Binos de sa Sardigna", "text": "Su binu sardu est fentom\u00e0u pro t\u00e8nner bonas cunditziones climaticas, una tradissione millenaria e una variedade manna, chi b'andat dae binos aut\u00f2ctonos a atteros import\u00e0os dae sa Catalugna e sa Toscana.\nSa produssione prus manna est cussa de sos binos de buffare a mesa. Sas denominassiones de or\u00eczine de prus imp\u00f2rtu sun cussas de s'Aligh\u00e8ra (\"DOC Alghero\") e sa gran\u00e0tza de Aristanis. Su Verment\u00ecnu de Caddura (\"Vermentino di Gallura\") est a commo s'unicu chi t\u00e8nzat una denominassione de orizine superiore DOCG (denominassione de orizine cuntrollada e garant\u00eca).\nIst\u00f2ria.\nChin tottu probabilidade, sa \"vitis vinifera\" fit una pranta aut\u00f2ctona. Si credet chi sos punicos s\u00ecan ist\u00e0os sos primos a isp\u00e0rgher sa curtura de binu in Sardigna, a cumintzare dae sas colunias de Tharros e Karalis, e a nde prom\u00f2gher su cumm\u00e8rtziu e mercad\u00f9ra. Sos romanos anticos a\u00ecan isvilup\u00e0u galu de prus custu settore, istabiliz\u00e0nde a su matessi tempus sa produssione issoro pro chi cussa sarda non pod\u00ecat n\u00f2cher a sa viticurtura propia de Roma. \nA p\u00f9stis de sas imbasi\u00f2nes barbaras, su cult\u00ecbu de m\u00e0dria si torrat a facher chin sos bizantinos, chi b'an a introdu\u00ecre sa marvas\u00eca in sos trettos de Bosa e Casteddu dande f\u00ecntzas regulas pro su chi pert\u00f2ccat sa produssione de binu.\nIn su periodu de s'Edade de Mesu, su cultibu de madria at connottu unu isvil\u00f9pu mannu chin s'indipendentzia judicale, mascam\u00e8nte in s'Aristanesu in ube sa produssione fit bene suzeta a regulamentos e Lianora de Arbaree proib\u00ecat su mant\u00e8nner b\u00ecnzas male curtib\u00e0das.\nChin su dominiu ibericu de sa Sardigna, s'isula connoschet s'impr\u00e8u de gran\u00e0tza (in cadelanu \"garnatxa\", in italianu \"vernaccia\" e in Sardigna menzus conn\u00f2ttu chin su l\u00f9men de \"cannon\u00e0u\"), marvas\u00eca de tr\u00ecdicu sardu (\"vermentino\") e carignanu, chi commo sun variedades tradissionales de su tottu. Sos piemontesos an fravic\u00e0u una si\u00e8nda, Sella&amp;Mosca, de sutz\u00e8ssu mannu.\nA commo, sa superf\u00ectze est imminorig\u00e0da meda, arrib\u00e0nde a unos 40.000 ettaros ebb\u00eca."}
{"id": "11938", "revid": "7227", "url": "https://sc.wikipedia.org/wiki?curid=11938", "title": "Steve Jobs", "text": "Est istadu unu de sos pius rappresentativos imprendidores e inventore in su campu de s'inform\u00e0tica. In su 1976 aiat fundadu sa Apple Inc."}
{"id": "11941", "revid": "155812", "url": "https://sc.wikipedia.org/wiki?curid=11941", "title": "San Francisco", "text": "San Francisco est una tzitade de s'istadu de sa California in sos Istados Unidos. "}
{"id": "11942", "revid": "7227", "url": "https://sc.wikipedia.org/wiki?curid=11942", "title": "Bill Gates", "text": "Est unu de sos pius rappresentativos imprendidores e inventore in su campu de s'inform\u00e0tica; umpare a Paul Allen in sa tzitade de Albuquerque aiat fundadu sa Microsoft. Gates, impari a Allen est s'inventori de su sitema lamau Windows. Custu est unu des sistemas chi permittiri as computer de funzionai in tottu su mundu. Windows est unu sistema criau de Gates in Microsoft pighendi esempiu de Apple chi gi\u00e0 tenia una manera de funzionai con su sistema nau a ventanas. "}
{"id": "11943", "revid": "203", "url": "https://sc.wikipedia.org/wiki?curid=11943", "title": "1984", "text": "S'annu 1984 (MCMLXXXIV in n\u00f9meros romanos) est un annu incomintzadu dom\u00ecniga a segunda de su calend\u00e0riu gregorianu."}
{"id": "11944", "revid": "3602", "url": "https://sc.wikipedia.org/wiki?curid=11944", "title": "Casos sardos", "text": "Su casu est unu m\u00e0ndicu fentom\u00e0u de sa Sardigna, d\u00e8piu a s'antica tradissione pastorale sua.\nA commo, s'isula off\u00e8rit sa produssione prus manna de casu berbech\u00ecnu p\u00e8ri tottu s'Europa, tantu chi si esp\u00f2rtan in par\u00ectzos merc\u00e0os, mascam\u00e8nte in s'America de Susu. Unu problema chi b'\u00e8ssit a campu est chi, a b\u00ecas, su casu est suzetu a pirateria alimentare e unos cantos casos, suprat\u00f2ttu in sas Americas, si b\u00e8nden chin su nom\u00ecnzu frassu de \"Sardo Cheese\" (un'ammist\u00f9ru de ingresu e italianu), ma cussos s'isula non la b\u00ecen nemmancu chin su cannotz\u00e0le.\nIst\u00f2ria.\nF\u00ecntzas dae sos tempos anticos, sa Sardigna est semper ist\u00e0da una terra de pastores. Sos nuragh\u00e8sos fin, in prus de \u00e8sser gherr\u00e8ris e navigadores, allevadores e fach\u00ecan casu. In epoca romana, sos casos sardos arricc\u00e0ban sa mesa de senadores e patr\u00ectzios. A s'indipend\u00e8ntzia judicale, su casu sardu ben\u00ecat esport\u00e0u in par\u00ectzas variedades comente su Sardescu, su casu de Torres, su casu arbu de Arbar\u00e9e, su casu de Caddura. In su merc\u00e0u genovesu, sos d\u00e0tzios pro importare su casu de Torres fit de tres soddos e mesu, meda de prus cuff\u00f2rma a cussos de su casu \"Paramensis\" (est a n\u00e0rrer, de Parma).\nAtteret\u00e0ntu connottu e istim\u00e0u fit su casu sardu in sa dominassione piemontesa: sas cassas reales si arricc\u00e0ban meda chin sas gab\u00e8llas chi sos mercad\u00f2res pac\u00e0ban pro battire a fora su casu a Marsiglia, Napoli, Livorno e Genova. In sa secunda meit\u00e0de de s'Ottich\u00e8ntos, si cumintz\u00e8it s'esportassione de su Berbech\u00ecnu Romanu (romanu de l\u00f9men, ma fattu in Sardigna) in su merc\u00e0u americanu; custu at batt\u00ecu a sa cr\u00e8schia de su numeru de berb\u00e8ches, chi fit col\u00e0da dae 850.000 in su 1881 a prus de duos miliones in su 1918."}
{"id": "11945", "revid": "18052", "url": "https://sc.wikipedia.org/wiki?curid=11945", "title": "Ontario", "text": "Sa provintzia de s'Ontario est una de sas provintzias de su Canada, sa capitale sua est Toronto. Sas limbas faeddadas sunu meda, sa pius diffusas sunu s'inglesu e i su frantzesu ma est meda difusu finas s'italianu. In su teritoriu sos abitantes a su 2011 fini 12.851.821 e sunu de tantas etniaa."}
{"id": "11946", "revid": "131355", "url": "https://sc.wikipedia.org/wiki?curid=11946", "title": "1884", "text": "S'annu 1884 (MLCCCLXXXIV in n\u00f9meros romanos) est un annu incomintzadu in martis segundu su calend\u00e0riu gregorianu."}
{"id": "11949", "revid": "142492", "url": "https://sc.wikipedia.org/wiki?curid=11949", "title": "Grammatica de su sardu/Alfabetu", "text": "In s'ist\u00f2ria de sa limba sarda, chi durat dae belle milli annos, sos sardos ant sighidu paritzas maneras de iscr\u00ecere. Su documentu prus antigu chi nos est restadu fiat de su Regnu de Casteddu est iscritu cun sas l\u00ecteras grecas-bizantinas.\nA pustis de su s\u00e8culu XI sos sardos ant impreadu belle semper s'alfabetu latinu, ma custu man\u00ecgiu est cambiadu meda in sos s\u00e8culos, in s'\u00e8poca giudicale, aragonesa-ispagnola e piemontesa-italiana: acurtziende-nos a sas iscrituras de sos p\u00f2pulos chi nos an dominadu.\nIn sos diversos tempos amus impreadu totus sas l\u00ecteras de s'alfabetu latinu, est a n\u00e0rrere sas chi sighint:\nSa pron\u00f9ntzia per\u00f2 fiat diversa meda dae sa italiana:\nIn sos documentos medievales pro iscr\u00ecere sa cunsonante velare surda \"/k/ \"si iscriiat o C (es. Iudice) opuru K (es. Iudike) ma sa pron\u00f9ntzia in ambos sos casos fiat \"J\u00f9diche\", (Gi\u00f9ighe) su re de sos regnos sardos medievales.\nSa Q s'impreaiat in \u00e8poca ispagnola pro iscr\u00ecere sa cunsonante velare surda \"/k/\" in antis de sas vocales E e I; e pro custa resone iscriiant \"querrere\" pro ch\u00e8rrere, \"quie\" pro chie, \"quelu\" pro chelu. Galu oe custu man\u00ecgiu abarrat in sos sambenados che a Porqueddu, Piquereddu e in sos top\u00f2nimos che a Quirra, chi in sardu diat d\u00e8pere \u00e8ssere Chirra.\nA pustis chi sun b\u00e8nnidos sos italianos, amus comintzadu a bellu a bellu a iscr\u00ecere CH pro cussu matessi sonu: unu man\u00ecgiu chi s'est ispartinadu mescamente in s'Otighentos e in su Noighentos e chi est su chi oe sighint belle totus sos sardos.\nOe sa Q no at prus sensu de \u00e8ssere impreada in neddue e est m\u00e8gius a impreare semper sa C: iscriende \"su cuadru\", \"Cuartu Sant'Aleni\", etc...\nPro sa velare sonora in antis de sas vocales E e I, in \u00e8poca ispagnola e medas bias ancora finas a s'Otighentos, iscriiant Gu: \"pague\" imbetzes de paghe, \"lugue\" imbetzes de lughe, \"rugue\" imbetzes de rughe, \"guerra\" imbetzes de gherra. Ma oe est giustu a iscr\u00ecere GH ca totu sos sardos iscrient de gasi.\nSa J, nche l'ant impreada pro iscr\u00ecere paritzos sonos diversos: sa gi l\u00e8pia tipu sa de su campidanesu \"genti\" (gente), su sonu de sa j frantzesa (impreada mescamente dae su Setighentos in sa poesia logudoresa, pro iscr\u00ecere su chi in antis in totu sa Sardigna s'iscriiat \"x\") e sa j semi-conson\u00e0ntica comente in su toscanu antigu. Custu \u00f9rtimu impreu est su chi si podet l\u00e8ghere de prus in sos iscritores nugoresos, ca si bi podet imb\u00e8nnere \" mortorju \", \" petarju \", \" massaju \" e gasi sighinde: est su matessi sonu de s'italianu \"iena\", \"massaio\" etc...\nSa \"d cacuminale\" no est propiamente una d, ca non si narat ponende sa limba supra de sas dendes, ma un'azigu prus in dae segus, comente in pedde, porcheddu, aneddu, soddu, etc. In sos documentos medievales custu sonu s'iscriiat LL e pro custa resone in sos condaghes (sos registros antigos de sas cr\u00e8sias e cumbentos medievales) podimus l\u00e8ghere \"sollu\" imbetzes de soddu, \"donnicellos\" imbetzes de donnicheddos (chi fin sos fizos o sos frades de su Donnu, su Gi\u00f9ighe). Pro non la cunf\u00f9ndere cun sa D dentale calicunu in su Noighentos at propostu de l'iscr\u00ecere DH, ma mancari gasi belle totus sos sardos iscr\u00ecent DD, e pro custa resone cumbenit a l'iscr\u00ecere de gasi.\nSa X chi si narat \"sc\u00e8scia\" si impreaiat pro iscr\u00ecere diversos sonos: mascamente pro su sonu de sa j frantzesa, e de gasi est abbarrada in Campidanu finas a oje.\nSu digramma TZ, a pustis de un'impreu medievale chi aiat unu balore fon\u00e8ticu pagu craru, l'ant impreadu dae s'\u00e8poca ispagnola pro iscr\u00ecere sa Z surda, e gasi s'iscriet galu oje.\nTANDO, S'ALFABETU SARDU MODERNU EST CUSTU:\nIn prus, bi sun sos digrammas e trigrammas che a TZ, DD, GL (e GLI), GN, GI, CI, GH, CH.\nCustas matessi l\u00ecteras, (francu sa x, chi abarrat in s'iscritura de sos top\u00f2nimos), si impreant in sa r\u00e8gula ortogr\u00e0fica seberada dae sa Regione in su 2006, numenada LSC. No esistit per\u00f2 una pron\u00f9ntzia istandard e duncas, cada unu diat p\u00f2dere l\u00e8ghere sa LSC ponende fatu a sas abit\u00f9dines fon\u00e8ticas suas.\nEs:\nandadu: log. /andadu/, baron. /andatu/, bitzich./andatu/, nug. /andau/ camp. /andau/.\nandande: log. /andende/, nug. /andande/, mesan. /andando/, camp. /andendi/, etc...\nlughe: log. /lughe/, nug. /luche/, mesan. /luge/, /lugi/, camp. /luxi/, etc...\npetza: log. /peta/, nug. /peta/, baron. /petha/, mesan. /petha/, /petza/, camp. /petza/, sulc. /p\u00e8cia/, etc...\ngente: log. /zente/, nug. /zente/, mesan. /gente/, camp. /genti/.\nchelu: log. /chelu/, nug. /chelu/, camp. /celu/\nabba: log. /abba/, nug. /abba/, camp. /\u00e0cua/.\ngatu: log. /batu/, nug. /gatu/, camp. /gatu/.\nbarca: log. /ba\u03c7a/, /barca/, nug. /barca/, camp. /barca/.\nsole: log. /sole/, camp. /soli/, /sobi/.\ntzitade: log. /tzitade/, mesan. /citade/, camp. /citadi/"}
{"id": "11950", "revid": "3602", "url": "https://sc.wikipedia.org/wiki?curid=11950", "title": "Ghost in the Shell (film)", "text": "Ghost in the Shell (GHOST IN THE SHELL/\"\u653b\u6bbb\u6a5f\u52d5\u968a\" G\u014dsuto In Za Sheru/K\u014dkaku Kid\u014dtai?) est unu filme giapponesu chi at direttu Mamoru Oshii e prubic\u00e0u in su 1995. Sos argumentos suos b\u00e8nin der\u00e8ttu dae su manga de Masamune Shirow, chi tenet su matessi l\u00f9men. S'animassione est opera de Production I.G, e s'issenezad\u00f9ra de Kazunori It\u014d. Sos chi d\u00e0en sa boche giapponesa a sos pesson\u00e0zos sun Atsuko Tanaka, Akio \u014ctsuka e Iemasa Kayumi. Una versione nova, chin tantu de audio e grafica 3D anno\u00e0da, an fattu in su 2008, chi tenet su l\u00f9men de Ghost in the Shell 2.0.\nGhost in the Shell contat sa cassa, dae parte de s'agentzia de sicur\u00e0ntzia \"Setzione 9\", de un'hacker conn\u00f2ttu comente \"Puppet Master\" (Su Segnore de sos Burattinos). Chin s'az\u00f9du de su grupu suo, su maj\u00f2re Motoko Kusanagi si at\u00f2biat chin su sospett\u00e0u, p\u00e8tzi pro che intrare a mala b\u00f2zza ind unu cumpric\u00e0u imbolicu politicu.\nSu filme lu an prubic\u00e0u in su 18 de Sant'Andr\u00eca de su 1995 e at coll\u00ecu, in generale, critica positiva dae parte de sos espertos e f\u00ecntzas de direttores comente Irm\u00e1ns Wachowski e James Cameron. S'animassione sua est ist\u00e0da laud\u00e0da meda. Unu sichid\u00f2re, chin su l\u00f9men de , an fattu in su 2004."}
{"id": "11952", "revid": "2404", "url": "https://sc.wikipedia.org/wiki?curid=11952", "title": "St. Catharines", "text": "St. Catharines (in su 2011 populatzione de 131.400 abitantes; area metropolitana 392.184) est sa tzitade pius manna de sa Regione du su Niagara edd'est sa 6\u00b0 area urbana de s'Ontario, cun 96,11 kilometres quadratos de territoriu. Est collocada in su sud de s'Ontario, a 51 kilometres a sud de Toronto subra su Lagu Ontario edd'est a 19 kilometres de distanzia dae su cunfine de sos Istados Unidos."}
{"id": "11955", "revid": "2404", "url": "https://sc.wikipedia.org/wiki?curid=11955", "title": "Cristina L\u00f3pez Schlichting", "text": "Cristina L\u00f3pez Schlichting (Madridu, 2 de abrile de 1965), est una ziornalista e presentadora ispannola cun or\u00eczines ispano-alemannas.\nCarrera.\nIn sa carrera sua de ziornalista, at traballadu in diferentes m\u00e8dios massivos, tantu iscritos (comente culonnista en ABC, El Mundo e La Raz\u00f3n) che audio-bisuales. Pro carchi tempus, aiat presentadu in sa Cadena COPE su programma di\u00e0riu \u201cLa tarde con Cristina\u201d (\u201cSa sero cun Cristina\u201d) e atuarmente ghiat su programma manzanile de agabu de chida \u201cDos d\u00edas contigo\u201d (\u201cDuas dies cun tegus\u201d) in su matessi canale."}
{"id": "11958", "revid": "3602", "url": "https://sc.wikipedia.org/wiki?curid=11958", "title": "Carl Gustav Jung", "text": "Carl Gustav Jung (/j\u028a\u014b/; Tedescu: [\u02c8karl \u02c8\u0261\u028astaf j\u028a\u014b]; 26 de Tr\u00ecbulas de su 1875 \u2013 6 de L\u00e0mpadas de su 1961), a su solitu incurtzi\u00e0u in C. G. Jung, est ist\u00e0u unu psichiatra e psicoterapeuta isv\u00ectzeru conn\u00f2ttu pro \u00e0er fund\u00e0u sa psicologia analitica. Jung at prop\u00f2stu e isvilup\u00e0u sos cuntz\u00e8ttos de estroversione e introversione; arch\u00e8tipos, e su ch\u00e8ne l'isch\u00ecre collettivu. Su traballu suo at t\u00e8ntu influentzia meda in sa psichiatria e in s'ist\u00f9diu de sa religione, filosofia, archeologia, antropologia, literad\u00f9ra e campos currel\u00e0os. Isse fit unu iscrit\u00f2re prolificu meda, ma meda de su chi a\u00ecat iscr\u00ecttu no a\u00ecat b\u00ecstu prubbicassi\u00f2ne f\u00ecntzas sa morte sua."}
{"id": "11959", "revid": "10458", "url": "https://sc.wikipedia.org/wiki?curid=11959", "title": "SARDU (informatica)", "text": "SARDU (Shardana Antivirus Rescue Disk Utility) est unu programma chi perm\u00ectit de f\u00e0cher sistemas Multiboot Live USB o Live DVD chi t\u00e8nen Rescue Disks cuntravirus, par\u00ectzas Utilities e Recovery Disks, Live CD Linux, Windows PE; si podet impre\u00e0re f\u00ecntzas pro bi carric\u00e0re Windows ch\u00e8ne masteritzare su CD o su DVD, ma impre\u00e0nde una cr\u00e0e USB o unu USB hard-disk ebb\u00eca.\nChin SARDU si podent iscarric\u00e0re sos live CD criados po su sistema impreadu in su calculadore, crac\u00e0nde su butone chi lu faghet, oppuru si li podet dare su propriu file .iso. Chin SARDU fachet a masteritzare sas .iso.\nSas immagines .iso e sas USB multiboot ott\u00e8ntas si poden provare chin QEMU in intro suo.\nCaratteristicas.\nSARDU podet f\u00e0cher unu Multiboot Live USB o Live DVD; pro b'intrare in su software isseper\u00e0u, si fachet impr\u00e8u de unu menu. S'iscarricam\u00e8ntu de sas .iso si podet cumintzare crac\u00e0nde in su buttone appositu. S'iss\u00e8peru de sas .iso si fachet crac\u00e0nde in su checkbox appositu chi est a cost\u00e0zu a su butone pro s'iscarricamentu.\nA differ\u00e8ntzia de UNetbootin, SARDU podet cri\u00e0re unu supportu unicu de bi p\u00f2der intrare f\u00ecntzas chin prus Live CD.\nChind unu modulu chi si n\u00e0rat \"barrosu\" si p\u00f2den assettare Windows Vista, Windows 7 e Windows 8 ind una USB FAT32 ebb\u00eca."}
{"id": "11960", "revid": "3602", "url": "https://sc.wikipedia.org/wiki?curid=11960", "title": "Limbas de s'Europa", "text": "Sas limbas de Europa sun sas limbas chi sas comunidades limbisticas chisti\u00f2nan, a libellu ist\u00f2ricu, in su continente curturale e zeograficu europeu. S'imp\u00e0ru de custas, s'isvil\u00f9pu istoricu iss\u00f2ro, sos aspettos sotziolimb\u00ecsticos e atteros g\u00e0lu sun campos chi pert\u00f2ccan a sa g\u00f2i n\u00e0da \"eurolimbistica\".\nSu prus de sas limbas europeas sun, dae su puntu de b\u00ecsta filogen\u00e8ticu, sorres e gherm\u00e0nas, fach\u00e8nde parte de sa fam\u00eclia de sas limbas indo-europeas.\nSu Cuns\u00eczu de Europa, ass\u00f2tziu internassionale chi attr\u00f2pat tottus sos istados europeos fr\u00e0ncu sa Bielor\u00f9ssia, prom\u00f2ghet tottus sas limbas europeas chin attentzione ispetziale pro cussas de minor\u00eca o regionales, gr\u00e0ssias a su tratt\u00e0u internassionale de sa Carta europea de sas limbas regionales o de minor\u00eca. Chin custa, sos istados chi bi p\u00f2nen sa f\u00ecrma si cumprom\u00ectin a las prot\u00e8zer de calesisiat man\u00e8ra."}
{"id": "11961", "revid": "2404", "url": "https://sc.wikipedia.org/wiki?curid=11961", "title": "Col\u00f2nia istiale", "text": "Sa Col\u00f2nia istiale in It\u00e0lia naschet in su 1822 a initziativa de s'Ispidale de Luca, chi am\u00e0niat in Biarezu una col\u00f2nia pro sos pitzinnos de carrera. A bias de sa metade de su milliotughentos, sos istranzadorzos marinos sunt prus de chimbanta, ubigados in Tuscana, Em\u00eclia e Romanna. Addae de sas col\u00f2nias marinas, naschint finas sas col\u00f2nias montaresas: sa San Marco de Pedavena, oe in intro de su Parcu Nassionale de sas Dolomitas Bellunesas, est fundada in su 1898. In tempus de sa prima gherra mundiale, sa Rughe Ruja intensivat s'interessu pro custas initziativas e in su 1928 sas col\u00f2nias sunt cunfiadas a s'\u00d2pera Nassionale pro sa Maternidade e sa Pitzinnia.\nIn tempus de su fassismu, sas col\u00f2nias sunt intensivadas e aderetadas a pitzinnos e piseddos cun s'intentu de sustentare sas fam\u00eclias prus pagu bussantes e cumbidare unu tempus de atividade f\u00ecsiga e l\u00f9diga pro sas zeneraduras benidoras. Una de sas col\u00f2nias marinas prus grandes e importantes realizadas in cussu tempus fiat istada cussa fraigada in Gaeta, in sa praja de Serapo, leende su n\u00f9mene de Alessandro Italico Mussolini, nebode de su Dutze e Aderetadore de s'\u00d2pera Nassionale Balilla, obitadu a s'edade de binti annos. Sa col\u00f2nia fiat istada destru\u00ecda in sa segunda gherra mundiale dae sos alemannos, chi temiant chi s'isbarcu alliadu si daret a sa praja de Gaeta prus a prestu chi a sa de Anzio, in ue fiat acont\u00e8ssidu in realidade.\nA pustis de sa segunda gherra mundiale, est recunnotu su car\u00e0tere formativu e emantzipadore de sas col\u00f2nias, chi no ant a esser prus aderetadas petzi a sas fascas prus bassas. Zai moende cun sos annos setanta de su s\u00e8gulu coladu, intrant a sa cumpet\u00e8ntzia de sas amministraduras (comunas e comunidades montaresas) e sas entidades p\u00f9brigas. Sende gasi, a dies de oe sa col\u00f2nia tirat a esser cussiderada un'istituimentu superadu e su t\u00e8rmine \u201ccol\u00f2nia istiale\u201d est impreadu pagu a beru, sustitu\u00ecdu dae \u201cabarradas istiales\u201d o \u201cabarradas istiales pro minores de edade\u201d, istruturas a sa dissiplina prus pagu r\u00eczida chi sas col\u00f2nias tradissionales. \nUna de sas primas col\u00f2nias istiales realizadas in It\u00e0lia est sa Col\u00f2nia 12 Stelle de Cesenatico."}
{"id": "11962", "revid": "132714", "url": "https://sc.wikipedia.org/wiki?curid=11962", "title": "Nepente de Ul\u00ecana", "text": "Su Cannon\u00e0u de Sardigna Nepente de Ul\u00ecana est unu binu DOC chi f\u00e0chen in Ul\u00ecana chin \u00e0china cannon\u00e0u curtib\u00e0da in sas comunas de Ul\u00ecana e, in parte, Orgosolo in sa prov\u00ecntzia de N\u00f9goro, ma est proib\u00ecu a impre\u00e0re atteras variedades o sas matessis ma curtib\u00e0das in atteros tr\u00e8ttos. Si l\u00e8gat su chi at n\u00e0u su Ministeru de Massaria in su 5 de Sant'Andr\u00eca de su 1992."}
{"id": "11963", "revid": "18702", "url": "https://sc.wikipedia.org/wiki?curid=11963", "title": "Limba maltesa", "text": "Su malt\u00e8su est sa limba uffitziale de Malta, e est una de sas limbas uffitziales de s'Unione Europea. Issa benit dae s'arabu (mascam\u00e8nte chin sos limb\u00e0zos de s'Africa de su Nord), pro custu est una limba sem\u00ectica, ma at t\u00e8ntu f\u00ecntzas un'istoria comuna chin su sitzili\u00e0nu, pic\u00e0ndeche caratteristicas foneticas e fonologicas, e a p\u00f9stis chin s'ingr\u00e8su. Su maltesu est s'unica limba sem\u00ectica chi si iscr\u00ecvet chin s'arfabetu lat\u00ecnu.\nEst sa limba uffitziale in s'\u00ecsula de Malta dae su 1936, p\u00e0ris chin s'ingresu. G\u00e0lu in \u00e0ntis, s'unica limba uffitziale in Malta fit s'itali\u00e0nu. Si ist\u00ecmat chi b'at 330.000 pess\u00f2nes chi t\u00e8nen su maltesu che limba m\u00e0ma, oje in d\u00ece. B'at una tr\u00f9ma de maltesos f\u00ecntzas in Australia e Canada chi galu fav\u00e8ddat custa limba."}
{"id": "11965", "revid": "7227", "url": "https://sc.wikipedia.org/wiki?curid=11965", "title": "Sitzilianu-Arabu", "text": "Su sitzili\u00e0nu-\u00e0rabu, o s\u00ecculo-\u00e0rabu, fit unu limb\u00e0zu de s'arabu chistion\u00e0u in Sitzilia e Malta tra s'acc\u00e0bbu de su seculu de Nove e s'acc\u00e0bbu de su seculu de D\u00f2ichi. M\u00e8ntras chi in Sitz\u00eclia si nch'est m\u00f2rta, in Malta est cr\u00e8schia f\u00ecntzas a b\u00e8nner su maltesu de commo."}
{"id": "11971", "revid": "2404", "url": "https://sc.wikipedia.org/wiki?curid=11971", "title": "Mortorzu de Marta Russo", "text": "Marta Russo, istudanta de mat\u00e8rias zur\u00ecdigas in s'Universidade La Sapienza de Roma, est sa b\u00ectima de unu mortorzu realizadu in intro de sa Bidda Universid\u00e0ria su 9 de maju de 1997, addaghi sa bintiduarza fiat istada c\u00f2rfida dae unu tiru de pistola. Su mortorzu nch'aiat zutu in fatu unu casu zudissi\u00e0riu cumprigadu, ozetu de grandu atentu dae bandas de sos m\u00e8dios massivos, siat pro su logu in ue l'aiant perpetradu, siat pro sas dificurtades chi aiant atopados sas imbestigaduras a su cumintzu, addaghi non si resessiat a identifigare unu motivu iscadenadore praus\u00ecbile.\nFatos.\nSu manzanu de su 9 de maju de 1997, a sas oras 11:35, s'istudanta fiat istada at\u00ecnghida dae una balla in s'\u00ecnteri chi cursaiat un'oturinu in intro de sa Bidda Universid\u00e0ria paris cun un'amiga sua, intre sas facurtades de si\u00e8ntzias istad\u00ecstigas, mat\u00e8rias zur\u00ecdigas e si\u00e8ntzias pol\u00ectigas. Sa pisedda fiat istada trasportada a sa Murticr\u00ecniga Umbertu I situada a curtzu, in ue fiat morta su 14 de maju. Sos babos e sa sorre aiant detz\u00ecdidu de donare sos \u00f2rganos de sa z\u00f2vana."}
{"id": "11972", "revid": "2404", "url": "https://sc.wikipedia.org/wiki?curid=11972", "title": "Cannaca", "text": "Una cannaca est una casta de prenda o un'alamaramentu chi si zughet a ingh\u00ecriu de su tzugru. Sas cannacas sunt formadas normarmente dae una cadenita de metallu baliosu, chi podet servire o nono de suportu pro elementos decorativos (infilados che p\u00e8rolas, pendentes, eac.).\nIn su barigare de sos mill\u00e8nnios, sa cannaca at leadu gradativamente formas semper prus rafinadas, moende dae sas filas mengas de biscacos o pedrischeddas de \u00e8pogas primitivas, finas a nche cromper a t\u00e8nnigas de lallaneria bariadoras cunforme a su gustu de sos tempos. \nZai inche sos ez\u00ectios antigos, sos artesanos aiant impreadu pro sas cannacas diferentes materiales, dae su corru a s'ossu, dae su marfiliu a sas pedras tostas. In prus de unu livellu cussider\u00e0bile de imazinadura, si fiant ispainadas t\u00e8nnigas noas de traballadura de materiales baliosos, addae de sa filigrana e de sos ismartos.\n\u00c0teras leadas antigas in ue aiant proliferadu sas produiduras rafinadas de cannacas fiant istadas Creta e Mitzena, in ue aiant imperadu cannacas de ametistas. Finas sas cannacas etruscas abundaiant de oro e traballadura a trina, cando ch'in s'era ellenista sos Gregos aiant isvilupadu sos modellos issoro prus creativos, dae sos torches a sos collanas de l\u00e0mina de brunzu. Totu custos elementos fiant istados releados dae sos romanos, chi b'aiant annantu motivos noos gr\u00e0ssias a s'introduidura de cammeos, coraddos, turchesas, eac.\nSi sas cannacas produidas dae s'artesania bizantina aiant evidentziadu s'impreu de monedas e rughes, sa lallaneria b\u00e0rbara aiat abundadu de metallu e pedras baliosas.\nA pustis de una fase medievale de sintzillia relativa, in su Renaschimentu s'impreu de sas cannacas fiat torradu a esser pobulare e sa lallaneria aiat produidu cabos de \u00f2pera beros e aut\u00e8ntigos.\nIn sos s\u00e8gulos posteriores, sas cannacas fiant dev\u00e8nnidas un'istrumentu iscrusivamente femininu e aiant leadu una forma prus pagu imbargosa pro ponner in evid\u00e8ntzia sa bellesa naturale de sas pedras.\nDuncas, in su barigare de sos mill\u00e8nnios, si sunt impreados elementos bariados, sos prus comunos de sos cales sunt istadas pedras baliosas o mesubaliosas, zemmas, linna, corzu, biscacos, eac.\nSa cannaca est una de sas prendas utilizadas pro zugher unu s\u00ecmbulu cun s'intentu de afirmare sa perten\u00e8ntzia a una relizione o a una currente de pessamentu, pro narrer unu santucristu o unu Budda."}
{"id": "11974", "revid": "772", "url": "https://sc.wikipedia.org/wiki?curid=11974", "title": "Gruppo Abele", "text": "Su Gruppo Abele est una ONLUS fundada in Torinu in su 1965 dae don Luigi Ciotti. Su \"Gruppo\" trabagliat pro \u201cdare oghe a chie non d'ada\u201d. Cunsistit in 40 attividades basadas subra s'impignu zivile, pro sa difesa de sos deretos de i sas persones e de sa justissia sotziale; e lu faghen pratighende s'accoglientz\u00eca in sos cunfrontos de chie at bisonzu, cun sa cultura, e cun sa cooperatzione internatzionale."}
{"id": "11976", "revid": "164700", "url": "https://sc.wikipedia.org/wiki?curid=11976", "title": "ONLUS", "text": "ONLUS est s'acronimu de sas peraulas in italianu: Organizzazione non lucrativa di utilit\u00e0 sociale; e indicat una categoria tributaria a sa cale appartenin' tzertos entes de carattere privadu, in cui sos istatudos sian ripondentes a sas calidades elencadas in s'articulu n. 10 de su decreto legislativu n. 460 de su 2050. Essende in tale categoria si at dirittu a godire de agevolatziones fiscales."}
{"id": "11977", "revid": "772", "url": "https://sc.wikipedia.org/wiki?curid=11977", "title": "Libera", "text": "Libera Associazioni, nomi e numeri contro le mafie est unu sotziu chi si interessat de attirare s'attentzione e de cuntrastare su fenomeno de sas mafias.\nSu sotziu si fit costituidu su 25 de martu de su 1995 pro sollizitare sa sotziedade contra a sa mafias e pro promuovere sa legalidade. Sa prima cosa fatta est istada de regogliere sas frimmas pro una proposta de legge chi epperat premittidu su impreu sotziale de sos benes sequestrados a sas mafia, chi fit diventada legge su 7 de martu de su 1996 cun su numeru 109.\nSu presidente attualmente est Luigi Ciotti su matessi chi aiat fundadu su Gruppo Abele."}
{"id": "11979", "revid": "1375", "url": "https://sc.wikipedia.org/wiki?curid=11979", "title": "Libera (associazione)", "text": ""}
{"id": "11980", "revid": "772", "url": "https://sc.wikipedia.org/wiki?curid=11980", "title": "Libera (sotziu)", "text": ""}
{"id": "11981", "revid": "772", "url": "https://sc.wikipedia.org/wiki?curid=11981", "title": "1995", "text": "S'annu 1995 (MCMXCV in n\u00f9meros romanos) est un annu incomintzadu de dominiga a segunda de su calend\u00e0riu gregorianu."}
{"id": "11982", "revid": "772", "url": "https://sc.wikipedia.org/wiki?curid=11982", "title": "Mafia", "text": "Mafia est una ispetzie de sindacadu de una organizatzione criminale chi prima e tottu praticat sa protezione in fromma de racket, s'usu de sas intimidatziones violentas pro manipolare sas attividades economicas locales, ispetzie sos cummercios e sos traficos illegales."}
{"id": "11983", "revid": "132240", "url": "https://sc.wikipedia.org/wiki?curid=11983", "title": "1922", "text": "S'annu 1922 (MCMXXII in n\u00f9meros romanos) est un annu incomintzadu in dom\u00ecniga a segunda de su calend\u00e0riu gregorianu.\nFattos.\nAnnu de fundazione de sa SIR - Societ\u00e0 Italiana Resine"}
{"id": "11985", "revid": "13697", "url": "https://sc.wikipedia.org/wiki?curid=11985", "title": "Repubrica de Irlanda", "text": ""}
{"id": "11986", "revid": "2404", "url": "https://sc.wikipedia.org/wiki?curid=11986", "title": "Rep\u00f9brica de s'Irlanda", "text": "Sa Rep\u00f9bbrica de s'Irlanda (Poblacht na h\u00c9ireann in irlandesu; Republic of Ireland in inglesu), uffitzialmente Irlanda (\u00c9ire in irlandesu, Ireland in inglesu), est un istadu membru de s'Unione Europea, costituidu comente rep\u00f9bbrica indipendente e soberana, chi occupat guasi tota s'omonima isola. S'unicu istadu cunfinante est su Regnu Unidu chi mantenet sa soberania subra sa parte restante de s'isola.\nSa capitale e tzitade pius manna est Dublinu (\"Baile \u00c1tha Cliath\" in irlandesu), sa segunda pro import\u00e0ntzia econ\u00f2mica est Cork (\"Corcaigh\"). In su 2008 vivian in Irlanda 4.422.100 persones, sa limba ufitziale est su Irlandesu, sighidu dae s'inglesu.\nIst\u00f2ria.\nS'Irlanda est populada dae pius de 9000 annos. In sa segunda meidade de su I millenniu A.C. est istada invad\u00ecda dae p\u00f2pulos celticos, chi portaiant sa limba e sa cultura issoro. S'Irlanda abarraiat a foras de s'Imp\u00e8ru Romanu, chi da naraiat Hibernia, fintzas chi benniat cristianitzada in su s\u00e8culu V p.c., bennendi a essi unu tzentru de atividade culturale importantziosu meda in sos s\u00e8culos VI e VII. Su tempus froridu de sa tzivilizadura irlandesa cumentzat a s'arruinare cun s'arribu de p\u00f2pulos colonizadores: incursiones de sos vichingos in su s\u00e8culu X, invasiones Normannas dae s'Inghilterra dae su s\u00e8culu XII e, de su s\u00e8culu XIII, su dom\u00ecniu ei sa colonizadura peri sa gente inglesa, aturada fintzas a su 1921, annu chi sa parti manna de s'\u00ecsula at otentu sa liberatzione dae su dom\u00ecniu istranzu. \nGr\u00e0tzias a s'indipend\u00e8ntzia, s'\u00ecsula de Irlanda s'est potzia integrare cun sa Comunidade Econ\u00f2mica Europeana (1972) biende semper de prus unu acreschimentu econ\u00f2micu e culturale chi da fiant unu de sos istados cun sos medos prospettivas de s'Europa contempor\u00e0nea. S'Irlanda at adelantadu in sos annos su turismu cun sa tarea de amostare sas bellesas naturales de s'\u00ecsula de ismeraldu e de s'antiga cultura tzeltica."}
{"id": "11990", "revid": "3602", "url": "https://sc.wikipedia.org/wiki?curid=11990", "title": "Latinos (USA)", "text": "Latinos est su faveddu chi \u00ecnditat sos ispanoamericanos (est a n\u00e0rrer, sos chi b\u00e8nint dae s'America Latina de limba ispagn\u00f2la e portugh\u00e8sa) chi v\u00ecvent in sos Istados Unidos de America.\nSicundu a sas urtimas ist\u00ecmas, sos latinos sunt unos 23 miliones; bi nde at de cada casta sotziale, ma sos ateros americanos los identificant a su s\u00f2litu comente a sos ispanicos chi v\u00ecvent in sos cuarti\u00e8ris prus poveros de sas tzitades mannas, e chi fav\u00e8ddant pro su prus de sas b\u00f2rtas sa limba issoro. Sunt unu grupu etnicu de su totu, chi est oje cresch\u00e8nde semper de prus: in Miami, in Florida, su 45% de sa populassione sunt ispanicos, contra su 35% de \u00e0rbos e su 20% de nigh\u00e8ddos. F\u00ecntzas in Los Angeles sos latinos sunt a puntu de b\u00e8nner a major\u00eca etnica.\nIn sos ghettos metropolitanos, bi at meda abbol\u00f2tu tra gh\u00e8ngas de latinos e afroamericanos. In Miami, in su 1988, sa bochid\u00f9ra de unu pitz\u00f2ccu nigheddu dae parte de unu pulitz\u00f2tu che at pes\u00e0u unu abbol\u00f2tu de sos afroamericanos contra a sos arbos e latinos. In su 1992 sos latinos, a p\u00f9stis chi bi at col\u00e0u s'uraganu Andrew, sunt ist\u00e0os protagonistas de un'arremp\u00e8llu etnicu a ch\u00ecrrios de Los Angeles."}
{"id": "11991", "revid": "3602", "url": "https://sc.wikipedia.org/wiki?curid=11991", "title": "Venetismu", "text": "Su venet\u00ecsmu est unu fav\u00e8ddu chi si impr\u00e8at pro indit\u00e0re unu movim\u00e8ntu regionalista chi ch\u00e8ret prus autonomia pro su Venetu dae Roma, si non s'indipendentzia, e b\u00f2let torr\u00e0re a prom\u00f2gher sa Rep\u00f9brica de Venetzia chin sas tradissiones, curturas e limbas suas. A p\u00e0rrer de Paolo Possamai, su venetismu est \"sa tensione de su Venetu e de sos venetos pro su reconnoschim\u00e8ntu de s'identitade e autonomia iss\u00f2ro\". Su venetismu est unu movimentu mannu chi, ch\u00e8ne d\u00f9da, cumpr\u00e8ndet sos partidos venetistas, ma p\u00e8ri attera zente chi b\u00e8nit dae tottus sos partidos politicos.\nCalic\u00f9nu venetista cuns\u00ecderat su Venetu com\u00e8nte una nassione a b\u00e0nda dae s'Italia e, a s'isp\u00ecssu, p\u00f2net in d\u00f9da sa lezittimid\u00e0de de su referendum chin su cale, in su 1866, su Venetu si at postu a pare chin s'Italia. Sos venetistas, d\u00f9ncas, t\u00f2rran a prop\u00f2nner unu referendum novu oje in d\u00ece ind una campagna politica pro punn\u00e0re a s'indipendentzia de Ven\u00e8tzia, unu pa\u00ecsu chi lu f\u00e0chen tottus sos tr\u00e8ttos de sa Repubrica Venetziana ist\u00f2rica, chi cumpr\u00e8ndet Venetu, Friuli-Venetzia Giulia e f\u00ecntzas carchi z\u00e0ssu lombardu (Brescia, Bergamu, Crema e una parte de sa Prov\u00ecntzia de Trentu).\nDe calesis\u00ecat man\u00e8ra, p\u00e8ri sa costitussione de sa regione veneta reconn\u00f2schet a sa zente veneta su status de \"populu\".\nA commo s'ass\u00f2tziu venetista chi t\u00e8net prus imp\u00f2rtu est \"Raixe Venete\", chi cada annu appar\u00ectzat sa \"Festa dei Veneti en Cittadella\", in ube venetistas de cada zen\u00eca e pessam\u00e8ntu politicu si at\u00f2bian, e sa pazina web chi est bort\u00e0da in par\u00ectzas limbas."}
{"id": "11992", "revid": "3602", "url": "https://sc.wikipedia.org/wiki?curid=11992", "title": "Afroamericanos", "text": "Afroameric\u00e0nu est sa bort\u00e0da a sa l\u00ectera de \"Afro-American\", nom\u00ecnzu cump\u00f2stu dae africanu e americanu.\nIn sos Istados Unidos, \"afroamericanu\" est unu de limba inglesa chi v\u00ecvet in sos USA e chi t\u00e8net, su prus de sas b\u00f2rtas, er\u00e8ntzia de sos iscr\u00e0vos chi ben\u00ecant dae su continente africanu, fr\u00e0ncu sos africanos de orizine nordafricana (a es\u00e8mpiu egitzianos e tunisinos) e sos americanos de nassionalidade no istadounidense (a es\u00e8mpiu brasilianos o cubanos). In su 2010 su 12,6% de sa populassione, in supra de 38.9 miliones de tzittadinos, si cuns\u00ecderat com\u00e8nte afroamericanu.\nPro sa mat\u00e8ssi res\u00f2ne sos istadounidenses chi sunt nigh\u00e8ddos ma b\u00e8nint dae s'America Latina o dae s'Africa de su Susu, e sos \u00e0rbos e indianos de s'Africa (a es\u00e8mpiu de su Sudafrica o Madagascar) non si n\u00e0rant afroamericanos."}
{"id": "11993", "revid": "1375", "url": "https://sc.wikipedia.org/wiki?curid=11993", "title": "Indipendentismu sardu", "text": ""}
{"id": "11994", "revid": "3602", "url": "https://sc.wikipedia.org/wiki?curid=11994", "title": "Latinos", "text": "Sos lat\u00ecnos fin unu populu indoeuropeu chi ist\u00e0bat, a cumintz\u00e0re dae su secundu mill'annos a.C., p\u00e8ri sa cost\u00e8ra de Ponente de sa penisula italica, in sa regione chi at pic\u00e0u dae issos su l\u00f9men de \"Latium\". A libellu politicu fin malun\u00ecos, ma sos latinos cumpart\u00ecan limba (su latinu) e curtura. An d\u00e0u unu cuntributu mannu pro chi pic\u00e0ret forma su populu de Roma (Quiritas), tzittade chi in su cursu de su primu mill'annos a.C. d\u00ecat isp\u00e0rgher limba e curtura latina a sa prus parte de su Mare de Mesu e de s'Europa. Pro custa resone su faveddu \"latinu\" est a s'isp\u00ecssu t\u00e8ntu che sinonimu de \"romanu anticu\"."}
{"id": "11995", "revid": "3602", "url": "https://sc.wikipedia.org/wiki?curid=11995", "title": "Quiritas", "text": "Quirites (in singulare quiris) fit su l\u00f9men chi si d\u00e0ban sos anticos romanos pro si identificare. Chin s'accordu chi at postu accabbu a sa gherra tra sabinos e romanos, iscoppi\u00e0da pro sa fura de sas sabinas, fit n\u00e0schia una diarch\u00eca in su gubernu de Roma tra R\u00f2mulu e Titu Tatziu.\nTitu Liviu e Plutarcu in sas operas issoro (rispettivamente \"Ab Urbe Condita\" e Vida de R\u00f2mulu) isc\u00f2pian custu l\u00f9men."}
{"id": "11996", "revid": "3602", "url": "https://sc.wikipedia.org/wiki?curid=11996", "title": "Capu Catza", "text": "Capu C\u00e0tza (in s'aligaresu Cap de la Ca\u00e7a) est unu promont\u00f2riu de carch\u00ecna chi b'at in s'\u00f2ru nord-otzidentale de sa Sardigna e si inc\u00e0rat a sa cala de s'Aligh\u00e8ra; cun s'\u00e0teru promont\u00f2riu de sa tzit\u00e0de, chi de custu puru sa roca est de carch\u00ecna, Punta L\u00eczu (\"Punta Giglio\" in italianu), Capu Catza ins\u00e8rrat su golfu mannu de Portu Conte.\nIn c\u00f9e bi est f\u00ecntzas s'istatzi\u00f2ne metereol\u00f2zica; gr\u00e0tzias a in ue est, bi at unu faru chi, pro s'art\u00e8sa manna sua (186 metros), est unu chi, p\u00e8ri totu s'Italia, dae at\u00e8su si b\u00ecdet de prus."}
{"id": "11997", "revid": "3602", "url": "https://sc.wikipedia.org/wiki?curid=11997", "title": "Limba catalana", "text": ""}
{"id": "11998", "revid": "15187", "url": "https://sc.wikipedia.org/wiki?curid=11998", "title": "Barilla", "text": "Barilla est un'impresa murtinassionale italiana de su setore aliment\u00e0riu, l\u00ecdera mundiale in su mercadu de sos macarrones sicos, de sos sutzos prontos in Europa, de sos produtos de forru in It\u00e0lia e de su pane \u00e0rridu in sos pa\u00ecsos iscand\u00ecnavos.\nZeneralidades e datos de su Grupu Barilla.\nSa fam\u00eclia Barilla ghiat s'impresa dae addae de 139 annos. Moende cun su santuga\u00ecne de 2012, s'amministradore delegadu est Claudio Colzani.\nSa produidura de Barilla si basat in 30 tzentros produtivos, intre macarronerias, forrerias e molinos. Sos molinos de propiedade, cuntrollados deretamente dae Barilla, aprovisionant a ingh\u00ecriu de su 70% de sa mat\u00e8ria prima netzess\u00e0ria a sa produidura; s'impresa possedit e zestionat deretamente otu macarronerias: Pedrignano (Parma), Foza, Caserta, Tebe (Gr\u00e8tzia), Bolu (Turchia), Ames (Iowa-IAA), Avon (Noa Iorcu-IAA) e San Luis Potos\u00ed (M\u00e8ssigu), in sos cales si produint unas 900.000 tonnelladas de macarrones s'annu, diferentziados in 160 formatos de macarrones de s\u00ecmula e addae de 30 de macarrones a s'ou sicos e prenados.\nIn su 2008, Barilla at tz\u00e8didu sos marcos Tre Marie e Sanson a s'impresa produidora de astrados Sammontana, cando ch'in su 2012 at tz\u00e8didu sa Number 1 Logistics a su Grupu FISI."}
{"id": "11999", "revid": "10240", "url": "https://sc.wikipedia.org/wiki?curid=11999", "title": "Entziclopedia Britannica", "text": "Sa Entzicloped\u00eca Britannica (in lat\u00ecnu Encyclop\u00e6dia Britannica) est ist\u00e0da prubic\u00e0da a cumintz\u00e0re dae su 1768-1771 chin su l\u00f9men de \"Encyclop\u00e6dia Britannica, or, A dictionary of arts and sciences, compiled upon a new plan\". Sa prima editzione cumintz\u00e8it a b\u00e8nner imprent\u00e0da in Edimburgu, Iscotzia. Sa Britannica fit una de sas prus mannas entzicloped\u00ecas generalistas in limba inglesa e la s\u00ecchin a mandare a in \u00e0ntis oje in d\u00ece.\nDae su tardu Settich\u00e8ntos f\u00ecntzas a sos primos annos de su Novich\u00e8ntos, sas boches de sa Britannica in supra de unu argumentu determin\u00e0u fin t\u00e8ntas che autoridade, e a b\u00ecas bi a\u00ecat in intro teorias e ch\u00ecrcas novas pro su pr\u00f9bicu de istudi\u00f2sos. Sa Britannica fit tando meda fentom\u00e0da in sa curtura anglofona. S'entziclopedia at mud\u00e0u funtzione e gradu a su cum\u00ecntzu de su seculu de XX, e custu si b\u00ecet in sas editziones de sa Britannica dae sa de \u00f9ndichi in s\u00f9su. Non f\u00e0chen prus a autoridade: in sa modernidade, sos pap\u00e8ris accademicos, libros ispetzialitz\u00e0os e fontes digitales an pic\u00e0u su postu chi fit de s'entziclopedia.\nA commo, sa Britannica est intr\u00e0da p\u00e8ri in sas versiones CD-ROM, DVD-ROM e in su World Wide Web; bi l'at fatta a v\u00ecvere a sa cumpetissi\u00f2ne de unu numeru, semper prus mannu, de fontes informativas. In su 2012 Jorge Cauz, \u00f2mine a capu de \"Encyclopaedia Britannica Inc.\", at decrar\u00e0u chi s'editzione de su 2010 fit s'urtima a b\u00e8nner imprent\u00e0da, ca dae s'impr\u00e8nta ben\u00ecat s'unu pro ch\u00e8ntu ebb\u00eca de tottus sas b\u00e8ndias de sa cumpanz\u00eca.\nSas boches de sa Britannica s\u00ecchin a \u00e8sser t\u00e8ntas in cuss\u00ecderu mannu, e sa zente s\u00ecchit a bi f\u00e0cher riferimentu."}
{"id": "12000", "revid": "2404", "url": "https://sc.wikipedia.org/wiki?curid=12000", "title": "Frank Serpico", "text": "Francesco Vincent Serpico (n\u00e0schidu in Noa Iorcu su 14 de abrile de 1936) est un'azente antigu de su Departamentu de Polima de sa tzitade de Noa Iorcu de or\u00eczine italiana (babos suos fiant emigrados a sos IUA dae Marigliano, una bidda a curtzu de N\u00e0pule), famadu pro aer iscobertu su livellu artu de currompidura chi esistiat in sas filas de sa polima de sa metr\u00f2polis in s'oru de s'Hudson intre sos annos sessanta e setanta de su s\u00e8gulu coladu, un'atu de balentia chi nch'aiat zutu a John V. Lindsay su s\u00ecndigu a numenare pro sa prima bia una cummissione, sa Knapp, pro realizare imbestigaduras in intro de sa polima noaiorchesa. Su prus de sa numenada sua Serpico l'aiat lograda a pustis de sa rodadura de sa pell\u00eccula Serpico in su 1973, protagonizada dae Al Pacino, chi fiat istadu prop\u00f2nnidu pro unu pr\u00e8miu Oscar."}
{"id": "12001", "revid": "131624", "url": "https://sc.wikipedia.org/wiki?curid=12001", "title": "Yvan Colonna", "text": "Yvan Colonna, n\u00e0schiu in su 7 de apr\u00ecle de su 1960 in Ajacciu (C\u00f2ssiga), est un'indipendentista c\u00f2ssu militante, postu a cund\u00e0nna ca d\u00ecat p\u00f2der \u00e0er mortu a su prefettu frantzesu Claude \u00c9rignac in su 6 de febr\u00e0rju de su 1998 in Ajacciu.\nB\u00ecda.\nB\u00e8nniu a luche in Ajacciu, chin sa fam\u00eclia sua si m\u00f2ghet a Nitza, in ube Jean-Hugues Colonna - babbu suo, chi fit deput\u00e0u de su Partidu Sotzialista Frantz\u00e8su - tando issinz\u00e0bat educassione fisica. P\u00f9stis chi si at pic\u00e0u su dipr\u00f2ma, a pr\u00ecmu Yvan Colonna s\u00ecchit a istudi\u00e0re pro f\u00e0cher su mat\u00e8ssi traballu de babbu suo, fr\u00e0ncu poi lass\u00e0re tottus sos ist\u00f9dios e torr\u00e0re in C\u00f2ssiga in su 1981.\nSich'\u00ecstat in Carghjesi, in ube p\u00e8sat e p\u00e0schet cr\u00e0pas; cum\u00ecntzat puru a militare in sos movimentos nassionalistas corsicanos chi sun a c\u00f9rtzu de su FLNC. In custu periodu b'at su suspettu chi p\u00f2dat \u00e0er pic\u00e0u parte a par\u00ectzos attentatos, ma custu non lu at mai prov\u00e0u n\u00e8mmos. In su 1990, a s'epoca de s'incuadram\u00e8ntu de sos militantes de su FLNC in Canal Historique, Canal Habituel e Resistenza, p\u00e0ret chi \u00e0pat fattu unu passu addaes\u00e8cus pro su chi pert\u00f2ccat su movimentu nassionalista.\nZendarmer\u00eca de Pietrusedda.\nYvan Colonna d\u00e8pet resp\u00f2nder de ass\u00f2tziu a del\u00ecncuere a isc\u00f2pu terror\u00ecsticu pro s'att\u00e0ccu de su 1991 a sa zendarmer\u00eca de Pitrusedda, in C\u00f2ssiga de z\u00f2sso, in ube a\u00ecat pic\u00e0u dae c\u00f9ghe s'arma pro uch\u00ecder a su prefettu frantzesu Claude \u00c9rignac."}
{"id": "12002", "revid": "3602", "url": "https://sc.wikipedia.org/wiki?curid=12002", "title": "Fronte de Liberassione Natzionale Corsicanu", "text": "Su Fronte de Liberassione Nassionale Corsic\u00e0nu, o incurtzi\u00e0u chin sa sigla FLNC (\"Fronte di Liberazione Naziunale Corsu\" in corsicanu de s\u00f9su o \"Fronti di Libarazioni Naziunali Corsu\" in corsic\u00e0nu de z\u00f2sso), est unu ass\u00f2tziu militante de nassionalistas chi gh\u00e8rrat pro s'indipend\u00e8ntzia de s'\u00ecsula de C\u00f2ssiga dae sa Frantza.\nIst\u00f2ria.\nSu FLNC fit n\u00e0schiu dae s'aunim\u00e8ntu de sos gr\u00f9stios \"Ghjustizia Paolina\" e \"Fronte Paesanu Corsu di Liberazione\".\nIn pass\u00e0u bi a\u00ecat abbol\u00f2ttu e f\u00ecntzas bocchid\u00f9ras tra su FLNC e atteros nassionalistas corsic\u00e0nos, chi an cost\u00e0u sa b\u00ecda a par\u00ectzos gherradores e militantes. Como de custas cosas non bi nd'at prus, ca sas fatziones si an appachi\u00e0u pon\u00e8ndesi de accordu e, commo, gh\u00e8rran in pare pro s'obiettivu ebb\u00eca chi bi p\u00f9nnan, s'indipendentzia.\nSu FLNC est a c\u00f9rtzu de su part\u00ecdu politicu \"A Cuncolta Independentista\" chi c\u00f2llit cuns\u00e8nsu tra sa populassione, tantu chi in su cuns\u00eczu de s'isula t\u00e8net rappresent\u00e0ntzia.\nInd una cunf\u00e8rentzia t\u00e8nta s'\u00f9ndichi de jann\u00e0rju de su 1996 in sa bidda de Tralonca, bi fin 600 a militare in s'ass\u00f2tziu.\nSu gubernu frantz\u00e8su, t\u00e8ntu contu de s'obiettivu suo e de sos m\u00e8dios chi impr\u00e8an, cuss\u00ecderat su FLNC unu ass\u00f2tziu terrorista.\nIn su 2014 an decrar\u00e0u de lassare sas armas; nachi su fronte si at iscontz\u00e0u pro poder l\u00f2mper a s'indipendentzia de s'isula de attera manera, in pache."}
{"id": "12003", "revid": "131645", "url": "https://sc.wikipedia.org/wiki?curid=12003", "title": "Fondo Ambiente Italiano", "text": "Su Fondo Ambiente Italiano (connuttu finas cun sa sigla \"FAI\") est una ONLUS italiana fundada in su 1975 e at sede in Milano, e at su fine de tutelare, mantennere in funzione e contivitzare partes de su patrimoniu artistigu e naturale italianu chi at rezidu in donazione, eredidade o comodadu. S'associatzione curat finas s'educatzione e sa sensibilitzazione de sa collettividade a sa connoschentzia, su rispettu e contivitzu de i cussos benes finas cun interventos in sos varios territorios pro difende' su paesaggiu e sos bene culturales. \nIstoria.\nSa idea de sa fundatzione de una ispecie de National Trust italianu proveniat dae sa cultura liberale in sa persone de Elena Croce. Su fundu fit naschidu dae ideas condivisas dae Renato Bazzoni, Giulia Maria Mozzoni Crespi, Franco Russoli e Alberto Predieri."}
{"id": "12006", "revid": "2404", "url": "https://sc.wikipedia.org/wiki?curid=12006", "title": "National Trust", "text": "Su National Trust for Places of Historic Interest or Natural Beauty (nodidu finas comente \"National Trust\") est una fundatzione de su Rennu Unidu fundada in su 1895 e at sede in Swindon (Inghilterra), e at su fine de tutelare, mantennere in funzione e contivitzare partes de su patrimoniu artistigu e naturale de s'Inghilterra, su Galles e i s'Irlanda (de su Nord). "}
{"id": "12007", "revid": "772", "url": "https://sc.wikipedia.org/wiki?curid=12007", "title": "National Trust for Places of Historic Interest or Natural Beauty", "text": ""}
{"id": "12008", "revid": "203", "url": "https://sc.wikipedia.org/wiki?curid=12008", "title": "1895", "text": "S'annu 1895 (MDCCCLXXXV in n\u00f9meros romanos) est un annu incomintzadu in martis segundu su calend\u00e0riu gregorianu. "}
{"id": "12009", "revid": "772", "url": "https://sc.wikipedia.org/wiki?curid=12009", "title": "Gavino De Lunas", "text": ""}
{"id": "12013", "revid": "772", "url": "https://sc.wikipedia.org/wiki?curid=12013", "title": "Swindon", "text": "Swindon est une tzitade inglesa in su Wiltshire, collocada fra Londra e Bristol, ada unos 155.000 abitantes. \nEst sa sede de su National Trust"}
{"id": "12016", "revid": "131690", "url": "https://sc.wikipedia.org/wiki?curid=12016", "title": "Natzionalismu sudtirolesu", "text": "Su natzionalismu sudtirolesu est una currente politica e sotziale chi p\u00f9nnat a s'indipend\u00e8ntzia dae s'Italia pro torr\u00e0re a intr\u00e0re in \u00c0ustria, chi li est a l\u00e0cana. A commo, b'at f\u00ecntzas gr\u00f9stios chi sun a favore de un'istadu liberu de su Tirolu de Z\u00f2sso reconn\u00f2ttu comente natzione.\nSu movimentu sudtirolesu de indipendentzia (in tedescu \"S\u00fcdtirol Unabh\u00e4ngigkeitsbewegungis\") t\u00e8net sa resones suas ind un'identitade chi dae seculos est s\u00e8mper ist\u00e0da prus a c\u00f9rtzu a cussa tedesca e germanofona chi nono a cussa italiana, manc\u00e0ri chi s'Italia s'apat conchist\u00e0u sa regione a s'acc\u00e0bbu de sa prima gherra mundiale. Pro custu b'at \u00e0piu tensiones chi sun iscopi\u00e0das dae cando su fascismu in sos annos de binti a\u00ecat cumintz\u00e0u chin su prozettu suo de italianitzassione (\"Italianisierung\"), fach\u00e8ndeche accud\u00ecre in su trettu italianos a bella posta pro nche boc\u00e0re sa populassione de limba tedesca. A s'accabbu de sa secunda gherra mundiale s'Italia a\u00ecat reconnottu che regione autonoma su Tirolu de Zosso in su 1948, ma non fit galu bast\u00e0nte: in sos annos '50 cumintz\u00e8it a si formare unu comit\u00e0u de liberassione militante sudtirolesa, su BAS (\"Befreiungsausschuss S\u00fcdtirol\"), chi nch'at fattu r\u00f9gher a sonu de bombas sas infrastrutturas e munumentos pes\u00e0os a s'epoca fascista; una tzentrale elettrica rugh\u00e9it a terra in su notte chi si connoschet comente \"Notte de Focos\" (\"Feuernacht\"). B'at n\u00e0schiu f\u00ecntzas numeru mannu de partidos natzionalistas de cada zen\u00eca, manc\u00e0ri chi su chi tenet prus cunsensu siat s'autonomista SVP (\"S\u00fcdtiroler Volkspartei\").\nN\u00e0chi a p\u00e0rrer de ist\u00ecmas austriacas s'indipendentzia la d\u00ecat b\u00f2ler su 54% de sos sudtirolesos chi fav\u00e8ddan tedescu e lad\u00ecnu, ma f\u00ecntzas unu numeru mannu de italianos chi v\u00ecven in c\u00f9ghe li d\u00ecan dare ap\u00f2zu, pro unu totale de su 46% a favore de sich'ess\u00ecre dae s'Italia."}
{"id": "12017", "revid": "131685", "url": "https://sc.wikipedia.org/wiki?curid=12017", "title": "Ascurtadura", "text": "S'ascurtadura in su deretu protzessuale italianu est unu m\u00e8diu de busca de sa proa t\u00ecpigu, sende chi est prebidu e reguladu dae s'art. 266 e sighidores de su c\u00f2dighe de protzedura penale italianu. Sos \u00f2rganos autorizados a la degretare sunt s'Az e sa polima zudissi\u00e0ria italiana.\nImpreu e regulativa.\nIntre sos motivos chi podent zugher a un'ascurtadura bi sunt sos inditzos graes de delitu e su car\u00e0tere assolutamente indispens\u00e0bile de s'ascurtadura pro poder sodigare sas imbestigaduras, pro sos delitos definidos dae s'art. 266 e a sas cundissiones de s'art. 103, par. 5. In mesu de sos rechisitos, b'est su degretu motivadu dae s'Az a pustis de s'autorizadura de su ZIP.\n\u00ab1. S'ascurtadura de arresonadas o comunicaduras telef\u00f2nigas e de \u00e0teras formas de telecomunicadura est autorizada (226 coord.) in sos protzedimentos chi pertocant sos delitos sighidores:\na) delitos no curposos pro sos cales est prebida sa pena perpetuada o de presonia superiore a chimbe annos a s'arrimu de s'art. 4;\nb) delitos contra a s'amministradura p\u00f9briga pro sos cales est prebida una pena de presonia no inferiore a chimbe annos a s'arrimu de s'art. 4;\nc) delitos chi pertocant sust\u00e0ntzias trassicadoras o sicotropas;\nd) delitos chi pertocant sas armas e sas sust\u00e0ntzias isprosivas;\ne) delitos de contrabandu;\nf) delitos de inzurza (594 c.p.), minetza (612 c.p.), molestadura o istrobu de sas pessones (660 c.p.) a m\u00e8diu de su tel\u00e8fonu;\nf bis) delitos prebidos dae s'art. 600-ter (pornografia minorenca), par\u00e0grafu tres, de su c\u00f2dighe penale.\n2. In sos matessi casos, est autorizada s'ascurtadura de comunicaduras intre presentes. Sende gasi, si custas \u00f9rtimas acontessint in sos logos inditados dae s'art. 614 c.p. (bioladura de bividorzu), s'ascurtadura est autorizada petzi si b'at resone fundada de abaliare chi s'atividade criminale si siat isvilupende in ie. \nIssa cunsistit in s'atividade destinada a captare comunicaduras e arresonadas, gasi che frussos de comunicaduras inform\u00e0tigas o telem\u00e0tigas peri istrumentos t\u00e8nnigos. S'ascurtadura tirat a limitare in manera grae unas cantas libertades custitussionales importantes, intre sas calas sa libertade de comunicadura de su pessamentu (art. 15 Cust) e sa libertade in su bividorzu (art. 14 Cust), pro custa resone sunt aprigadas normas protzedurales particulares cun sa finalidade de garantire sa lizitimitade formale e sustantziale de s'atividade. In sa dissiplina de sas ascurtaduras, sunt in fortza sa reserva de leghe e sa reserva de zurisdissione, sende chi sunt prebidas ispressamente dae su Custituimentu. Su c\u00f2dighe de protzedura penale prebidet l\u00ecmites e cundissiones b\u00e0sigas, gasi che una dissiplina de protzedimentos meda rigurosa."}
{"id": "12018", "revid": "136177", "url": "https://sc.wikipedia.org/wiki?curid=12018", "title": "La donna della domenica", "text": "La donna della domenica (in sardu:\"Sa f\u00e8mina de sa dom\u00ecniga\") est unu romanzu grogu de Fruttero&amp;Lucentini, pubrigadu in su 1972.\nInredu.\nSu romanzu est ambientadu in Torinu e relatat sas imbestigaduras de Santamaria su cummess\u00e0riu subra de su mortorzu de Garrone s'architetu, pessonazu chi zughet una bida de isbirgos iscu\u00e0llidos in sas avoretas de su Turinu \u201cartu\u201d. S'architetu cumparet och\u00ecidu in s'uniambiente suo cun sa carrotza derruta dae unu fallu de pedra. Intre sos protagonistas de s'acont\u00e8ssida bi sunt finas sos amigos Anna Carla Dosio e Massimo Campi. Sa prima est sa muzere de un'industriale ricu, su segundu est unu z\u00f2vanu de sa burghesia arta turinesa, imboligadu in un'acapiadura omosessuale iscafeinada cun Lello Riviera, un'impreaditu comunale cun belleidades de intelletuale. Anna Carla e Massimo sunt in mesu de sos primos suspetados, peri ca Garrone faghiat parte, paris cun \u00e0teros pessonazos, de unu \u201cteatrigheddu privadu\u201d issoro, in ue cr\u00ectigant cun fortza sos b\u00ecssios, s'all\u00f2diu e su malu sabore de sos cunnotos issoro. Istraca de su pessonazu de Garrone, Anna Carla proponet a Massimo, in una l\u00ectera annicada, chi a pustis no at rem\u00ectidu, peroe chi nch'est ferta su pr\u00f2piu a manos de sa polima, de \u201cl'eliminare\u201d dae sa bida issoro. Dae cussu mamentu, ambos ant esser imboligados, malugradu issos, in sas imbestigaduras. Finas Lello, serende chi sa relassione sua cun Massimo est probiana a s'agabu, s'apentat pro sas imbestigaduras, pro isp\u00ecritu de f\u00f9rria: nch'ant a cromper \u2013 sena si nd'abizare dessintotu \u2013 a curtzu de sa beridade, e at a esser och\u00ecidu dae su mortore de Garrone inche su Balon, su mercaditu turinesu de sos p\u00f9lighes. Santamaria su cummess\u00e0riu (chi a s'agabu de s'acont\u00e8ssida at a tenner un'abentura cun Anna Carla) arribat a sa solussione de su casu peri unu ditzu peemontesu, \u201cLa cativa lavandera a treuva mai lo bon-a p\u00e8ra\u201d (Sa samunera mala no agatat mai sa pedra bona). A ingh\u00ecriu de sos pessonazos printzipales, f\u00f9rriant numerosas \u00e0teras figuras, de sos pizos sotziales prus bariados: sas sorres antzianas Tabusso, abbuadas cun s'impreada de foghile in sa billa issoro de montigru, arrocada dae unu tr\u00e0figu prosperosu de prostitutas e crientes; Vollero su gallerista, chi mancari timat de esser iscobertu dae sos crientes suos, s'aprovisionat in cuarnitzas inche su \u201cBalon\u201d; Bonetto s'ameriganista, un'intelletuale istravanadu, p\u00e8rdidu in palas de iscudadas curturales improb\u00e0biles, in\u00f9tiles (e probabirmente imazinadas) cun cullegas detestados. Pro sa richesa sua de pessonazos e sa profundidade de s'an\u00e0lisis sicol\u00f2ziga, su romanzu cust\u00ectuit unu retratu meda berdaderu de sa sotzietade turinesa de cussos annos.\nTzine e telebisura.\nSu romanzu aiat tentu \u00e8situ mannu e nde fiat istadu bogada in su 1.975 una pell\u00eccula cun su matessi t\u00ectulu: \u201cSa f\u00e8mina de sa dom\u00ecniga\u201d, aderetada dae Luigi Comencini cun Marcello Mastroianni (Santamaria), Jacqueline Bisset (Anna Carla Dosio), Jean-Louis Trintignant (Massimo Campi) e Lina Volonghi (Ines Tabusso).\nIn su 2011 sa Rai Fiction, cun Rizzoli Audiovisivi, at produ\u00ecdu una minis\u00e8rie bogada dae su libru, aguarmente cun su matessi t\u00ectulu \u201cSa f\u00e8mina de sa dom\u00ecniga\u201d, interpretada dae Andrea Osvart, Giampaolo Morelli, Ninni Bruschetta e Fabrizio Bucci."}
{"id": "12020", "revid": "131983", "url": "https://sc.wikipedia.org/wiki?curid=12020", "title": "To the Moon", "text": "To the Moon est su cuartu videoj\u00f2cu de su cumponidore e designer canadesu Kan \"Reives\" Gao e sa prima produssione cummertziale de su gr\u00f9stiu de isvil\u00f9pu suo, Freebird Games. Prubic\u00e0u in su mese de Sant'Andr\u00eca de su 2011, est unu jocu fattu chin su programma RPG Maker XP engine, manc\u00e0ri chi non s\u00ecat unu jocu de ruolu e si assim\u00eczet de prus a una visual novel giapponesa. Su jocu lu at a pr\u00ecmu lass\u00e0u in su zassu web suo, fr\u00e0ncu poi intr\u00e0re in Steam e GOG dae su 2012 in s\u00f9su. A \"To the Moon\" bi p\u00f2det joc\u00e0re zente chi impr\u00e8at Windows, dae su 98 in s\u00f9su, OSX e Linux.\nSu jocu est t\u00e8ntu in ist\u00ecma meda e at coll\u00ecu f\u00ecntzas premios, com\u00e8nte su votu pro su m\u00e8nzus \"indie\" (jocu fattu dae zente chi non t\u00e8net a palas si\u00e8ndas mannas) RPG de su 2011.\nIst\u00f2ria.\nSemus in su benid\u00f2re. Duos dutores, Eva Rosalene and Neil Watts, sun impieg\u00e0os ind una si\u00e8nda chi d\u00e8pet cumpr\u00ecre s'urtimu dis\u00eczu de sos chi sun a puntu de s\u00ecche m\u00f2rrere, pro m\u00e8diu de istrum\u00e8ntos chi ac\u00f2ntzan sos amm\u00e8ntos a man\u00e8ra de fravic\u00e0re, in sa conca de su moribundu, un'attera realt\u00e0de chi menzus li p\u00f2dat dare p\u00e0su in sos urtimos mam\u00e8ntos de bida sua. Custa borta los cr\u00e0man pro torr\u00e0re imp\u00f2sta a sa l\u00e0stima de unu betz\u00e8ddu chi est a c\u00f2mmo in coma, Johnny Wyles: bol\u00ecat biaz\u00e0re a pompi\u00e0re sa luna, ma nemmancu issu nd'isch\u00ecat su pro\u00ecte de custu rimpiantu. Ac\u00f2 sos dutores sun custr\u00ecntos a brinc\u00e0re, in intro de sos ammentos de Wyles, pro iscumbat\u00e0re dae ube ch'ess\u00ecat custu dis\u00eczu. Tzentrale est s'at\u00f2biu a minoreddu chind una pitz\u00ecnna chi a p\u00f9stis d\u00ecat b\u00e8nner a muz\u00e8re sua, River: pro si torr\u00e0re a b\u00ecer, si prom\u00ectin de andare c\u00f2nca a sa luna, pess\u00e0nde a issa che sa m\u00e0tta de unu cun\u00ecllu. Ma, pacu a p\u00f9stis, su tandu zovanu Wyles non l'isch\u00ecat chi frade suo fit p\u00f2stu in sutta de una macchina, ghi\u00e0da dae mama sua: issa, ammachi\u00e0ndesi pro su dolore, app\u00f2rrit a su pitzinnu betabloccantes chi n\u00e8ssi a issu li d\u00ecan evitare su trauma, ma li iscantz\u00e8llan p\u00e8ri s'amm\u00e8ntu de su pass\u00e0u, e li mudat pessonalidade fach\u00e8ndeche su frade iscump\u00e0rtu. River, chi s\u00f9ffrit de autismu a artu funtzionamentu, est mala a li torr\u00e0re ammentu, gai c\u00f2lat tottu sa bida chirc\u00e0nde, de b\u00e0das, a li favedd\u00e0re de manera indiretta, fach\u00e8nde unu munt\u00f2ne tantu mannu de origami a forma de cun\u00ecllu de p\u00e0rrer unu firmam\u00e8ntu. Wyles, arrib\u00e0nde f\u00ecntzas a betz\u00e8sa, mai at a cumpr\u00e8nder a muz\u00e8re sua e, in s'impest\u00e0ntu, li t\u00f2rrat a conca su dis\u00eczu de biaz\u00e0re a sa luna. A costu de li boc\u00e0re s'ammentu de River, Eva Rosalene and Neil Watts res\u00e8ssin in sa p\u00f9nna: River e Wyles si at\u00f2bian che cullegas de sa NASA e, m\u00e8ntras chi in su b\u00ecsu de su moribundu sos duos si p\u00f2mpian a manu tenta c\u00e0ra a sa luna, su coro de Wyles si f\u00ecrmat pas\u00e0nde in pache."}
{"id": "12026", "revid": "2404", "url": "https://sc.wikipedia.org/wiki?curid=12026", "title": "Isola Mauritius", "text": "S'isola Mauritius s'agatat in s'oceanu Indianu, a 800 km dae su Madagascar. Est unu istadu indipendente cun 1.200.000 abitantes. Longa unos 70 km e larga 48 e 1865 km2 de mannaria. Logu de turismu cun ispiaggias bellas. Tenet unu parcu naturale, su Black River Georges National Park de pius de 3500 etteros. Produet tuccaru meda. Si faddat s'inglesu, su frantzesu e una limba creola e si faeddant puru ateras limbas (indianu, cinesu ecc) Su clima est topicale, cun su periodu pius caldu dae sant'andria e abrile. Pioet in sos meses dae bennalzu a abrile."}
{"id": "12028", "revid": "14002", "url": "https://sc.wikipedia.org/wiki?curid=12028", "title": "Sindrome de Asperger", "text": "Sa sindrome de Asperger (incurtzi\u00e0da in SA) est unu istr\u00f2bu pervasivu de s'isvil\u00f9pu t\u00e8ntu in cuss\u00ecderu comente una forma de autismu a artu funtzionamentu. Su fav\u00e8ddu lu at imbent\u00e0u sa psichiatra inglesa Lorna Wing ind unu pap\u00e8ri medicu de su 1981: at d\u00e0u custu l\u00f9men a sa sindrome in amm\u00e8ntu de Hans Asperger, unu psichiatra e pediatra austriacu chi non si at b\u00ecdu reconn\u00f2ttu su traballu f\u00ecntzas a sos annos Novanta. Sos chi p\u00e0tin custa sindrome sun cumprom\u00ecssos a libellu de cuntattu e comunicassione sotziale, t\u00e8nen isch\u00e8mas istereotip\u00e0os de inter\u00e8ssos e cosa itte f\u00e0cher, in prus de p\u00f9nnas pro sas cales bi p\u00f2den colare tottu sa bida. Cuff\u00f2rma s'autismu classicu, s'isvil\u00f9pu cognitivu e de su limb\u00e0zu non b'est a tardu. \nCarchi sintomu de sa sindrome, chi s'etziologia sua est misconn\u00f2tta, est a communu chin s'istr\u00f2bu de imp\u00e0ru non-verbale (\"nonverbal learning disorder\"), sa fobia sotziale e s'istr\u00f2bu ischitz\u00f2ide de pessonalidade. Sa sindrome de Asperger non si diagn\u00f2sticat p\u00e8tzi pro sas caratteristicas chi li pert\u00e8nen, ma f\u00ecntzas pro unu munt\u00f2ne de atteros problemas chi a issa p\u00f2den esser currel\u00e0das, comente sa depressione, s'ansia e s'istr\u00f2bu ossessivu-compulsivu."}
{"id": "12029", "revid": "3602", "url": "https://sc.wikipedia.org/wiki?curid=12029", "title": "Autismu", "text": "Su aut\u00ecsmu, conn\u00f2ttu in sa comunidade issient\u00ecfica f\u00ecntzas chin su l\u00f9men de sindrome de Kanner, est unu istr\u00f2bu neuro-psichiatricu chi c\u00f2rfet sa funtzione de su cherb\u00e8ddu; sa pess\u00f2ne chi s\u00f9ffrit de custa patologia t\u00e8net unu cumportamentu tale de marc\u00e0re una cumpromissione in su campu de sa comunicassione e de sos rapportos sotziales. S'etziologia est misconn\u00f2tta, ma si p\u00e8ssat chi che p\u00f2dan intr\u00e0re caj\u00f2nes de carattere neurobiologicu e/o psicoambientale. \nSa comunidade issient\u00ecfica cr\u00e8det chi, t\u00e8nende contu de sa variedade manna de sintomos chi m\u00f9dan dae pessone a pessone e, d\u00f9ncas, de sa difficurtade a d\u00e0re una definissione clinica coerente, non si p\u00f2dat favedd\u00e0re tantu de autismu ma de istr\u00f2bos de s'ispettru autisticu (DSA o, pro li n\u00e0rrer a s'inglesa, \"Autistic Spectrum Disorders\"). Custu p\u00f2net a pare una s\u00e8rie de patologias chi t\u00e8nen a communu su matessi cumportamentu, mancari chi si \u00e8sprichet a par\u00ectzos grados.\nA libellu de classificassione nosografica, in su DSM-IV s'autismu b'est in sa categoria clinica de sos istr\u00f2bos pervasivos de s'isvil\u00f9pu, chi li pert\u00e8nen f\u00ecntzas sa sindrome de Asperger, sa sindrome de Rett e s'istr\u00f2bu disintegrativu de pitzinn\u00eca."}
{"id": "12030", "revid": "3602", "url": "https://sc.wikipedia.org/wiki?curid=12030", "title": "Abbamele", "text": "Su abbam\u00e8le, conn\u00f2ttu f\u00ecntzas comente abbatu o abbatzu, est unu m\u00e0ndicu anticu de sa Sard\u00ecnna fattu mascam\u00e8nte in sos tr\u00e8tos a econom\u00eca pastorale.\nProdussione.\nCando sas arr\u00e8gras si m\u00f9rghent, si p\u00f2nent a banda sas b\u00f2tzas de ch\u00e8ra chi t\u00e8nent su 20-30% de mele. A p\u00f9stis de nd'\u00e0er boc\u00e0u tottu su mele chi res\u00e8ssit a nch'ess\u00ecre a foras, sas arr\u00e8gras si p\u00f2nent a iff\u00f9nder in abba ca\u00e8nte meda (~ 50 \u00b0C), de man\u00e8ra chi s'abba is\u00f2rvat tottu su mele chi g\u00e0lu b'at. A custu puntu, chin sas manos si disf\u00e0chent tottus sos cr\u00f9mos de chera e p\u00f3ddine. Sa chera si t\u00f2rrat a m\u00f9rgher e si mant\u00e8net a banda. D\u00f9ncas s'abba si f\u00ecltrat assum\u00e0ncu duas bortas, a es\u00e8mpiu chind unu p\u00e0nnu de l\u00ecnu, e ch\u00e8ret p\u00f2sta ind unu paj\u00f2lu mannu: t\u00e0ndo si cum\u00ecntzat a budd\u00ecre. In su m\u00e8ntras si bi p\u00f2det ann\u00e0ngher carchi c\u00f2rju de ar\u00e0ntzu o lim\u00f2ne. Su colore b\u00e8nit s\u00e8mper prus isc\u00f9ru e su sapore, pro m\u00f2re de sa cuntzentrassi\u00f2ne, prus d\u00f9rche. Si acc\u00e0bbat de sich\u00ecre a caent\u00e0re cando su l\u00eccuidu p\u00eccat una cussist\u00e8ntzia de mele: su pajolu si p\u00f2net ind unu l\u00f2cu abbandi\u00e0u e su chi in intro bi res\u00f9rtat, in \u00e0ntis de che lu p\u00f2nner in vas\u00ecttos, si l\u00e0ssat bene a intepi\u00e0re."}
{"id": "12031", "revid": "3602", "url": "https://sc.wikipedia.org/wiki?curid=12031", "title": "T\u00e0taresu", "text": ""}
{"id": "12032", "revid": "132720", "url": "https://sc.wikipedia.org/wiki?curid=12032", "title": "Maoro", "text": "Su Maoro est unu binu nieddu sardu produ\u00ecdu dae sos Fundagos Tzica de Biddamanna Istris\u00e0ili, est fattu in mazore parte de Cannonau e in parte de Monica. Sos primos p\u00e0stinos fiant istados imprantados in su 1979 dae Frantziscu Tzica su fundadore. Sos Fundagos aiant cumintzadu s'atividade issoro bendende binu abertu, chi belle gasi non si fiat averada meda profetosa e non lis permitiat nemancu de cuguzare sos costos de sa binza. Pro custa resone, sos Tzicas aiant detz\u00ecdidu de si cunsagrare a su cum\u00e8rtziu de su binu in ampulla, logrende un'\u00e8situ mannu. A dies de oe, su Maoro est unu de sos binos nieddos no frantzesos cussizados de s'issefu de su Restaurant San Francisco ist\u00f2rigu de Parizi."}
{"id": "12033", "revid": "14338", "url": "https://sc.wikipedia.org/wiki?curid=12033", "title": "C\u00f2ssiga Arta", "text": "Sa C\u00f2ssiga Arta (in c\u00f2ssu: \"Corsica suprana\" o \"Cismonte\"; in frantzesu: \"Haute-Corse\") fit unu dipartimentu frantzesu chi cumpr\u00e8ndet sa meid\u00e0de de s\u00f9su de tottu s'\u00ecsula. Su capu de locu de sa C\u00f2ssiga Arta est Bastia."}
{"id": "12034", "revid": "3602", "url": "https://sc.wikipedia.org/wiki?curid=12034", "title": "C\u00f2ssiga de su Sud", "text": "Sa C\u00f2ssiga de su Sud (in c\u00f2ssu: \"Corsica suttana\" o \"Pumonti\"; in frantz\u00e8su: \"Corse-du-Sud\") fit unu dipartimentu frantz\u00e8su chi cumpr\u00e8ndet sa meid\u00e0de de z\u00f2sso de tottu s'\u00ecsula. Su capu de locu de sa C\u00f2ssiga Bassa est Ajacciu."}
{"id": "12035", "revid": "2404", "url": "https://sc.wikipedia.org/wiki?curid=12035", "title": "Limba lombarda", "text": "Su lomb\u00e0rdu (in lombardu \"lombard\", \"lumbard\" o \"lumbaart\") est una limba chi fachet parte de su gr\u00f9stiu cisalpinu o gallu-italicu de sas limbas romanzas. Si chisti\u00f2nat in s'Italia de su Nord, mascam\u00e8nte in Lombardia ma f\u00ecntzas in sas regiones chi li sun a c\u00f9rtzu, comente sa banda piemontesa de oriente, e in Isv\u00ectzera de zosso (Ticino e Graub\u00fcnden).\nSu lombardu est una limba chi tenet duas variedades mannas, su lombardu de ponente e su de s'oriente: sos chi fav\u00e8ddan custos duos limb\u00e0zos si p\u00f2den, ma non s\u00e8mper, cumpr\u00e8nder a pare."}
{"id": "12037", "revid": "3602", "url": "https://sc.wikipedia.org/wiki?curid=12037", "title": "Emilianu-Romagnolu", "text": "Su emili\u00e0nu-romagn\u00f2lu (\"emili\u00e0n-rumagn\u00f2l\") est unu gr\u00f9stiu de dialettos chi pert\u00e8nen a sa fam\u00eclia limbistica gallu-italica chistion\u00e0da in s'Italia de su Tzentru-Nord.\nTottu custu munt\u00f2ne de dialettos est reconn\u00f2ttu dae su 1981 in su numeru de sas limbas de minor\u00eca europeas (Rapportu 4745 de su Cuns\u00eczu de Europa); in su 2009 sa Registration Autority pro s'istandard ISO 639-3 ch'at boc\u00e0u su c\u00f2diche \"eml\", pon\u00e8ndeche imb\u00e8tzes sos c\u00f2diches \"egl\" e \"rgn\" pro s'emilianu e su romagnolu. S'emilianu-romagnolu fachet parte de sas limbas in per\u00ecculu chi s'UNESCO reconn\u00f2schet in su \"Red Book in endangered languages\"."}
{"id": "12038", "revid": "2404", "url": "https://sc.wikipedia.org/wiki?curid=12038", "title": "Limba faroesa", "text": "Su faro\u00e8su est una limba germanica de su Nord chistion\u00e0da in sas \u00ecsulas faro\u00e8sas."}
{"id": "12039", "revid": "2404", "url": "https://sc.wikipedia.org/wiki?curid=12039", "title": "Natziones Celticas", "text": "Sas nassi\u00f2nes tz\u00e8lticas sun tr\u00e8ttos in s'Europa de su Nord e de Ponente in ube si at mant\u00e8su limba e / o tradissiones chi b\u00e8nin dae sa curtura tzeltica.\nSos ses z\u00e0ssos chi sun reconn\u00f2ttos comente \"nassiones tzelticas\" sun sa Bret\u00e0gna (\"Breizh\"), Cornuv\u00e0glia (\"Kernow\"), Irlanda (\"\u00c9ire\"), s'\u00ecsula de Man (\"Mannin\"), s'Isc\u00f2tzia (\"Alba\"), e su G\u00e0lles (\"Cymru\"): cada\u00f9nu t\u00e8net una limba tz\u00e8ltica chi si s\u00ecchit a favedd\u00e0re o si chistion\u00e0bat f\u00ecntzas a pacu tempus f\u00e0chet. P\u00e8ri calic\u00f9na terra ib\u00e8rica de su Nord-Ovest, mascam\u00e8nte sa Gal\u00ectzia, su Portugallu de su Nord e sas Asturias - n\u00e0das p\u00f9ru \"Gallaecia\", chi cumpr\u00e8ndet f\u00ecntzas su Portugallu tzentrale - est t\u00e8nta in cuss\u00ecderu pro m\u00f2re de sa curtura e ist\u00f2ria iss\u00f2ro; cuff\u00f2rma sos atteros trettos, per\u00f2e, in c\u00f9ghe su tz\u00e8lticu ch'est iscump\u00e0rtu dae tempus meda. Inn\u00e0ntis de sas populassiones germanicas e de sos tempos chi sa Roma antica a\u00ecat cumintz\u00e0u a si m\u00f2gher contr'a sas atteras terras pro s\u00ecche las ingurt\u00ecre, una parte manna de s'Europa fit tz\u00e8ltica."}
{"id": "12040", "revid": "2404", "url": "https://sc.wikipedia.org/wiki?curid=12040", "title": "Joan Fuster", "text": "Joan Fuster i Ortells (Sueca, 23 santandria 1922 - Sueca, 21 l\u00e0mpadas 1992 est stadu un'iscrittore valentzianu in limba cadelana."}
{"id": "12041", "revid": "18313", "url": "https://sc.wikipedia.org/wiki?curid=12041", "title": "Virna Lisi", "text": "Virna Lisi (Ancona, 8 de santandria 1936 \u2013 Roma, 18 de nadale 2014) est istada una attrice italiana."}
{"id": "12042", "revid": "3602", "url": "https://sc.wikipedia.org/wiki?curid=12042", "title": "Yume Nikki", "text": "Yume Nikki (\"\u3086\u3081\u306b\u3063\u304d\", a sa l\u00ecttera D\u00ecariu de B\u00ecsu) est unu videoj\u00f2cu indie a t\u00ecntas \"horror\"-psicologicas de su 2004 fattu pro su PC dae s'isvilupad\u00f2re giapponesu Kikiyama. Su jocu l'at fattu fach\u00e8nde impr\u00e8u de RPG Maker 2003, ma de RPG t\u00e8net pacu e nudda. \nSu jocad\u00f2re bi\u00e0zat p\u00e8ri sos b\u00ecsos de sa protagonista Madotsuki, una pitz\u00ecnna hikikomori chi t\u00e8net t\u00ecmmoria a b'ess\u00ecre foras de dommo. \nSu jocu at t\u00e8ntu unu tzertu sutz\u00e8ssu, tantu chi b'at \u00e0pia cosa meda de b\u00e8nder in supra de su jocu e an annuntzi\u00e0u de bi f\u00e0cher f\u00ecntzas una light novel e manga."}
{"id": "12043", "revid": "3602", "url": "https://sc.wikipedia.org/wiki?curid=12043", "title": "Fam\u00eclia", "text": "Sa fam\u00eclia est s'istitutu chi t\u00e8net prus imp\u00f2rtu in cada sotziedade umana, fund\u00e0da in supra de sa cunviv\u00e8ntzia e de sa coja, chin sos caratteres de escrusivid\u00e0de, firm\u00e8sa e responsabilid\u00e0de: pro m\u00e8diu de custos sa sotziedade et\u00f2ttu si torrat a produ\u00ecre etern\u00e0ndesi, tantu in su pianu biologicu cantu in cussu curturale.\nIn sa curtura de Ponente sa fam\u00eclia est unu gr\u00f9stiu de pess\u00f2nes chi t\u00e8nen unu c\u00e0rchi lig\u00e0mine, chi b\u00e8nzat dae sa l\u00e8ze, cunsambenid\u00e0de, c\u00f2ja, mannos a communu o atteru g\u00e0lu, pro es\u00e8mpiu: custu no nche b\u00f2cat su fattu chi bi \u00e0pat sotziedades, s\u00e8nde non otzidentales, chi p\u00e8ssan a sa fam\u00eclia in attera man\u00e8ra chi non siat su s\u00e0mbene."}
{"id": "12044", "revid": "3602", "url": "https://sc.wikipedia.org/wiki?curid=12044", "title": "Pulentone", "text": "Pulent\u00f2ne est unu faveddu malu de sos italianos, chi est a impr\u00e8u com\u00f9nu pro sa zente de s'Italia de z\u00f2sso, pro inditare sos chi benin dae s'Italia de susu, a b\u00ecas pro off\u00e8nder e a b\u00ecas pro brulla. In prus, cussu de \"pulent\u00f9n\" est unu vocabulu chi in Badde Padana si impr\u00e8at pro li n\u00e0rrer a unu chi est impatz\u00e0u.\nSu nom\u00ecnzu b\u00e8nit dae su fattu chi su m\u00e0ndicu de cada d\u00ece pro sos chi viv\u00ecan in s'Italia de s\u00f9su (Lombardia, Venetu, Piemonte e g\u00e0i sich\u00ecnde) fit sa p\u00f9lenta ebb\u00eca, cosa chi lis at sarb\u00e0u sa pedde prus bortas in tempos de f\u00e0mmine ma chi, a s'isp\u00ecssu, f\u00ecniat a pat\u00ecre de focu mudu o iscorbutu. Cussu de su mandicad\u00f2re de pulenta o pulent\u00e0rju, tando, in s'Italia de z\u00f2sso est b\u00e8nniu a istereotipu de pess\u00f2ne ruza e ignorante."}
{"id": "12045", "revid": "1375", "url": "https://sc.wikipedia.org/wiki?curid=12045", "title": "Veneto", "text": ""}
{"id": "12046", "revid": "3602", "url": "https://sc.wikipedia.org/wiki?curid=12046", "title": "Balaros", "text": "Sos Balaros fin una populassione antica sarda de s'epoca nuragh\u00e8sa.\nIst\u00f2ria.\nSos Balaros fin accud\u00ecos in Sardigna chin su movimentu curturale de su bottu campaneiforme in sa tarda edade de su r\u00e0mene, d\u00e0nde luche a sa curtura de Bunn\u00e0nnaru in s'edade de bronzu. In epoca nuragh\u00e8sa, sos Balaros viv\u00ecan in su trettu nord-otzidentale de s'isula (Nurra, Anglona, Tatar\u00e8su) e custu fit a l\u00e0cana chin sos Ilienses a sud (Tirsu) e chin sos Cossos in su nord-est (Monte 'e Limbara).\nCando sa Sardigna si l'an pic\u00e0da sos punicos e romanos, parte de sos Balaros, impare a sos Ilienses e Cossos, si fit retir\u00e0da in su trettu de muntagna conn\u00f2ttu comente Barb\u00e0gia pro menzus par\u00e0re fronte a sos invadores. In su 177 A.C., n\u00e0chi sos Balaros e Ilienses a\u00ecan chirc\u00e0u de che furri\u00e0re sos romanos ma los a\u00ecat b\u00ecntos Tiberiu Graccu su Betzu."}
{"id": "12047", "revid": "3602", "url": "https://sc.wikipedia.org/wiki?curid=12047", "title": "Ilienses", "text": "Sos Ilienses o Ioleos fint una populassione antica sarda de s'epoca nuraghesa.\nIst\u00f2ria.\nIn sa mitologia antica custa populassione benit dae sos tempos de Iolau, s'eroe chi a\u00ecat juttu in Sardigna, in ube a\u00ecat fund\u00e0u una colunia, carchi fizu de Eracle; pro sos latinos fint in Sardigna ca sos de Troia, n\u00e0da f\u00ecntzas Iliu, si a\u00ecant m\u00f2ghiu in cughe a p\u00f9stis de cando sa tzittade fit r\u00f9tta: pro custu si naran Ioleos, populassione chi pro Pomponiu Mela fit sa prus antica de tottu s'isula. Posta a banda sa parist\u00f2ria, pro s'archeologia sos Ilienses fint b\u00e8nnios dae su Mare de Mesu orientale, manc\u00e0ri cumpart\u00ecnde s'identitade chin sos fentom\u00e0os Shardana.\nCando sa Sardigna si l'ant pic\u00e0da sos punicos e romanos, parte de sos Ilienses, impare a sos Balaros e Cossos, si fit retir\u00e0da in su trettu de muntagna conn\u00f2ttu comente Barb\u00e0gia pro menzus par\u00e0re fronte a sos invadores. In su 177 A.C., n\u00e0chi sos Balares e Ilienses a\u00ecant chirc\u00e0u de che furri\u00e0re sos romanos ma los a\u00ecat b\u00ecntos Tiberiu Graccu su Betzu."}
{"id": "12048", "revid": "3602", "url": "https://sc.wikipedia.org/wiki?curid=12048", "title": "Cossos", "text": "Sos C\u00f2ssos fint una populassione antica de s'epoca nuraghesa. A li n\u00e0rrer \"sarda\" sa cosa est unu pacu cuntroversa, b\u00ecdu chi ist\u00e0bat in Sardigna ma at d\u00e0u su nomine a s'isula de C\u00f2ssiga chi li est a curtzu.\nIn Sardigna sos C\u00f2ssos fint de dommo mascam\u00e8nte in sa cost\u00e8ra nordorientale, chi prus o mancu cumpr\u00e8ndet sa chi est oje conn\u00f2tta comente Gallura, a cost\u00e0zu de sos Tibulatos e a nord de sos Coracenses, manc\u00e0ri bi a\u00ecat ateras trib\u00f9 c\u00f2ssas a p\u00e8de de su Marghine, comente amm\u00f9strat su toponimu anticu de \"Corsein\" (oje Cossoine)."}
{"id": "12050", "revid": "2404", "url": "https://sc.wikipedia.org/wiki?curid=12050", "title": "Boko Haram", "text": "Sa Cungregadura de sos P\u00f2bulos de Tradissione pro su Proselitismu e sa Jihad, cunnota mezus cun su n\u00f9mene suo in limba hausa Boko Haram (\u201cS'edugadura otzidentale est immorale\u201d) est un'organizadura terrorista isr\u00e0miga jihadista chi tenet sa base sua in su nordu-estu de sa Niz\u00e8ria, su nordu de su Camerunu e su Nizer. Fundada dae Mohammed Yusuf in su 2.002, s'organizadura tenet sa finalidade de istabilire un'istadu isr\u00e0migu \u201cpuru\u201d r\u00e8ghidu dae sa leze de sa sharia, ponende agabu a su chi ab\u00e0liat comente \u201cotzidentalizadura\u201d. Su grupu est cunnotu pro sos atacos suos contra a cristianos e membros de su gubernu, sos atentados suos a bomba contra a cr\u00e8sias, sos assartos suos contra a iscolas e istassiones de polima e sos sechestros suos de turistas otzidentales, peroe at finas assassinadu membros de s'istabilimentu isr\u00e0migu. Sa biol\u00e8ntzia relassionada cun sa rebellia de Boko Haram at causadu unas 10.000 b\u00ectimas mortales entre su 2.002 e su 2.013."}
{"id": "12051", "revid": "7227", "url": "https://sc.wikipedia.org/wiki?curid=12051", "title": "Quinto Orazio Flacco", "text": "Est cunsideradu unu de sos pius mannos poetes de s'antighidade, fit dotadu de grande ironia, at ischidu vivere comente epicureu amante de sos piagheres de sa vida."}
{"id": "12052", "revid": "772", "url": "https://sc.wikipedia.org/wiki?curid=12052", "title": "Orazio", "text": ""}
{"id": "12053", "revid": "1054", "url": "https://sc.wikipedia.org/wiki?curid=12053", "title": "Corbata", "text": "Sa corbata est un'atzess\u00f2riu de bestimenta otzidentale chi simbulizat s'eleg\u00e0ntzia masculina. Cunsistit in una fasca de pannamenta chi est annudada a ingh\u00ecriu de su tzughitu de sa camisa, dassende-nde falare s'istremidade prus lunga a sa petorra.\nDescritura.\nZenerarmente, sa long\u00e0ria sua f\u00f9rriat a ingh\u00ecriu de 150 cm., peroe non sunt raras corbatas numenadas \u201cXL\u201d, longas finas a 165 cm. Sa long\u00e0ria narada est relassionada dae meda curtzu cun duos fatores printzipales: s'art\u00e0ria de sa pessone chi la zughet e su tipu de nudu impreadu. Sa prima infru\u00e8ntziat bastante sa long\u00e0ria de sa corbata, sende chi pro \u00f2mines de \u00e0rtaria aguale a 190 cm. o prus si cussizat una corbata \u201cXL\u201d, in manera chi, a pustis de l'annudare, nche crompat pagu prus o mancu a su livellu de sos pantalones. Su segundu fatore tenet infru\u00e8ntzia galu prus manna, ca unu nudu cun prus fases a petus de unu prus sintzillu at a \u201cocupare\u201d una parte prus not\u00e0bile de sa corbata in su nudu, agabende pro la renner prus curta.\nSa paraula est intrada a sa limba sarda peri s'ispannolu. Paret chi su cantzu de indumenta apat tentu s'or\u00eczine sua in Cro\u00e0tzia: difatis, sos cadderis croatos, ingazados dae Luisi su de XIV, zughiant un'isserpa in su tzugru.\nS'utilidade est\u00e8tiga de sa corbata cunsistit in su cuonzu de sa fasca bertigale de butones de sa camisa."}
{"id": "12055", "revid": "1054", "url": "https://sc.wikipedia.org/wiki?curid=12055", "title": "Letera", "text": "Sa letera o \u00e0ndia est unu traste de primu azut\u00f2riu impreadu pro trasportare passientes intro e foras de sos ispidales.\nSa letera est avesarmente zuta dae duas pessones, una in sa conca e una in sos pees de su passiente, e est imp\u00e8llida in manera chi su passiente podat bider a ue est trasportadu.\nEsistint diferentes tipos e modellos de leteras. Probida fitianu de rodas e corrias pro immobilizare su passiente, est impreada in sas ambul\u00e0ntzias pro b'arrambare sos fertos e possibilitare su trasportu issoro dae su logu de s'intzidente a su be\u00ecculu de azut\u00f2riu e, finarmente, a su logu de tratamentu.\nIst\u00f2ria.\nSas leteras sunt istadas impreadas zai dae s'antig\u00f2riu, mescamente in sos campos de batalla e in sas situassiones in ue sos be\u00ecculos de azut\u00f2riu fiant imbarados dae sas cundissiones puriosas de su terrinu. Sa forma prus sintzilla cunsistit in unu telu a ue s'arrambat su passiente, e duas p\u00e8rtigas longas chi sunt agarradas dae sos letereris, ch'in custu casu fitianu sunt prus de duos. Si su trasportu cun custa letera sintzilla est realizadu dae duos azutoriadores ebia, issos podent impreare corrias chi repartzant s'isfortzu a su dossu in prus de sos bratzos.\nNotas legales.\nUna letera devet poder esser impreada a sa sola o in cumbinadura cun unu carritu de suportu solidanu o separ\u00e0bile. Issa devet esser prozetada in modu chi su pesu suo e de su passiente siat pesadu/batidu dae su pessonale incarrigadu petzi pro unu tempus m\u00ecnimu. In prus de custu, devet esser prozetada in manera ch'in tempus de su carrigamentu e s'iscarrigamentu, su pesu m\u00e0ssimu chi tantat in onzi membru de su pessonale incarrigadu resurtet esser sa metade de su pesu totale de su passiente prus sa letera, e siat limitadu a su tempus m\u00ecnimu poss\u00ecbile, in posissione ergon\u00f2miga otimale, in modu a minimare su prus chi si podat su pinnigamentu de su dossu."}
{"id": "12057", "revid": "7033", "url": "https://sc.wikipedia.org/wiki?curid=12057", "title": "Wanna Marchi", "text": "Wanna Marchi (Castel Guelfo di Bologna, 2 de cabudanni de 1942) est unu pessonazu telebisencu italianu, fontomada comente cumertziadora e trampadora in su setore de sa teleb\u00e8ndida gr\u00e0ssias a sos m\u00e8todos suos comunicativos particulares.\nImpare cun fiza sua Stefania Nobile, su maghiarzu sesenaradu Mario Pacheco Do Nascimentu e su cumbividore suo antigu Francesco Campana, est istada imboligada in un'acont\u00e8ssida zudissi\u00e0ria in ue at agabadu pro esser cundennada pro bancarota fraudulosa, trampa califigada e ass\u00f2tziu de maufaghedores cun finalidade de trampa in fatu de emissiones telebisadas in ue s'ingrangulaiant medas ispetadores."}
{"id": "12058", "revid": "3602", "url": "https://sc.wikipedia.org/wiki?curid=12058", "title": "Minorias limbisticas de s'Italia", "text": "Sas minor\u00ecas limb\u00ecsticas de s'Italia sunt comunidades chi, in intro de sa Rep\u00f9blica Italiana, fav\u00e8ddant unas cantas limbas in foras e/o in prus de s'italianu, e chi italianas non sunt. Sa leze 482/999 reconnoschet 12 minor\u00ecas etno-limbisticas chi sunt, postas a pare, 2.500.000 cristianos chi v\u00ecvent in 1171 comm\u00f9nos de 14 regi\u00f2nes.\nReconnoschim\u00e8ntu uffitzi\u00e0le.\nS'art\u00ecculu 2 de sa leze 482/999 reconn\u00f2schet s'esist\u00e8ntzia de 12 minor\u00ecas ist\u00f2ricas e nde amm\u00ectit s'amparu de limba e tradissiones curturales, in accordu chin s'articulu ses de sa Costitussi\u00f2ne italiana. Sas minor\u00ecas chi a commo sunt reconn\u00f2ttas sunt sa sarda (chi est sa prus manna in contu de persones, s\u00e8nde prus o mancu unu milione), sa cadelana, sa tedesca, sa greca, s'islovena, sa croata, sa frantzesa, s'otzitana, sa francu-proventzale e sa friulana. In realt\u00e0de, non tottus sas minorias s'Italia las tr\u00e0ttat de man\u00e8ra eguale; \u00e0ntzis, si p\u00f2det n\u00e0rrer chi p\u00e8tzi tres de custas minorias (sa germanica sudtirol\u00e8sa, s'islov\u00e8na e sa frantz\u00e8sa) t\u00e8nent unu reconnoschim\u00e8ntu chi b\u00e0let de manera effett\u00ecva, ca v\u00ecvent in terras a l\u00e0cana de atteros istados e s'Italia, pro no nche pes\u00e0re cuntrov\u00e8rsia chin issos, est custr\u00ecnta a lis dare ap\u00f2zu f\u00ecntzas pro m\u00f2re de trattados internassion\u00e0les: minor\u00ecas com\u00e8nte a sa sarda g\u00e0lu non t\u00e8nent tutela per\u00f9na in contu de limba e tradissi\u00f2nes curtur\u00e0les, pro es\u00e8mpiu. Si t\u00e8nzat in cuss\u00ecderu su fattu chi s'istadu italianu, a differ\u00e8ntzia de medas atteros p\u00e8ri s'Europa, no at mai ratific\u00e0u sa carta europea de sas limbas regionales o de minor\u00eca."}
{"id": "12059", "revid": "7227", "url": "https://sc.wikipedia.org/wiki?curid=12059", "title": "Dom\u00ecniga de sos Arrampos", "text": "In su calend\u00e0riu lit\u00f9rzigu cat\u00f2ligu, sa Dom\u00ecniga de sos Arrampos si tz\u00e8lebrat sa dom\u00ecniga anteriora a sa die santa de Pasca Manna. Cun issa, cumintzat sa chida santa, peroe non t\u00e8rminat su Barantinu, chi at a agabare petzi cun sa tzelebradura de sa de noe oras de sa z\u00f2via, die in ue, cun sa tzelebradura serenca, s'at a dare cumintzu a su Sagru Triduo Pascumannencu.\nIn sa forma ordin\u00e0ria de su ritu romanu, issa est narada finas dom\u00ecniga \u201cDe Passione Domini\u201d (de sa Passione de su Sennore). In sa forma istraordin\u00e0ria, sa dom\u00ecniga de Passione si tz\u00e8lebrat una chida in antis, pro custu sa Dom\u00ecniga de sos Arrampos est narada finas \u201cSegunda Dom\u00ecniga de Passione\u201d.\nCusta die santa est osservada no petzi dae sos Cat\u00f2ligos, si nono finas dae sos Ortodossos e dae sos Protestantes.\nIn custa die, sa Cr\u00e8sia amentat s'intrada triunfale de Zes\u00f9s a Zerusalemme in sa sedda de unu burricu, osannadu dae sa turma chi lu saludaiat tranchinende arrampos de parma (cmp. Zv 12.12-15). Sa turma, cungregada dae sos narinzos subra de s'arribada de Zes\u00f9s, aiat ist\u00e8rridu sos manteddos a su solu, cando chi \u00e0teros segaiant arrampos dae sas \u00e0rvures a ingh\u00ecriu, e tranchinende-las festosamente li renniat ondra."}
{"id": "12060", "revid": "3602", "url": "https://sc.wikipedia.org/wiki?curid=12060", "title": "Arb\u00ebresh\u00eb", "text": "Sos arb\u00ebresh\u00eb (pron. [ar'b\u0259re\u0283]) o albanesos de Italia sun una minor\u00eca etno-limb\u00ecstica albanesa chi b'est in sa penisula italiana e in Sitz\u00eclia commo carchi seculu. \nIssos fin b\u00e8nnios dae s'Albania e dae comunidades albanofonas de sa Gr\u00e8ghia e si an fattu dommo in Italia tra su seculu de XV e su de XVIII, a pustis de s'iscump\u00e0rta de s'eroe nassionale albanesu Gjergj Kastrioti Sk\u00ebnderbeu e de sa conch\u00ecsta turcu-ottomana de s'Albania e de tottu s'imperu bizantinu. Sa curtura issoro si b\u00ecet in limba, relizione, tradissiones e coch\u00ecna, tottu cosas chi sos arb\u00ebresh\u00eb galu mant\u00e8nen s\u00e8nde cussientes de esser unu gr\u00f9stiu etnicu a banda.\nSa prus parte de sas chimb\u00e0nta comunidades arb\u00ebresh\u00eb galu mant\u00e8nen sa funtzione grecu-bizantina. Issos p\u00f2nen in fattu a duas eparch\u00ecas: cussa de Lungro pro sos chi b'istan in Italia continentale e cussa de sa Pr\u00e0na de sos Albanesos pro sos chi sun de dommo in Sitzilia. Sa Cr\u00e8sia italu-albanesa, e d\u00f9ncas sas Eparchias bizantinas sorres, est sa realtade curturale a fundamentu de sa cuss\u00e8ntzia etnica de sa minor\u00eca albanesa de Italia.\nSos arb\u00ebresh\u00eb fav\u00e8ddan s'arb\u00ebrisht chi est una variedade antica de su toscu, limb\u00e0zu albanesu chi si chisti\u00f2nat in s'Albania de zosso e pert\u00e8net a su gr\u00f9pu de sas limbas indo-europeas. Sa limba albanesa l'amparat sa leze n. 482 pro su chi pert\u00f2ccat sas minor\u00ecas limbisticas ist\u00f2ricas.\nSi cr\u00e8det chi sos arb\u00ebresh\u00eb s\u00ecan unos 100.000. V\u00ecven p\u00e8ri tottu s'Italia de zosso e in s'isula sitziliana, e sun una de sas minor\u00ecas etno-limbisticas prus mannas chi bi s\u00ecan a commo in Italia. Sa nassione issoro est sa g\u00e0i n\u00e0da Arberia."}
{"id": "12061", "revid": "3602", "url": "https://sc.wikipedia.org/wiki?curid=12061", "title": "Galsi", "text": "Su Galsi, acr\u00f2nimu de Gasdottu Alger\u00eca Sardigna Italia, est unu proz\u00e8ttu chi d\u00ecat punn\u00e0re a fravic\u00e0re unu gasdottu chi podat batt\u00ecre su gas naturale de s'Algeria in continente biaz\u00e0nde p\u00e8ri tottu sa Sardigna.\nIn supra de su Galsi sun ess\u00ecas a campu criticas medas dae parte de sos comitados sardos chi sun contr'a custu prozettu pro custas resones:\nSi t\u00ecmet, in summas, chi su Galsi p\u00f2dat divent\u00e0re un'attera teracch\u00eca energetica italiana in prus de cussas chi ja bi sun."}
{"id": "12062", "revid": "7227", "url": "https://sc.wikipedia.org/wiki?curid=12062", "title": "Intzidente de Vermicino", "text": "S'intzidente de Vermicino fiat istadu unu casu de cr\u00f2niga italiana de sos primos annos '80 de su de XX s\u00e8gulos, in ue aiat p\u00e8rdidu sa bida Alfredo Rampi naradu Alfredino (n\u00e0schidu in Roma s'11 de abrile de 1.975), chi nche fiat rutu a unu putzu artesianu in via Sant'Ireneo, in sa logalidade de Selvotta, unu trighinzu minore de sartu a curtzu de Frascati, postu a longu de sa bia de Vermicino, chi aunit Roma suddu cun Frascati nordu. A pustis de belle tres dies de tentativos disintzertados de sarvamentu, Alfredino fiat mortu intro de su putzu, 60 metros in suta de sa superf\u00ectzie.\nS'acont\u00e8ssida sua, chi aiat tentu meda faeddonzu, fiat istada sighida a sa dereta dae sas telec\u00e0maras pro sas \u00f9rtimas 18 oras, e custa cuguzadura ziornalenca aiat r\u00e8nnidu su fatu de cunnoschimentu ampru a beru inche s'opinione p\u00f9briga."}
{"id": "12063", "revid": "3602", "url": "https://sc.wikipedia.org/wiki?curid=12063", "title": "Mutettu", "text": "Su mut\u00e8ttu (conn\u00f2ttu f\u00ecntzas com\u00e8nte muttu, repentina o ottada) est una forma de improvvisad\u00f9ra poetica de sa Sardigna de z\u00f2sso in campidanesu, m\u00e8ntras chi in s'\u00e0la de s\u00f9su b'at sa battorina in logudoresu. B'at duas c\u00e0stas de mutettus: sos \"mutettus a dus p\u00e8is\" chi sun c\u00f9rtzos, e sos \"mutettus a ottu p\u00e8is\" chi sun longos. Su mutettu longu o a otto p\u00e8des t\u00e8net una metrica cumpric\u00e0da, e sun in pacos sos cantadores chi sun cap\u00e0ssos de improvvis\u00e0re su mutettu a duos p\u00e8des a cump\u00f2nner bene cussu longu. In intro de custa cumposissi\u00f2ne, s\u00ecat longa s\u00ecat c\u00f9rtza, b'at duas partes chi sun a div\u00e8ssu: una sterrina de otto v\u00e8rsos (a b\u00ecas p\u00e8ri de n\u00f2ve o d\u00e8che) pro su mutettu longu, duas pro su mutettu a duos p\u00e8des e, in prus, una torrada (o cobertantza/crobetantza) de duos v\u00e8rsos."}
{"id": "12064", "revid": "772", "url": "https://sc.wikipedia.org/wiki?curid=12064", "title": "Funtana de Lucullo", "text": "Sa Funtana de Lucullo (o Mitzas de Lucullo) est una perca artifitziale romana cun funtzione de chisterra de aba, situada intro de su Parcu Nassionale de su Circeo in sa logalidade de Molella, a m\u00e8diu caminu intre Sabaudia e San Felice Circeo. Sa mitza, antigamente cunnota cun su n\u00f9mene de Bagnara, como est inditada cun su n\u00f9mene de L\u00f9tziu Litz\u00ecniu Lucullu su patr\u00ectziu, su cale, in su 78 in antis de s'era nostra, diat aer incarrigadu a Inneu Dom\u00ectziu Armandu de collire sas abas de cussa zona.\nSu fraigadore aiat creadu duas mitzas de aba: una impreada pro bufare, e s'\u00e0tera, chi batiat aba prus pagu neta, fiat utilizada pro sas installaduras termales.\nSa mitza fiat istada iscoberta in su 1.904, suta de 15 metros de arena, e sighit a benare in intro de s'istrutura romana antiga cun cuguzu abovedadu. A dies de oe, a dolu mannu, su deterioramentu e sos fraigos ill\u00ectzitos pro sa restoradura nd'af\u00e0chilant s'assempru orizinale, e zai dae annos no est prus autorizadu s'umpimentu."}
{"id": "12066", "revid": "772", "url": "https://sc.wikipedia.org/wiki?curid=12066", "title": "Captains Courageous", "text": "Captains Courageous (in sardu:\"Cabitanos balentes\"]] est unu romanzu ingresu de su 1897 iscritu dae Rudyard Kipling, chi narat sas abenturas de Harvey Cheyne Jr. su bindigarzu, fizu imberriadu de unu cabotatzu de sos caminos de ferru, a pustis chi est sarvadu dae una barca de pisca in s'Atr\u00e0ntigu de su nordu. Su romanzu fiat istadu pubrigadu pro sa prima bia in pasias in sa rebista brit\u00e0nniga \u201cMcClure's\u201d, cumintzende cun s'edissione de santandria de 1.896.\nSu t\u00ectulu de su libru benit dae sa ballada \u201cMary Ambree\u201d, chi printz\u00ecpiat gasi: \u201cSos cabitanos balentes, chi sa morte no atemorit\u201d. Kipling aiat impreadu anteriormente su matessi t\u00ectulu pro un'art\u00ecgulu subra de sos \u00f2mines de afares comente abentureris noos, pubrigadu in \u201cThe Times\u201d su 23 de santandria de 1892.\nSu romanzu no est istadu bortadu mai in sardu.\nInredu.\nHarvey Cheyne est su fizu imberriadu de unu cabotatzu de sos caminos de ferru e de muzere sua, ch'istant in Santu Diegu, California. A pustis de ruer a modde dae una nae transatr\u00e0ntiga a papore e de esser sarvadu dae piscadores a largu dae su Newfoundland, Harvey Cheyne su z\u00f2vanu non resessit a los cumbincher a lu batire torra lestramente a unu portu e nemancu de su fatu de esser ricu. Disko Troop, cabitanu de sa \u201cWe're here\u201d (\u201cSemus inoghe\u201d), li c\u00f9mbidat unu traballu de membru de echipazu finamentras a cando torrent a portu. No tenende iss\u00e8beru, Harvey atzetat.\nPeri una s\u00e8rie de proas dif\u00ecziles e abenturas, su piseddu imparat a s'adatare a sa bida sua noa e, cun s'azudu de s'amigu suo, Dan Troop su fizu de su cabitanu, resessit a progressare. A s'agabu, sa guleta torrat a portu e Harvey imbiat unu telegramma a babos suos. Issos s'impressant a si zugher a Boston, postu a s'\u00e0tera ala de su pa\u00ecsu, in su bagone ferruvi\u00e0riu issoro privadu, a su cale l'est acordada prioridade a subra de su tr\u00e0figu cumertziale. Dae ie, issos andant a sa bidda de piscadores de Gloucester e constatant chi fizu issoro est maturadu e s'est fatu unu z\u00f2vanu dilizente, s\u00e8riu e echilibradu.\nSa mama de Harvey recumpensat su marineri chi aiat sarvadu fizu suo dae s'afogamentu. Su babu de Harvey recumpensat su Cabitanu Troop leende in serv\u00ectziu fizu suo Dan pro chi traballet in sa frota sua prestizosa de beleris lestros chi trasportant te. Isse est meda ditzosu de sa maturidade de fizu suo, s'acapiadura intre issos mezorat e Harvey detzidit de cumintzare sa carrera sua in sas l\u00ecnias de navegadura de su babu."}
{"id": "12067", "revid": "12712", "url": "https://sc.wikipedia.org/wiki?curid=12067", "title": "Prov\u00ecntzia", "text": "Sa prov\u00ecntzia est in generale una divisione territoriale \u00f2 aministrativa de unu Istadu. Su ruolu de sa provintzia rispettu a su guvernu centrale est differente sigundu s'istadu.\nSa peraula benit da su termine latinu \"provincia\", cumpostu de \"pro\" + \"victa\", \"vinta nantzu\". Difati sas provintzias rumanas fiant sos territorios conchistados chi non tenias micca derettu a sa \"civitas\" (sa tzitadinantzia rumana)."}
{"id": "12068", "revid": "14497", "url": "https://sc.wikipedia.org/wiki?curid=12068", "title": "Zogu de su mud\u00ecmine", "text": "Su zogu de su mud\u00ecmine est unu zogu pitzinnencu t\u00ecpigu de sas iscoleddas e de sas iscolas prim\u00e0rias.\nSu zogu.\nSa custum\u00e0ntzia de su zogu dimandat chi unu partezipadore si nche zugat a sa pitzarra, leet unu ghiseddu minore e, cun sas manos in palas de su dossu, lu ponzat a cua a intro de sa manu sua dereta o manca e las cunzet meda bene. In fatu, custu \u00f9rtimu at a mutire unu cumpanzu (su prus mudu) e, porrende-li sas manos, l'at a invitare a intzertare in cale manu est su ghiseddu (est proibidu a chircare de abaidare o apoddigare, s'iss\u00e8beru devet acontesser peri sa boghe o unu tocamentu lizeri de sa manu isseberada). Si si faddit, isse at a esser imbiadu torra a su seidorzu suo deretu, in su casu contr\u00e0riu at a esser isse su chi at a dever cuare su ghiseddu e mutire \u00e0teros cumpanzos. Su zogu t\u00e8rminat a un'ora apostivigada a s'adelantada o cando sos partetzipadores s'istracant de zogare. Su zogadore arreadu cun su ghiseddu in sa manu at a esser su binchidore simb\u00f2ligu, peroe diat esser \u00f9tile a leare una nota in tempus de su zogu in manera a poder decrarare binchidore su chi apat bardadu su ghiseddu pro prus bias cunsecutivas o, si si preferit, su chi l'apat bardadu prus bias cussiderende sa dura totale de su zogu."}
{"id": "12069", "revid": "8070", "url": "https://sc.wikipedia.org/wiki?curid=12069", "title": "Iscotzia", "text": "Sa Isc\u00f2tzia (in gaelicu iscotz\u00e8su Alba, in ingl\u00e8su e scots Scotland) est una de sas battor nassiones chi fachen su Rennu Un\u00ecu. In s'anticoriu, dae sos romanos in s\u00f9su e p\u00e8ri s'Edade de Mesu, si n\u00e0bat \"Caled\u00f2nia\".\nS'Iscotzia est in sa parte de s\u00f9su de sa Bretagna Manna. Tando fit unu rennu indipendente, ma dae su 1707 ch'est intr\u00e0da imp\u00e0re a s'Inghilterra in su Rennu de Bretagna Manna chin su \"Union Act\" ; b'at de n\u00e0rrer chi sos rennos fin ja t\u00e8ntos un\u00ecos dae su puntu de b\u00ecsta dinasticu dae su 1603.\nS'Iscotzia tenet una superfitze de 78.782 km\u00b2. Su capu de locu suo est Edimburgu, o Edinburgh; un'attera tzittade de imp\u00f2rtu est Glasgow, tantu chi sos iscotzesos etottu p\u00e8ssan a custa e a Edimburgu com\u00e8nte chi s\u00ecan ambasd\u00f9as capu de locu: Glasgow comente cussu economicu, Edimburgu comente cussu curturale. In prus, Edimburgu est unu de sos tzentros finantziarios europeos prus mannos, e sos fundales de su Mare de su Nord e de s'Atlanticu de Settentrione t\u00e8nen sa cantitade de ozu de pr\u00e8da prus manna p\u00e8ri tottu s'Europa. Non si podet poi facher a mancu de facher tz\u00ecnnu de Aberdeen, Perth, Dundee e Inverness.\nManc\u00e0ri chi facat, a commo, parte de su Rennu Un\u00ecu, s'Iscotzia tenet unu sistema juridicu autonomu, unu sistema iscolasticu a b\u00e0nda e una cr\u00e8sia nassionale tottu sua. A p\u00f9stis chi si at fattu su referendum de su 1997 in supra de sa \"devolution\" amministrativa, s'at torr\u00e0u a f\u00e0cher su Parlamentu Iscotz\u00e8su puru, chi fit tott'unu chin cussu inglesu dae su 1707. Su parlamentu britannicu est, de cada man\u00e8ra, s'unicu organu chi podat facher leze p\u00e8ri tottu su Rennu Un\u00ecu in tottu sos campos fr\u00e0ncu cussos chi sa \"devolution\" ponet a cr\u00e0ru.\nS'Iscotzia, dae su puntu de b\u00ecsta istoricu-curturale, si isch\u00ecrriat in Highlands (Terras Artas) e Lowlands (Terras Bassas)."}
{"id": "12070", "revid": "3602", "url": "https://sc.wikipedia.org/wiki?curid=12070", "title": "Highlands", "text": "Su fav\u00e8ddu Highlands (de bort\u00e0re in sardu a sa l\u00ecttera \"Terras Artas\") inditat sa regione iscotzesa de muntagna. Sa terra de c\u00f9ghe si dist\u00ecnghet, de man\u00e8ra istorica e curturale, dae sas Terras Bassas ca si at mant\u00e8su galu sa limba gaelica de sos tempos anticos."}
{"id": "12071", "revid": "3602", "url": "https://sc.wikipedia.org/wiki?curid=12071", "title": "Lowlands", "text": "Su fav\u00e8ddu Lowlands (de bort\u00e0re in sardu a sa l\u00ecttera \"Terras Bassas\") inditat sa regione meridionale iscotz\u00e8sa, in ube su gaelicu est iscump\u00e0rtu e si at ingresiz\u00e0u de prus, f\u00ecntzas in religione (chi, in custa terra, est de major\u00eca protestante)."}
{"id": "12072", "revid": "2404", "url": "https://sc.wikipedia.org/wiki?curid=12072", "title": "Forada massiva", "text": "Sa forada massiva est unu fossu destinadu a prus cad\u00e0veres.\nIn su tempus coladu, fiat impreada ampramente pro bi tudare sas carenas de sos p\u00f2beros chi non si podiant permiter unu monumentu funer\u00e0riu. Zenerarmente, in tempus de sas gherras s'impreat siat pro interrare sordados, siat pro afufare zenotz\u00ecdios e \u00e0teros cr\u00ecmines de gherra."}
{"id": "12073", "revid": "3602", "url": "https://sc.wikipedia.org/wiki?curid=12073", "title": "Abruzzo", "text": ""}
{"id": "12074", "revid": "3602", "url": "https://sc.wikipedia.org/wiki?curid=12074", "title": "Valle d'Aosta", "text": ""}
{"id": "12075", "revid": "3602", "url": "https://sc.wikipedia.org/wiki?curid=12075", "title": "Friuli-Venezia Giulia", "text": ""}
{"id": "12076", "revid": "3602", "url": "https://sc.wikipedia.org/wiki?curid=12076", "title": "Trentino-S\u00fcdtirol", "text": ""}
{"id": "12077", "revid": "7227", "url": "https://sc.wikipedia.org/wiki?curid=12077", "title": "Michel de Montaigne", "text": "Est istadu s'autore de sos Essays (chi in frantzesu cheret narrer \"proas\") pubricados in su 1580, chi sunu una raccolta de cunsideratziones subra s'omine e sos argumentos frequente sunu affortigados dae citatziones de testos de su Gregu antigu de su Latinu e Italianu."}
{"id": "12078", "revid": "131890", "url": "https://sc.wikipedia.org/wiki?curid=12078", "title": "1580", "text": "S'annu 1580 (MDLXXX in n\u00f9meros romanos) est un annu incomintzadu in chen\u00e0bura segundu su calend\u00e0riu gregorianu."}
{"id": "12079", "revid": "772", "url": "https://sc.wikipedia.org/wiki?curid=12079", "title": "1533", "text": "S'annu 1533 (MDXXXIII in n\u00f9meros romanos) est un annu incomintzadu in mercuris segundu su calend\u00e0riu gregorianu."}
{"id": "12080", "revid": "133782", "url": "https://sc.wikipedia.org/wiki?curid=12080", "title": "Catanzaro", "text": "Catanzaro ( in gregu:\u039a\u03b1\u03c4\u03b1\u03bd\u03b8\u03ad\u03c1\u03bf\u03c2 (Katantheros)), connotta finas comente sa tzitade de sos duos mares, est una tzitade italiana de unos 96.000 abitantes edd'est sa capitale de sa regione Calabria."}
{"id": "12081", "revid": "3602", "url": "https://sc.wikipedia.org/wiki?curid=12081", "title": "Griko salentinu", "text": "Su gr\u00ecko, f\u00ecntzas iscr\u00ectu grico e conn\u00f2tu comente grec\u00e0nicu, est unu limb\u00e0zu d\u00f2ricu de su grecu, chi fav\u00e8ddant sas comunidades italu-grecas in sa chi fit tando sa regione antica de sa Gr\u00e8ghia Manna, est a n\u00e0rrer s'Italia de z\u00f2sso e sa Sitz\u00eclia. Sos de sa Gr\u00e8ghia a custu limb\u00e0zu li n\u00e0rant a s'isp\u00ecssu \"su dialetu de Katoitali\u00f3tika\" (bort\u00e0u dae su grecu \"\u039a\u03b1\u03c4\u03c9\u03b9\u03c4\u03b1\u03bb\u03b9\u03ce\u03c4\u03b9\u03ba\u03b1\" in \"Italia de zosso\") e a b\u00f2rtas calabr\u00e8su, com\u00e8nte chi s\u00e8ret un'isp\u00e8tzie de limba pidgin tra grecu e italianu. Sos istudi\u00f2sos cr\u00e8dent chi su gr\u00ecko siat s'urtima cosa chi g\u00e0lu abb\u00e0rrat de sa colonitzassione greca de s'Italia meridionale.\nDuas comunidades griko-favedd\u00e0ntes, a commo minor\u00e8ddas, galu v\u00ecvent in sas regiones italianas de Calabria e Puglia (pen\u00ecsula salent\u00ecna).\nEs\u00e8mpiu de testu in gr\u00ecko.\nCustu est unu c\u00e0ntu ebb\u00eca de sa \"Kalinifta\", unu cantu populare grecanicu.\nGriko.\n\u0395\u03b2\u03ce \u03c0\u03ac\u03bd\u03c4\u03b1 \u03c3\u03b5 \u03c3\u03ad\u03bd\u03b1 \u03c0\u03b5\u03bd\u03c3\u03ad\u03c9,\n\u03b3\u03b9\u03b1\u03c4\u03af \u03c3\u03ad\u03bd\u03b1 \u03c6\u03c3\u03c5\u03c7\u03ae \u03bc\u03bf\u03c5 '\u03b3\u03b1\u03c0\u03ce,\n\u03c4\u03c3\u03b1\u03b9 \u03c0\u03bf\u03c5 \u03c0\u03ac\u03c9, \u03c0\u03bf\u03c5 \u03c3\u03cd\u03c1\u03bd\u03c9, \u03c0\u03bf\u03c5 \u03c3\u03c4\u03ad\u03c9\n\u03c3\u03c4\u03b7\u03bd \u03ba\u03b1\u03c1\u03b4\u03b9\u03ac \u03bc\u03bf\u03c5 \u03c0\u03ac\u03bd\u03c4\u03b1 \u03c3\u03ad\u03bd\u03b1 \u03b2\u03b1\u03c3\u03c4\u03ce.\n\"Translitterad\u00f9ra\":\nEbo panta se sena pens\u00e8o,\nghiat\u00ec sena phsikh\u00e8y mou gap\u00f2,\nTsai pou pao, pou syrno, pou steo\nsteyn kardi\u00e0 mou panta sena bast\u00f2.\nGrecu modernu.\n\u0395\u03b3\u03ce \u03c0\u03ac\u03bd\u03c4\u03b1 \u03b5\u03c3\u03ad\u03bd\u03b1 \u03c3\u03ba\u03ad\u03c6\u03c4\u03bf\u03bc\u03b1\u03b9,\n\u03b3\u03b9\u03b1\u03c4\u03af \u03b5\u03c3\u03ad\u03bd\u03b1 \u03c8\u03c5\u03c7\u03ae \u03bc\u03bf\u03c5 \u03b1\u03b3\u03b1\u03c0\u03ce,\n\u03ba\u03b1\u03b9 \u03cc\u03c0\u03bf\u03c5 \u03c0\u03ac\u03c9, \u03cc\u03c0\u03bf\u03c5 \u03c3\u03ad\u03c1\u03bd\u03bf\u03bc\u03b1\u03b9, \u03cc\u03c0\u03bf\u03c5 \u03c3\u03c4\u03ad\u03ba\u03bf\u03bc\u03b1\u03b9,\n\u03c3\u03c4\u03b7\u03bd \u03ba\u03b1\u03c1\u03b4\u03b9\u03ac \u03bc\u03bf\u03c5 \u03c0\u03ac\u03bd\u03c4\u03b1 \u03b5\u03c3\u03ad\u03bd\u03b1 \u03b2\u03b1\u03c3\u03c4\u03ce.\nSardu.\nP\u00e8nso semper a tibe\nCa ti ist\u00ecmo, anima mea,\nE in calesis\u00ecat locu ande, in calesis\u00ecat cosa mi apo a tr\u00e0icher, in calesis\u00ecat locu dego sia\nT'apo s\u00e8mper a t\u00e8nner in c\u00f2ro meu."}
{"id": "12083", "revid": "3602", "url": "https://sc.wikipedia.org/wiki?curid=12083", "title": "Grecanicos", "text": "Sos grec\u00e0nicos o gr\u00ecko (in gr\u00e8cu: \"\u0393\u03ba\u03c1\u03af\u03ba\u03bf\") sunt unu populu grecu chi bivet in Italia de zosso, mescamente in sas regiones de Calabria e Puglia (penisula salentina). \nSi credet chi sos grecanicos siant in cughe pro sa colonitzassione greca chi at fattu sa Gr\u00e8ghia Manna: si ant fattu domo in Italia pro millennia, accudinde dae sa Gr\u00e8ghia in su seculu de Otto A.C. fintzas a su de 15 D.C., cando sos bizantinos si ant d\u00e8piu movere dae cughe pro more de sa conch\u00ecsta ottomana. In s'Edade de Mesu, sas comunidades grecanicas fint enclaves minor\u00e8ddas.\nManc\u00e0ri sa prus parte de sos grecanicos siat a como italianitz\u00e0da (fintzas pro more de sos mass media), sa comunidade at mantesu s'identitade greca, sa limba e sa curtura distinta sua (su 15% de sos samben\u00e0os in sa prov\u00ecntzia de Calabria tenent erentzia greca, pro esempiu, ma custu si b\u00ecet in sa religione puru, b\u00ecdu chi ponent in fattu a sa funtzione orientale de su cristian\u00e8simu).\nSos grecanicos favedd(ab)ant tradissionalmente unu limbazu doricu de su grecu anticu, su griko. Su numeru de sos chi lu chistionant oje in die est minore minore: sa majoria de zovanos allegat in italianu ebb\u00eca."}
{"id": "12084", "revid": "3602", "url": "https://sc.wikipedia.org/wiki?curid=12084", "title": "Italianitzatzione", "text": "Sa italianitzatzione o italianitzad\u00f9ra est su protz\u00e8ssu, isp\u00ecntu a f\u00f2rtza o bolunt\u00e0de, de assimitzatzione curturale p\u00f2stu in opera dae s'Italia pro tottus sas minor\u00ecas limb\u00ecsticas e comunid\u00e0des etnicas chi \"non\" t\u00e8niant s'italianu com\u00e8nte limba pr\u00f2pia."}
{"id": "12085", "revid": "772", "url": "https://sc.wikipedia.org/wiki?curid=12085", "title": "Botza in aba", "text": ""}
{"id": "12086", "revid": "131931", "url": "https://sc.wikipedia.org/wiki?curid=12086", "title": "M\u00f2goros Eug\u00e0nigos", "text": "Sos M\u00f2goros Eug\u00e0nigos sunt unu grupu de montigros de or\u00eczine burc\u00e0niga chi cumparent, belle che archip\u00e8lagu, in su paris padanu-b\u00e8netu, iscassos chil\u00f2metros a su suddu-uestu de P\u00e0dua.\nSu m\u00f2goro prus artu est su Monte Venda, artu 603 metros, ch'istranzat unos cantos repetidores de sinzales de tele chi cuguzant su bonu de sas zonas inghiriadoras (prov\u00ecntzias de P\u00e0dua e Biss\u00e8ntzia).\nIn s'arzola de sos M\u00f2goros Eug\u00e0nigos s'agatant 16 comunas, totus postas in su de P\u00e0dua, francu Albettone chi s'agatat in su de Biss\u00e8ntzia. Monselice, cun 22.603 abitadores, est sa leada eug\u00e0niga prus pobulada. Sos m\u00f2goros cumprendent logalidades termales bariadas che Montegrotto, Abano, Battaglia e Galzignano.\nSos M\u00f2goros Eug\u00e0nigos sunt su primu parcu rezionale de su B\u00e8netu, istitu\u00ecdu in su 1.989."}
{"id": "12087", "revid": "5504", "url": "https://sc.wikipedia.org/wiki?curid=12087", "title": "Progetu Rep\u00f9blica de Sardigna", "text": "Progetu Rep\u00f9blica de Sardigna, a s'isp\u00ecssu incurtzi\u00e0du in ProgReS, est unu partidu sardu sotzial-democraticu de ideas indipendentistas, fund\u00e0du in su mese de benn\u00e0rzu de su 2011 dae parte manna de sos militantes de un'atteru partidu indipendentista, chi si n\u00e0rat \"Indipend\u00e8ntzia Rep\u00f9brica de Sardigna\" (o \"iRS\").\nSu partidu est organitz\u00e0du in oto s\u00e8as regionales sardas (Cagliari/Cast\u00e8ddu; Sulcis-Iglesiente; Medio Campidano/Campid\u00e0nu; Oristano/Arist\u00e0nis; Nuoro/N\u00f9goro; Ogliastra/Ogi\u00e0stra; Sassari/T\u00e0tari; Gallura/Gaddh\u00f9ra) cund una in prus (su Dist\u00e8rru) a rappresentare sa diaspora sarda p\u00e8ri s'Europa e su mundu intr\u00e8u. Manc\u00e0ri chi medas sardos v\u00ecvan in foras de sa Sardigna, iRS e ProgReS sun istados sos primos partidos sardos a si curare de sa rappresentantzia pro sos sardos chi non b'istan prus in s'isula. Si p\u00f9blicat pap\u00e8ri p\u00e8ri sa retza: pro esempiu, sa regione de su Disterru iscr\u00ecet \"Su Bandu\" cun articulos in inglesu, sardu e italianu."}
{"id": "12088", "revid": "5504", "url": "https://sc.wikipedia.org/wiki?curid=12088", "title": "Indipend\u00e8ntzia Rep\u00f9brica de Sardigna", "text": "Indipend\u00e8ntzia Rep\u00f9brica de Sardigna, incurtzi\u00e0du f\u00ecntzas in iRS, est unu partidu sardu sotzial-democraticu e non-violentu de ideas indipendentistas. Su partidu, chi a\u00ecat fraig\u00e0du Ba\u00ecnzu Sale (in italianu \"Gavino Sale\"), est a favore de su fundamentu de una Repubrica de Sardigna e de s'indipendentzia sua dae s'istadu italianu."}
{"id": "12090", "revid": "3602", "url": "https://sc.wikipedia.org/wiki?curid=12090", "title": "Punta Lizu", "text": "Punta L\u00eczu (in italianu \"Punta Giglio\", in cadel\u00e0nu \"Punta del Lliri\") est unu promont\u00f2riu de carch\u00ecna chi b'at in s'\u00f2ru nord-otzidentale de sa Sardigna in s'Alighera, chi imp\u00e0re a s'ateru promontoriu (de n\u00f9mene Capu Catza) ins\u00e8rrat su golfu mannu de Portu Conte.\nDe man\u00e8ra impr\u00f2pia si li n\u00e0rat \"punta\", ca in realt\u00e0de t\u00e8net prusapr\u00e8stu sas carateristicas de unu capu pro s'art\u00e8sa manna sua s\u00f9bra de su libellu de su mare; su n\u00f9mene chi t\u00e8net, a d\u00f2ntzi modu, p\u00f2det iscobi\u00e0re su fatu chi in c\u00f9e bi a\u00ecat unu numeru mannu de pr\u00e0ntas de l\u00eczu cresch\u00e8nde ar\u00e8ste.\nPunta L\u00eczu est in intro de su z\u00e0ssu marinu protetu de Capu Catza - Isula Piana. Dae su puntu prus artu si podet mir\u00e0re totu su paes\u00e0zu chi ingh\u00ecriat sa punta. Pro m\u00f2re de su puntu istrategicu chi pod\u00ecat dominare tottu s'area, in sa segunda gherra mundiale s'es\u00e8rtzitu italianu e cussu tedescu bi a\u00ecant fraig\u00e0du una base antia\u00e8rea: de cussa como bi abb\u00e0rrat galu una par\u00ecga de casermas, chi si p\u00f2dent agat\u00e0re p\u00e8ri totu sa zona e f\u00ecnt fatas de carch\u00ecna pro las p\u00f2der cu\u00e0re menzus a sos ogros de sos Alli\u00e0dos."}
{"id": "12091", "revid": "147387", "url": "https://sc.wikipedia.org/wiki?curid=12091", "title": "Faru de Capu Catza", "text": "Su faru de Capu Catza est in su promont\u00f2riu de carch\u00ecna chi t\u00e8net su mat\u00e8ssi n\u00f9mene, p\u00f2stu in s'\u00f2ru nord-otzident\u00e0le de sa Sardigna a nord de s'Alighera, a ch\u00ecrriu de sa r\u00f2cca manna chi bi est in s\u00f9bra de sa grutas de Nettunu. Sa t\u00f9rre chi si b\u00ecdet c\u00f2mo l'an fraig\u00e0da tra su 1950 e su 1960, ma in su promont\u00f2riu ja bi a\u00ecat unu \u00e0tteru faru, chi si p\u00e8nsat chi fit de su 1864."}
{"id": "12092", "revid": "3602", "url": "https://sc.wikipedia.org/wiki?curid=12092", "title": "Portu Conte", "text": "Portu Conte (in italianu \"Porto Conte\", in cadel\u00e0nu \"Port del Comte\") est su golfu prus mannu de sa Cost\u00e8ra de su Cor\u00e0ddu, postu in s'ala nord-otzidentale de sa Sardigna e in intro de sa tzitade de s'Alighera, a una distantzia de unos 20 kilometros. Su golfu lu inserrant sos promontorios de Capu Catza e Punta Lizu. Dae s'intrada a s'aggabu b'at unos 6 kilometros. Totu sa cost\u00e8ra la faghent caleddas minores, rocas e un'ispi\u00e0ggia manna conn\u00f2ta cun su n\u00f9mene de Mugoni, chi serrat su golfu.\nConn\u00f2tu a su tempus de sos romanos antigos comente \"Portus Nimpharum\" (su portu de sas ninfas), su golfu est unu de sos portos naturales prus mannos chi si ag\u00e0tent p\u00e8ri totu su Mare Mediterr\u00e0neu. Pro custu fatu, est s\u00e8mper ist\u00e0du de imp\u00f2rtu istrat\u00e8gicu mannu in sos segulos col\u00e0dos. Como carchi annu su logu est suzetu a amparu, faghende parte de su Parcu Regionale de Portu Conte in su tretu terrestre, e in cussu marinu de s'Area Naturale Proteta de Capu Catza - Isula Piana.\nSu logu istrategicu at fatu a manera chi su golfu fit cuadorzu de barcas chi aparten\u00ecant a piscadores e n\u00e0es de mercad\u00f9ra e de gherra. In su fondale ant agat\u00e0du medas imbarcatziones latinas. In su 27 de a\u00f9stu de su 1353, Portu Conte at b\u00ecdu una battalla in ue s'armada cadel\u00e0na e venetziana, chi nde fit a cabu Bernardu de Cabrera, binch\u00ecat cussa genovesa, fatu istoricu chi at p\u00f2stu s'Alighera e sa Sardigna in suta de sa Corona de Arag\u00f2na.\nIn su cursu de sas gherras napole\u00f2nicas, sa flota britannica chi ghia\u00ecat s'almirante Oratziu Nelson bi a\u00ecat una base sua in sa cost\u00e8ra nord-otzidentale de sa Sardigna. Sa presentzia ingl\u00e8sa pon\u00ecat cuntrollu a sas intr\u00e0das e bess\u00ecdas de s'armada frantz\u00e8sa, chi ten\u00ecat - e galu tenet - sa base sua in su portu de Tolone. Su golfu de Portu Conte fit unu isp\u00e0tziu seguru in ue ist\u00e0re pro sas n\u00e0es britannicas, chi fint alli\u00e0das cun cussas sardo-piemont\u00e8sas pro impid\u00ecre un'isb\u00e0rcu frantzesu in s'isula de Sardigna."}
{"id": "12093", "revid": "3602", "url": "https://sc.wikipedia.org/wiki?curid=12093", "title": "Grutas de Nettuno", "text": ""}
{"id": "12094", "revid": "2932", "url": "https://sc.wikipedia.org/wiki?curid=12094", "title": "Lazio", "text": ""}
{"id": "12095", "revid": "3602", "url": "https://sc.wikipedia.org/wiki?curid=12095", "title": "Golfu de s'Alighera", "text": "Su golfu de s'Aligh\u00e8ra est un'intr\u00e0da naturale p\u00f2sta a nord de su Mare de Sardigna, c\u00e0ra a s'Alighera. Una l\u00e0cana li p\u00f2nen a z\u00f2sso Capu Marrargiu e a s\u00f9su Capu Catza, su promontoriu prus mannu de s'ala nord-otzidentale de sa Sardigna.\nSu golfu, gr\u00e0tzias a su logu zeograficu in ue est, at s\u00e8mper off\u00e8rtu cuad\u00f2rzu seg\u00f9ru a sas n\u00e0es cando su tempus si p\u00f2net male. Sa cost\u00e8ra bi andat pro unos 70 kilometros. In su golfu b'at par\u00ectzas biddas, in prus de s'Alighera chi est sa tzittade prus manna: Fertilia, Maristella e Tramarigliu, pro esempiu. B'at f\u00ecntzas carchi logu de imp\u00f2rtu ecolozicu mannu, comente s'Area Marina Protetta de Capu Catza - Isula Piana e su parcu regionale de Portu Conte."}
{"id": "12096", "revid": "3602", "url": "https://sc.wikipedia.org/wiki?curid=12096", "title": "Isula Foradada", "text": "Sa \u00ecsula Forad\u00e0da (in italianu \"isola di Foradada\", in cadel\u00e0nu \"illa Foradada\") est a pagos kilometros de distantzia dae sa tzittade de s'Alighera, a ch\u00ecrriu de Capu Catza in mare abertu.\nSi tr\u00e0ttat de una rocca de carch\u00ecna e de colore bianch\u00ecttu, chi sos piscad\u00f2res de s'Alighera li a\u00ecant p\u00f2stu su n\u00f9mene de \"Furar\u00e0ra\" ca tottu s'isula fit pr\u00e8nna de ist\u00e0mpos. B'at sa possibilidade de intr\u00e0re in sa Foradada pro m\u00e8diu de nav\u00e8ddas chi, tucc\u00e0nde dae su portu de s'Alighera, j\u00f9ghent sos turistas a sas grutas de Nettunu; dif\u00e0ttis sas n\u00e0es, inn\u00e0ntis de visit\u00e0re sa gruta, b'\u00e0ndant prima a sa Foradada."}
{"id": "12097", "revid": "3602", "url": "https://sc.wikipedia.org/wiki?curid=12097", "title": "Isula Piana (Capu Catza)", "text": "Sa \u00ecsula Piana (in italianu \"isola Piana\", in cadel\u00e0nu \"illa Plana\") est un'isul\u00e8dda de fal\u00e8sias fatta de carch\u00ecna p\u00f2sta in Capu Catza, a nord de s'Alighera. In su periodu chi b'andat dae m\u00e0rtzu a l\u00e0mpadas, s'isula est una col\u00f9nia manna de l\u00e0ros chi in c\u00f9e bi p\u00f2nent n\u00ecdu e \u00f2u, ind unu ambiente chi sos omines pagu b'\u00ecntrant.\nS'isul\u00e8dda f\u00e0ghet parte de s'Area Naturale Marina Protetta de Capu Catza - Isula Piana. "}
{"id": "12098", "revid": "2404", "url": "https://sc.wikipedia.org/wiki?curid=12098", "title": "Rebolussione de pannarrigada", "text": "Sa rebolussione de pannarrigada est su n\u00f9mene impreadu pro inditare su tempus de mudamentos rebolussionarios in sa Tzecuisrov\u00e0chia antiga intre su 17 de santandria e su 29 de nadale de 1.989, chi nch'aiat zutu a sa ruta de su rez\u00ecmene comunista e a s'introduidura de unu sistema pol\u00ectigu basadu in printz\u00ecpios democr\u00e0tigos. Sos mudamentos narados fiant istados illestridos dae s'isfaghinzu de su brocu orientale betzu e sa cr\u00e8schida de sa pessamentadura intre sa pobuladura pro sa situassione econ\u00f2miga e pol\u00ectiga de su pa\u00ecsu.\nSa rebolussione est definida \u201cde pannarrigada\u201d pro sa creze sua paghiosa, sende chi pro s'\u00e8situ suo non fiant istadas netzess\u00e0rias nen sa biol\u00e8ntzia nen sas armas: est chistione de unu casu isemprale de aprigadura de un'assione no biolenta, chi at tentu de resurtadu unu mudamentu profundu prendende sa sotzietade intrea. Cun sa d\u00e8roga de sos acontessimentos de su 17 de santandria, addaghi sos istudantes chi manifestaiant in manera paghiosa fiant istados atacados dae sas fortzas de segur\u00e0ntzia, sa rebolussione no aiat tentu epis\u00f2dios biolentos e fiat istadu poss\u00ecbile a reapostivigare sa democratzia sena una \u00f9niga b\u00ectima mortale."}
{"id": "12099", "revid": "3602", "url": "https://sc.wikipedia.org/wiki?curid=12099", "title": "Testudo marginata", "text": "Sa Testudo Marginata est una de sas ch\u00ecmbe isp\u00e8tzias de rett\u00eclios chi appart\u00e8nent a sa fam\u00eclia \"Testudo\", p\u00e0ris chin atteros che a su de Hermanni o cussu grecu. Sa testughine \"marginata\" b\u00e8nit issa puru dae sa Gr\u00e8ghia, ma che l'ant batt\u00ecda in Sardinna c\u00f2mmo carchi seculu sos managos pro si nudricare in dies de astinentzia: oje in d\u00ece, est tantu a communu a l'atzap\u00e0re in s'isula sarda, mascam\u00e8nte in sos trettos de muntagna com\u00e8nte sa Gallura, chi s'animale si n\u00e0rat f\u00ecntzas test\u00f9ghine sarda, manc\u00e0ri bi nd'\u00e0pat gr\u00f9stios p\u00e8ri in su restu de Europa. In prus, sicom\u00e8nte p\u00f2det puru l\u00f2mper a 35 chent\u00ecmetros, sa marginata est sa testughine prus manna de sa fam\u00eclia \"Testudo\"."}
{"id": "12100", "revid": "3602", "url": "https://sc.wikipedia.org/wiki?curid=12100", "title": "Testughine greca", "text": ""}
{"id": "12101", "revid": "772", "url": "https://sc.wikipedia.org/wiki?curid=12101", "title": "La ragazza di Bube", "text": "La ragazza di Bube) in sardu:\"S'amorada de Bube\") est unu romanzu iscritu dae Carlo Cassola intre su 1958 e su 1959, in ue, in mesu de s'\u00e0teru, s'isponent peri su contu de z\u00f2vanos inamorados sos probremas pol\u00ectigos e sotziales de sa pustigherra.\nPubrigadu dae Giulio Einaudi Editore in su 1960, fiat istadu galardonadu cun su Pr\u00e8miu Strega; tres annos prus a tardu, nde fit istadu realizadu finas un'adatamentu de cinematograficu cun sa deretura de Luigi Comencini, cun atores protagonistas Claudia Cardinale e George Chakiris.\nNon l'ant bortadu mai in sardu."}
{"id": "12103", "revid": "2404", "url": "https://sc.wikipedia.org/wiki?curid=12103", "title": "Publio Ovidio Nasone", "text": "Ovidiu (in latinu: \"Publius Ovidius Naso\") est istadu unu poetes de s'antighidade, connottu printzipalmente pro s'obera sua Metamorphoses, chi costituin una de sas pius importantes referentzias pro sa mitologia classiga. Umpare a Virgiliu e Orazio costituit sos tres poete canonicos."}
{"id": "12104", "revid": "772", "url": "https://sc.wikipedia.org/wiki?curid=12104", "title": "Ovidio", "text": ""}
{"id": "12105", "revid": "7227", "url": "https://sc.wikipedia.org/wiki?curid=12105", "title": "Virgiliu", "text": "Virgiliu (in latinu: \"Publius Vergilius Maro\") est istadu unu poetes de s'epoca de Augusto, connottu printzipalmente pro sos tres obera suas sa Bucolica, Georgica e su poema epicu Eneide. Umpare a Ovidio e Orazio costituit sos tres poete canonicos."}
{"id": "12106", "revid": "772", "url": "https://sc.wikipedia.org/wiki?curid=12106", "title": "Publio Virgilio Marone", "text": ""}
{"id": "12108", "revid": "155746", "url": "https://sc.wikipedia.org/wiki?curid=12108", "title": "1444", "text": "S'annu 1444 (MCDXLIV in n\u00f9meros romanos) est un annu incomintzadu in mercuris segundu su calend\u00e0riu gregorianu."}
{"id": "12109", "revid": "2404", "url": "https://sc.wikipedia.org/wiki?curid=12109", "title": "Marc Dutroux", "text": "Marc Dutroux, n\u00e0schidu su 6 de santandria de 1956 in Ixelles (B\u00e8rziu), est unu criminosu berzianu, a profissione eletritzista, cundennadu a sa presonia perpetuada in su chi est naradu \u201cS'afare Dutroux\u201d. Est nodidu a sa cr\u00f2naca che su \"Mostre de Marcinelle\".\nIn su 2004, est recunnotu curp\u00e0bile de assassinamentos, de bioladuras de minores de edade, de sechestros, de ass\u00f2tziu de malufaghedores e de tr\u00e0figu de droga."}
{"id": "12110", "revid": "2404", "url": "https://sc.wikipedia.org/wiki?curid=12110", "title": "Truncar\u00e0dios", "text": "Su t\u00e8rmine de truncar\u00e0dios si referit in zenerale a sas cantones chi, mescamente in tempus de sos meses istiales, tenent ispainadura manna a beru peri sos m\u00e8dios massivos printzipales (r\u00e0diu e telebisura) e in sos ambientes de intratenimentu comente discutegas, balladorzos e biddarzos tur\u00ecstigos, e chi fitianu s\u00f9perant sa barrera de su tempus e devenent fascas apressiadas finas in sos annos posteriores.\nSu t\u00e8rmine sutaintentat, in manera brullana, chi una cantone colet gasi medas bias di\u00e0rias e ascurtada cun ball\u00f9mene gasi artu chi agabet pro \u201ctruncare\u201d s'aparitzu radiuf\u00f2nigu o telebisencu currespondidore."}
{"id": "12111", "revid": "2404", "url": "https://sc.wikipedia.org/wiki?curid=12111", "title": "Intzidente ferruvi\u00e0riu de Castelldefels", "text": "S'intzidente ferruvi\u00e0riu de Playa de Castelldefels de 2010 fiat acont\u00e8ssidu in s'istassione de Castelldefels Playa, in sa logalidade ispannola de Casteldefels (Bartzellona) su 23 de l\u00e0mpadas de 2010. In s'intzidente fiant obitadas 12 pessones.\nIsvilupu de sos fatos.\nA sas \u00f9ndighi e degheotu de sero de sa die de s'intzidente, unu trenu de probianias aproghilende dae Bartzellona, chi fiat moidu a sas 11:06 cun destinu a Sitges, faghet arressada in Castelldefels Playa. Dae su trenu, unu S\u00e8rie 451 de Renfe de formadura dupra, cun capatzitade de 1816 pessones, nche fiat faladu unu n\u00f9meru de pessones meda superiore a s'avesale, pro more de su fatu ch'in sa praja probiana aiant programmadu diferentes eventos pro sa tzelebradura de sa note de Santu Zuanne. In s'istassione s'agataiant azentes bariados de polima de cara a s'aturmadura de zente.\nA pustis de achirrare dae su trenu, sos biazadores deviant colare a s'\u00e0tera ala de sas bias pro nch'essire dae s'istassione. Pro custu, s'istrutura disponiat de unu sutacoladorzu de fraigamentu reghente e de una pontiga superiore. Sa pontiga fiat cunzada pro traballos, su chi fiat inditadu petzi dae una cadena, duncas unos cantos biazadores arribados aiant proadu a essire peri cussa pontiga pro dever a pustis torrare a s'apeadorzu. In unu printz\u00ecpiu, si fiat cussiderada sa possibilidade de un'istrampada de su sutacoladorzu, mancari sos azentes chi dispensaiant serv\u00ectziu in s'istassione decrarent chi sa zente nch'essiat cun normalidade. Argunos testimonzos aiant decraradu chi non fiant istados capatzos de bider chi esistiat unu sutacoladorzu.\nA pustis de sa moida de su sutaurbanu, unu grupu de unas 30 pessones detzidit de rugrare sas bias.\nA sas oras 11:23, fiat prebidu su tr\u00e0nsitu sena arressada peri s'\u00e0tera bia de unu trenu S\u00e8rie 490 de Renfe, in serv\u00ectziu Alaris intre Alicante e Bartzellona, chi tzirculaba a ora a 139 km/h in un'arrogu in ue sa belotzitade m\u00e0ssima autorizada est de 150 km/h. S'Alaris aiat agrugadu a 150 metros de s'istassione su probianias chi protzediat in sa deretura contr\u00e0ria, pro custa resone nch'aiat faladu s'intensividade de sos faros pro no illuinare s'\u00e0teru machinista, comente apost\u00ecvigat su regulamentu. In s'arribonzu a s'istassione, s'abizat de su grupu de pessones chi sunt rugrende sa bia, duncas ativat sa bussina e su frenu de azut\u00f2riu. Su trenu istrampat su grupu 4 segundos a pustis, e s'arressat 800 metros a pustis de ativare su frenu.\nIncherta.\nSu fatu fiat istadu sutapostu a duas inchertas: una t\u00e8nniga, dae bandas de sa Cummissione de Incherta de Intzidente Ferruvi\u00e0rios, e s'\u00e0tera zudissi\u00e0ria, dae bandas de su Tribunale 1 de Gav\u00e1.\nS'imbestigadura de sa Cummissione fiat terminada su 31 de ghennarzu de 2011, crompende a su cuncruimentu chi totu sos sistemas aiant funtzionadu in manera adeguada e chi sos machinistas aiant assionadu curretamente e cunforme a su regulamentu. Sa segur\u00e0ntzia de s'istassione fiat istada cumparada cun sas normas de \u00e0teros pa\u00ecsos de s'Unione Europea, isprendende chi fiat normale dessintotu e non teniat bisonzu de modifigaduras. Non fiat istada realizada peruna casta de recumendadura.\nS'imbestigadura zudissi\u00e0ria fiat terminada in sa prima ist\u00e0ntzia cun s'archivadura de su pretu su 30 de triulas de 2010, iscumbatende chi s'intzidente fiat istadu d\u00e8vidu a unu cumportamentu \u201cincautelosu e malatrividu\u201d dae bandas de sas b\u00ectimas e chi s'istassione e sos serv\u00ectzios suos cumpriant cun sa regulativa e sas cundissiones de segur\u00e0ntzia. Pro su chi pertocat su machinista, aiat dadu negativu in sa proa de arculemia e cunsumidura de trassicadores e sa reassione sua fiat istada lestra e curreta.\n\"Sas imbestigaduras zughent a s'\u00f9nigu cuncruimentu chi sos \u00f2bitos siant d\u00e8vidos a unu cumportamentu incautelosu e malatrividu de sas b\u00ectimas etotu\u201d.\nSos familiales aiant recurtu a su Tribunale Provintziale, chi lis aiat dadu sa resone in parte, cussiderende chi fiat istadu bioladu su deretu issoro a un'amparu efetivu, e aiat cumandadu sa reabertura de su casu. Su zuighe s'est negadu a imputare su machinista de su trenu.\nB\u00ectimas.\nSas b\u00ectimas mortales de su disacatu fiant istadas treighi pessones, chi duas teniant edades cumpresas intre 16 e 28 annos (sete de nassionalidade ecuadoriana, duos culombianos, duos bolivianos e una rumena) e una f\u00e8mina de 46 annos. \u00c0teras bat\u00f2rdighi pessones fiant resurtadas fertas (otu \u00f2mines e ses f\u00e8minas), una de issas in istadu cr\u00ectigu. "}
{"id": "12112", "revid": "3602", "url": "https://sc.wikipedia.org/wiki?curid=12112", "title": "Testughine alligadore", "text": "Su test\u00f9ghine alligad\u00f2re (l\u00f9men issient\u00ecficu: \"Macrochelys temminckii\") est unu testughine chi appart\u00e8net a sa fam\u00eclia \"Chelydridae\". Est s'unica isp\u00e8tzia de sa zen\u00eca \"Macrochelys\". Si atz\u00e0pat in sos USA tzentru-meridionales, f\u00ecntzas a camp\u00e0re in sos ist\u00e0os de Kansas, Iowa e Indiana.\nEst unu de sos test\u00f9ghines prus mannos a v\u00ecver in padule, sicom\u00e8nte podet l\u00f2mper a chentu kg.\nSa cor\u00e0tza de custu testughine tenet unu colore m\u00f9rru o cast\u00e0nzu chi b'\u00e0ndat dae 34 a 66 cm e f\u00ecntzas de prus. Sa conca sua est manna, sas barras sun a \u00f9nchinu e sa c\u00f2a est longa meda.\nSa singulare caratteristica de custu testughine est chi t\u00e8net in sa limba unu penduliche ruju a forma de verme, chi s'animale impr\u00e8at pro abbaradd\u00e0re a sos chi si si p\u00f2net a catz\u00e0re pro s\u00ecche los mandic\u00e0re, comente a p\u00ecsches, crost\u00e0tzeos e atteros mamm\u00ecferos min\u00f2res."}
{"id": "12113", "revid": "7227", "url": "https://sc.wikipedia.org/wiki?curid=12113", "title": "Bidumajore", "text": ""}
{"id": "12114", "revid": "7227", "url": "https://sc.wikipedia.org/wiki?curid=12114", "title": "Barad\u00ecle", "text": ""}
{"id": "12115", "revid": "7227", "url": "https://sc.wikipedia.org/wiki?curid=12115", "title": "Baressa", "text": ""}
{"id": "12116", "revid": "7227", "url": "https://sc.wikipedia.org/wiki?curid=12116", "title": "Biduniu", "text": ""}
{"id": "12117", "revid": "772", "url": "https://sc.wikipedia.org/wiki?curid=12117", "title": "William Turner", "text": "Est istadu unu pittore romanticu cunsideradu unu de sos printzipales paesaggistas de ogni tempus, edd' est istadu unu de sos printzipales mastros de sa tecnica de s'acquarello de s'Inghilterra.\nDae medas est connottu comente su \"pintore de sa lughe\" e s'obera sua est cunsiderada una prefazione romantica de s'Impressionismu e calicunu de sos trabaglios suos sunu definidos appartenentes a s'arte astratta. \nPro s'espressividade de sas oberas suas, medas contemporaneos, l'ana leadu in giru, massimu pro s'apparentzia de no finidu: ma fit istadu appoggiadu dae John Ruskin e, in tempos pius rezentes, esaltadu dae sos \"impressionistas\" finas a sos \"espressionistas astrattos\"."}
{"id": "12118", "revid": "772", "url": "https://sc.wikipedia.org/wiki?curid=12118", "title": "1851", "text": "S'annu 1851 (MDCCCLI in n\u00f9meros romanos) est un annu incomintzadu m\u00e8rcuris segundu su calend\u00e0riu gregorianu."}
{"id": "12119", "revid": "772", "url": "https://sc.wikipedia.org/wiki?curid=12119", "title": "J. M. W. Turner", "text": ""}
{"id": "12120", "revid": "134061", "url": "https://sc.wikipedia.org/wiki?curid=12120", "title": "John Ruskin", "text": "Est istadu su criticu de s'arte pius importante e cunsideradu de s'Epoca vittoriana, e in pius unu mecenate, unu disegnadore e acquarellista, unu pensadore e filantropo. Ad iscrittu subra diversas materias dae sa geologia a s'architetura, ornitologia, literadura, botanica, economia politiga. \nArchitetura.\nRuskin s'est interessadu bastante de architetura, edd'est istadu unu de sos printzipales animadores de su Gothic revival, pro cantu reguardat su restauro Ruskin pensaiat chi su restauro fit distrutzione; e chi sas costrutzionea antigas devian essere arribadas comente fini."}
{"id": "12121", "revid": "2404", "url": "https://sc.wikipedia.org/wiki?curid=12121", "title": "Silvio Moser", "text": "Silvio Moser (Tzurigu, 24 abrile 1.941-Locarnu, 26 maju 1.974) est istadu unu pilotu automobilencu isv\u00ectzeru.\nNotas biogr\u00e0figas.\nN\u00e0schidu in Tzurigu, si fiat tramudadu zai dae sa pitzinnia a su Cantone Tessinu cun babos suos, cuncretamente a Vaglio, in ue babu suo aiat montadu una butega de antiguedades r\u00f9stigas. Zai a z\u00f2vanu z\u00f2vanu, Moser si fiat averadu particularmente interessadu a sa motorizadura e a sas curreras, a sas cales aiat cumintzadu a leare parte in pessu chi \u00e8sseret poss\u00ecbile. Isse aiat aguarmente formadu parte de unu grupu de apentados chi si fiat creadu a ingh\u00ecriu de Tommy Spichiger.\nZai s'istajone de 1964 fiat istada particularmente ditzosa pro sas bint\u00f2rias in sa Temporada Argentina e in su campionadu europeu de F\u00f2rmula 3, ch'isse aiat terminadu in agualidade de puntos cun Jackie Stewart.\nMoser fiat istadu su primu tessinesu chi aiat partetzipadu a su campionadu de F\u00f2rmula 1, in sos annos dae su 1967 a su 1971.\nMoser, paris cun Aldo Pessina e Pablo Foletti, aiat amaniadu in su 1967 sa prima edissione de Esposauto, un'isponidura de su setore de sas beturas de curreras e seriales, chi aiat tentu logu in Luganu onzi duos annos finas a su 1997. A pustis de sa morte sua, li fiat intradu in parte Clay Regazzoni.\nSilvio Moser fiat mortu in Locarnu in su 1974, unu mese a pustis de un'intzidente grae chi li fiat acont\u00e8ssidu in sa 1.000 km. de Monza. S'autom\u00f2bile sua nche fiat essida dae sa currera iscudende a cosa de un'\u00e0tera betura chi fiat essida a sua bia unas cantas furriadas in antis, sena chi sos cummess\u00e0rios de porfia s'ocuparent de l'evacuare. Pro neghe de s'intzidente, Moser fiat intradu a coma e fiat obitadu sena releare cunnoschimentu mai.\nMoser, in prus de custu, aiat azuadu a Clay Regazzoni s'amigu suo a intrare a su mundu de sas curreras."}
{"id": "12122", "revid": "5966", "url": "https://sc.wikipedia.org/wiki?curid=12122", "title": "Movimentu pro sos derettos de sos autisticos", "text": "Su movimentu pro sos derettos de sos aut\u00ecsticos, mutt\u00ecu f\u00ecntzas movimentu de sa neurodiversidade, est una currente sotziale chi incor\u00e0zat sos chi p\u00e0tin de sa sindrome e sa sotziedade in generale a t\u00e8nner in cuss\u00ecderu s'autismu com\u00e8nte una rich\u00e8sa prusapr\u00e8stu chi non unu macch\u00ecghine o istr\u00f2bu de conca de san\u00e0re a ch\u00ecto. Su movimentu p\u00f9nnat a una s\u00e8ria de obiettivos, chi cumpr\u00e8nden a atzett\u00e0re su cumportamentu autisticu de man\u00e8ra prus l\u00e8pia, impar\u00e0re a sos autisticos a irfrutt\u00e0re sas cumpet\u00e8ntzias iss\u00f2ro imb\u00e8tzes de istr\u00f2cher su chi f\u00e0chen sos fed\u00e0les neurot\u00ecpicos, a fravic\u00e0re una r\u00e8tza sotziale chi perm\u00ecttat a sos autisticos de sotzializ\u00e0re com\u00e8nte b\u00f2len issos, a reconn\u00f2scher sa comunidade autistica com\u00e8nte unu gr\u00f9stiu de minor\u00eca, e g\u00f2i sich\u00ecnde.\nSu movimentu cr\u00e8det chi sa neurodiversid\u00e0de siat pro m\u00f2re genetica e si la d\u00e8pat atzett\u00e0re pro com\u00e8nte est, una man\u00e8ra che un'attera chi su genoma umanu t\u00e8net pro si espress\u00e0re. Custa m\u00e0nera de pess\u00e0re s'autismu est dist\u00ecnta dae sas atteras duas chi bi at, est a n\u00e0rrer: \nSu movimentu t\u00e8net bid\u00e8as chi sun cuntroversas meda e bi nd'at unu munt\u00f2ne de p\u00e0rreres chi b'\u00e0nden s\u00ecat a ap\u00f2zu siat c\u00f2ntra custa currente sotziale dae parte de zente chi s\u00f9ffrit de autismu.\nSu movimentu cumpr\u00e8ndet unu numeru mannu de ass\u00f2tzios. Calic\u00f9nu, comente su \"Autistic Self Advocacy Network\" (ASAN) sun no-profit, m\u00e8ntras chi atteros, comente \"Autism Network International\", non lu sun."}
{"id": "12123", "revid": "134960", "url": "https://sc.wikipedia.org/wiki?curid=12123", "title": "1936", "text": "S'annu 1936 (MCMXXXVI in n\u00f9meros romanos) est un annu incomintzadu in m\u00e8rcuris segundu su calend\u00e0riu gregorianu. "}
{"id": "12124", "revid": "132136", "url": "https://sc.wikipedia.org/wiki?curid=12124", "title": "1881", "text": "S'annu 1881 (MDCCCLXXXI in n\u00f9meros romanos) est un annu incomintzadu in die de s\u00e0padu segundu su calend\u00e0riu gregorianu."}
{"id": "12130", "revid": "132237", "url": "https://sc.wikipedia.org/wiki?curid=12130", "title": "1584", "text": "S'annu 1584 (MDLXXXIV in n\u00f9meros romanos) est un annu incomintzadu in dom\u00ecniga segundu su calend\u00e0riu gregorianu."}
{"id": "12131", "revid": "2404", "url": "https://sc.wikipedia.org/wiki?curid=12131", "title": "Cr\u00ecmine de su catamaranu", "text": "Est cunnotu a s'opinione p\u00f9briga comente su cr\u00ecmine de su catamaranu su mortorzu de Annarita Curina, una barrera pesaresa de 34 annos.\nSa carrera de Curina fiat istada recuperada su 28 de l\u00e0mpadas de 1988, in unu f\u00f9ndigu bassu de s'Adri\u00e0tigu, sete millas a largu dae Marzocca di Senigallia (Angona), dae unu bolizeri. Su cad\u00e0vere de s'iscuredda fiat insaurradu cun un'\u00e0ngora de 17 chilos, sa cara fiat isermorada dae s'istare longu a modde, peroe finas dae diferentes corfos, incrividos cun unu machete, comente s'at a iscoberrer posteriormente.\nAnnarita Curina possediat, paris cun'amiga, unu catamaranu de 10 metros de long\u00e0ria, s'Ark. S'isc\u00f2berit chi, a sas 11:30 de sa chen\u00e0bura 10 de l\u00e0mpadas, sa f\u00e8mina, divortziada dae un'inzineri, aiat leadu su mare impare cun un'\u00f2mine italianu e una pisedda olandesa. Su destinu issoro fiant sas \u00ecsulas Baleares, e sa finalidade de su biazu fiat una bag\u00e0ntzia, peroe finas e mescamente sa possibilidade, una bia cr\u00f2mpidos a destinu, de nolitare s'imbarcadura pro rugheras.\nNche tzucant deretu sas buscas internassionales.\nSa barca, renumenada Fly2, est agatada torra su de 19 de triulas in su portu tunisianu de Ghar el Melh. Duas dies a pustis, sa polima tunisiana detenet a Filippo De Cristofaro, 34 annos, divortziadu cun una fiza, unu fulanu istranu chi campat dae isbirgos e tenet un'apentu mannu pro sas barcas de bela, e duos olandesos: sa 17arza Diane Beyer, chi cun De Cristofaro, dassende babos suos, zai si nch'est fu\u00ecda una bia chirru a sa Noa Caled\u00f2nia, e Pieter Groenendijk, 27 annos, chi at a resurtare anzenu a su cr\u00ecmine.\nA sa prima, Filippo e Diane chircant de dare una bersione improb\u00e0bile de s'acont\u00e8ssidu: un'atachizu intre ambas f\u00e8minas chi si cuntierraiant a Filippo agabadu cun traz\u00e8dia. A pustis, ambos s'istrampant a cunfissant. Annarita Curina est istada ochida dae Filippo De Cristofaro, cun sa sodalia de s'olandesita. Est istada issa chi at fertu a Annarita in unu costazu, in s'\u00ecnteri chi s'iscuredda si fiat discansende suta de sa cuberta. Peroe isse l'at agabada cun unu machete chi s'agataiat a bordu. Posteriormente, ambos ant ghetadu sa carena a mare, a pustis de l'insaurrare pro chi no \u00e8sseret agatada mai.\nSu motivu iscadenadore? Unu f\u00f9tile a beru: a furare su catamaranu de Annarita e navegare peri su mundu cun s'amiga sua z\u00f2vana. Unu cr\u00ecmine a tr\u00e0munu de un'abentura. E est totu.\nProtzessada dae su tribunale de sos minores de edade, su 17 de nadale de 1988, Diane Beyer at a esser cundennada a ses annos e ses meses de presonia.\nEst prus gravosa sa pena pro De Cristofaro: 30 annos in su primu gradu, chi devenent presonia perpetuada in s'apellu e in sa cassadura, su 5 de l\u00e0mpadas de 1.991.\nFilippo De Cristofaro est ev\u00e0didu dae sa presone de Opera (Milanu) su 6 de triulas de 2007, sende atzapadu unu mese prus a tardu in Utrecht (Olanda), sa tzitade de Diane, ch'in s'\u00ecnteri at cumintzadu una bida noa de muzere e mama.\nDe Cristofaro est ev\u00e0didu torra, custa bia dae su penadorzu de Porto Azzurro (Liornu), su 28 de abrile de 2.014."}
{"id": "12132", "revid": "133406", "url": "https://sc.wikipedia.org/wiki?curid=12132", "title": "Borgen (Serie TV)", "text": "Borgen est su titulu de una serie televisiva drammatiga danesa, comintzada in su 2010, chi racontat s'istoria de una f\u00e8mina chi est diventada primu ministru de sa Danimarca. Su numene \"Borgen\" (\"su Casteddu\") est riferidu a Christiansborg Palace, situadu in su centru de Copenaghen,chi est su palatu chi ospitat su Parlamento, s'offisciu de su Primu Ministru e sa Corte Suprema de i cussa natzione. \nSu personagiu printzipale, \"Birgitte Nyborg\" (interpretada dae s'atrice Sidse Babett Knudsen) paret chi siat ispiradu a Helle Thorning-Schmidt, sa prima f\u00e8mina chi est diventada cabu de su guvernu in cussa nazione. \nIn Italia est trasmittidu dae sa rete televisiva La EFFE."}
{"id": "12133", "revid": "3602", "url": "https://sc.wikipedia.org/wiki?curid=12133", "title": "Faun", "text": "Sos Faun sun unu grupu musicale tedescu de genere folk, chi tenet meda itte b\u00ecer chin sos sonos de s'Edade de Mesu. Sos Faun an a commo prubic\u00e0u 6 album, chi si bi ag\u00e0ttat in intro unu live fattu imp\u00e0re a su grupu de folk psichedelicu In Gowan Ring. Sa musica issoro est ispetzi\u00e0le, ca impr\u00e8an istrumentos anticos e sun semper a su tzentru de sas cant\u00f2nes sas par\u00e0gulas, cant\u00e0das in par\u00ectzas limbas com\u00e8nte su tedescu, su lat\u00ecnu, s'islandesu anticu, s'ungheresu, su lad\u00ecnu e su finlandesu. Tra sos istrumentos chi sos sonadores nde f\u00e0chen impr\u00e8u, sun a amment\u00e0re s'arpa tzeltica, sa nyckelharpa isvedesa, sa ghironda, sas bisonas, su frautu e atteros galu."}
{"id": "12134", "revid": "2404", "url": "https://sc.wikipedia.org/wiki?curid=12134", "title": "Ghillotina", "text": "Sa ghillotina est una m\u00e0china de cuntzibidura frantzesa, ispirada dae modellos antigos de m\u00e0chinas de detzugradura, chi fiat istada impreada in Frantza pro s'aprigadura ufissiale de sa pena de morte peri isconcamentu, e posteriormente in unos cantos cantones isv\u00ectzeros, in Isv\u00e8tzia, in B\u00e8rziu e in Alem\u00e0nia. In Frantza, una ghillotina aiat funtzionadu in sa presone des Baumettes pro s'\u00f9rtima bia in su santandria de 1977, e fiat istada intregada definitivamente a sa presone de Fresnes a pustis de s'abolidura de sa pena de morte in 1981.\nCunforme a sos ispertos de meighina, sa partzidura de su meoddu ispinale cunzughet sa p\u00e8rdida de cunnoschimentu iscutale (pretzisamente che in su casu de inforcamentu a falada longa)."}
{"id": "12135", "revid": "132271", "url": "https://sc.wikipedia.org/wiki?curid=12135", "title": "1497", "text": " S'annu 1497 (MCDLXCVII in n\u00f9meros romanos) est un annu incomintzadu in dom\u00ecniga segundu su Calend\u00e0riu Giulianu."}
{"id": "12136", "revid": "2404", "url": "https://sc.wikipedia.org/wiki?curid=12136", "title": "Nova Scotia", "text": "Sa provintzia de sa Nova Scotia est una de sas provintzias de su Canada, sa capitale sua est Halifax. Sas limbas faeddadas sunu meda, sa pius diffusas sunu s'inglesu e i su frantzesu ma est meda difusu finas sa arabu. In su teritoriu sos abitantes a su 2011 fini 921.727 e sunu de tantas etn\u00ecas."}
{"id": "12137", "revid": "772", "url": "https://sc.wikipedia.org/wiki?curid=12137", "title": "Nova Scozia", "text": ""}
{"id": "12145", "revid": "7227", "url": "https://sc.wikipedia.org/wiki?curid=12145", "title": "Tramatza (ozetu)", "text": "Una tramatza est unu cabidale mannu, normarmente postu in una retza angorada a unu letu, in ue a dormire o discansare.\nNotas ist\u00f2rigas.\nIstorigamente, sa tramatza est istada prenada de paza, crine, lana de berveghe o \u00e0teros materiales moddes. Sas tramatzas modernas sunt de castas bariadas e podent esser custitu\u00ecdas dae mollas cuguzadas cun pizos prus o mancu grussos de lana o \u00e0teros materiales moddes, o puru cumpostas intreamente de l\u00e0tighe de gomma.\nDae sos annos chimbanta de su de XX s\u00e8gulos, est istada meda pobulare sa tramatza a mollas, definida fitianu finas \u201cortop\u00e8diga\u201d, peroe oe est cussiderada pratigamente antigada e superada dae sas gasi mutidas tramatzas \u201cergon\u00f2migas\u201d, est a narrer a tretu de si modellare e sighire sas bortas fisiol\u00f2zigas de sa carena. Sos ispetzialistas m\u00e8digos oram\u00e0i nde cussizant artamente s'impreu a petus de sas ortop\u00e8digas."}
{"id": "12147", "revid": "7227", "url": "https://sc.wikipedia.org/wiki?curid=12147", "title": "Filu 'e ferru", "text": ""}
{"id": "12150", "revid": "3528", "url": "https://sc.wikipedia.org/wiki?curid=12150", "title": "Limba norvegesa", "text": "Su norvegesu est una limba chi pert\u00e8net a sas limbas germanicas de su nord e a sa fam\u00eclia prus manna de sas limbas indo-europeas.\nSu norvegesu est una particularid\u00e0de p\u00e8ri s'Europa, ca est una limba chi t\u00e8net duas formas iscr\u00ecttas (o istandard) impre\u00e0das de man\u00e8ra uffitziale in Norvegia: su \"bokm\u00e5l\" e su \"nynorsk\".\nSos com\u00f9nos norvegesos poden isseper\u00e0re a contu iss\u00f2ro si f\u00e0cher impr\u00e8u de s'una o s'attera forma istandard com\u00e8nte uffitziale, ch\u00e8ne istr\u00f2bu per\u00f9nu. In medas, per\u00f2e, de man\u00e8ra ispetziale pro cussos mannos com\u00e8nte Oslo, no an pic\u00e0u positzione atzett\u00e0nde siat su Bokm\u00e5l siat su Nynorsk."}
{"id": "12152", "revid": "2404", "url": "https://sc.wikipedia.org/wiki?curid=12152", "title": "Leonardo David", "text": "Leonardo David (Gressoney-Saint-Jean, 27 cabudanni 1960 \u2013 Gressoney-La-Trinit\u00e9, 26 frearzu 1985) est istadu un'ischiadore arpesu italianu.\nFiat fizu de Davide, ischiadore arpesu de livellu artu a bia sua.\nBiografia.\nPromissa manna de s'isch\u00ec arpesu de s'agabu de sos annos setanta, Leonardo David fiat cussideradu dae medas s'antagonista poss\u00ecbile de Ingemar Stenmark su cracu isvedesu e s'erederi isportivu de Gustav Th\u00f6ni.\nIspetzialista de sas dissiplinas t\u00e8nnigas, mancari apat disputadu pagas porfias in sa Cupa de su Mundu, fiat res\u00e8ssidu a s'evidentziare zai dae su cumintzu, arribende intre sos primos tres siat in s'islalom zigante (Schladming), siat in s'ispetziale (Kranjska Gora e Jasna). Su 7 de frearzu de 1979, aiat b\u00ecnchidu s'\u00f9niga porfia sua, s'islalom de Osru, in dae in antis de Ingemar Stenmark e Phil Mahre s'istadunidesu.\nAiat bintu sa Cupa Europa in su 1978 e in sos Campionados Italianos aiat logradu sa medalla de brunzu in sa falada l\u00ecbera in su 1977.\nSa carrera sua fiat istada segada in curtzu dae s'intzidente grae chi li fiat interv\u00e8nnidu in sa falada antisol\u00ecmpiga de Lake Placid su 3 de martzu de 1979, in ue nche fiat rutu a probe de sa raja ocasionende-si unu traumatismu carrotzale cun coma cunseghidore. Zai fiat rutu unas cantas chidas in antis, in su barigare de una falada l\u00ecbera chi si fiat isvilupada in Cortina d'Ampezzo, e in sas chidas posterioras \u201cnon resessiat a s'assussare nemancu in s'islalom zigante, ca sas bivraduras zeneradas dae sos isch\u00ecs in s'astra li causaiant dolore de conca\u201d, comente at iscritu Paolo De Chiesa su cumpanzu suo de echipa. Nostamis de custu, aiat leadu parte a sa falada de Lake Placid in ue, cun sa raja a s'ograda, nche fiat rutu. Si fiat pesadu torra, aiat rugradu sa raja e posca si fiat istrampadu intre sos bratzos de Piero Gros. Non diat aer releadu mai prus su cunnoschimentu, malugradu s'internamentu a s'ispidale e cuidados longos in Innsbruck.\nPosteriormente a s'intzidente, fiant n\u00e0schidas pol\u00e8migas a pitzos de s'oportunidade de li dassare disputare cussa falada l\u00ecbera: sas cr\u00ectigas si basaiant in su fatu chi David galu no \u00e8sseret prontu pro parare fronte a cussa dissiplina, cun resone prus manna dada sa ruta anteriora, dae sa cale paraiat chi no \u00e0eret galu recuperadu prenamente. In particulare, custu \u00f9rtimu epis\u00f2diu si podiat interpretare comente sinzale avertidore a su cale non fiat istadu dispensadu s'atentu d\u00e8vidu. S'acot\u00e8ssida aiat tentu finas sechelas zudissi\u00e0rias.\nS'ischiadore z\u00f2vanu no aiat recuperadu prus finas a sa morte, acont\u00e8ssida ses annos a pustis."}
{"id": "12153", "revid": "2404", "url": "https://sc.wikipedia.org/wiki?curid=12153", "title": "Limba danesa", "text": "Su danesu est una limba chi pert\u00e8net a sas limbas germanicas de su nord (est a n\u00e0rrer, iscandinavas) e sa familia prus manna de sas limbas indo-europeas.\nEst sa limba uffitziale in Danimarca e secunda limba uffitziale in Groenlandia, affacch'e a su \"kalaallisut\", e in sas Isulas F\u00e6r \u00d8er, paris chin sa limba faroesa. Abb\u00e0rrat galu limba uffitziale in Islanda pro sa colonitzassione. \nEst imb\u00e8tzes limba de minor\u00eca in su Land tedescu de su Schleswig-Holstein (in danesu Slesvig-Holsten), in ube la chisti\u00f2nan unas 50.000 pess\u00f2nes.\nEst a amment\u00e0re chi su danesu est commo iscump\u00e0rtu in sas Isulas V\u00ecrghines istado-unid\u00e8nsas, col\u00f9nia danesa f\u00ecntzas a su 1916.\nF\u00ecntzas sa variedade norvegesa Bokm\u00e5l est, dae su puntu de b\u00ecsta limb\u00ecsticu, una forma de danesu fattu norvegesu, manc\u00e0ri chi s'isvil\u00f9pu istoricu-curturale f\u00e0cat a man\u00e8ra chi non si la cuns\u00ecderet goi commo.\nUna variedade particulare de su danesu si chisti\u00f2nat in s'isula Bornholm: su bornholmesu mant\u00e8net trastos imb\u00e8nnios oje in d\u00ece in sa limba islandesa."}
{"id": "12154", "revid": "3602", "url": "https://sc.wikipedia.org/wiki?curid=12154", "title": "Scots", "text": "Su scots est una limba germanica otzidentale anglo-frisona chi si chisti\u00f2nat in Iscotzia, in s'Ulster e su trettu lacan\u00e0rju de sa Repubrica de Irlanda (in ube si conn\u00f2schet chin su l\u00f9men de Ulster Scots), simizante a s'inglesu ma meda a div\u00e8rsu dae su gaelicu iscotzesu. Si li n\u00e0t puru \"Lowland Scots\" pro lu contrapp\u00f2nner a su gaelicu, ca su gaelicu si fav\u00e8ddat in sas Highlands.\nIn s'allega vulgare si m\u00f9ttit simprem\u00e8nte iscotzesu, manc\u00e0ri chi siat menzus a impre\u00e0re su faveddu de \"limba scots\" pro non che lu p\u00f2nner a pare chin su gaelicu. Manc\u00e0ri chi siat belle su mat\u00e8ssi de s'inglesu, tantu chi sos duos idiomas si p\u00f2den cumpr\u00e8nder a pare chene troppu problemas, su scots est t\u00e8ntu in cuss\u00ecderu che limba a banda.\nS'iscotzesu t\u00e8net rad\u00ecchina in sa limba germanica de sos anglos chi ist\u00e0ban a nord de su r\u00ecbu Humber, chin carchi influentzia ben\u00ecnde dae s'inglesu modernu."}
{"id": "12155", "revid": "132390", "url": "https://sc.wikipedia.org/wiki?curid=12155", "title": "Oreste Pieroni", "text": "Est istadu sindigu de T\u00e0tari dae su 1946 a su 1954 dende esempiu de bona amministratzione.\nDae su 1956 a su 1961 fit istadu su Direttore Generale de su Bancu 'e Sardigna"}
{"id": "12156", "revid": "772", "url": "https://sc.wikipedia.org/wiki?curid=12156", "title": "1899", "text": "S'annu 1899 (MDCCCLXCIX in n\u00f9meros romanos) est un annu incomintzadu in dom\u00ecniga segundu su calend\u00e0riu gregorianu. "}
{"id": "12157", "revid": "1162", "url": "https://sc.wikipedia.org/wiki?curid=12157", "title": "Banco di Sardegna", "text": " Su Banco Di Sardegna S.p.A. est unu istituto de credito italianu, cun base in Sardigna cun diretzione a T\u00e0tari e sede legale in Cagliari. Attualmente faghet parte de su gruppu BPER ed est quotatada in Borsa di Milano. \nIstoria.\nSu \"Banco di Sardegna\" fit istadu fundadu in su 1944 de Cagliari, comente e Creditu Industriale. In su 1953, poi e sa fusione de s'ICAS (\"Istituto di Credito Agrario per la Sardegna\") e de su matessi Banco di Sardegna de Cagliari."}
{"id": "12158", "revid": "14089", "url": "https://sc.wikipedia.org/wiki?curid=12158", "title": "Bassu tedescu", "text": "Su bassu tedescu o limba bassu-sassone (\"Plattd\u00fc\u00fctsch\", tedescu istandard: \"Plattdeutsch\" o \"Niederdeutsch\", olandesu: \"Nedersaksisch\") est una limba chistion\u00e0da in su nord de sa Germania e appart\u00e8net a su gr\u00f9stiu bassu-tedescu de sas limbas germanicas otzidentales. \nOje in d\u00ece est una limba a puntu de s\u00ecche m\u00f2rrer, s\u00e8nde galu in sa bucca de una minor\u00eca semper de prus imminorig\u00e0da in sas regiones a l\u00e0cana chin su Mare de su Nord; pacu, de su bassu sassone, bi nd'abb\u00e0rrat in s'allega regionale tedesca. F\u00ecntzas Hannover, su capu de locu de su bassu tedescu, at atzett\u00e0u de impre\u00e0re s'istandard de s'artu tedescu (\"Hochdeutsch\"), limba uffitziale de sa Germania.\nEst a amment\u00e0re chi \"artu\" e \"bassu\" non s\u00e8rbin a indit\u00e0re un'isp\u00e8tzia de status apitzig\u00e0u a sa limba (comente chi su bassu tedescu s\u00e8ret limba vulgare e s'artu s\u00e8ret, a s'imbesse, limba de zente isch\u00ecda), ma su locu, s\u00e8nde chi su bassu sun sos pianos e s'artu sas muntagnas.\nSas tzitt\u00e0des prus mannas in ube sa limba bassu-tedsca si chisti\u00f2nat sun Amburgu, Dortmund, Essen, Brema, Hannover, Bochum, Bielefeld, Wuppertal, Magdeburgu, M\u00fcnster, Gelsenkirchen (in westfalicu Gelsenki\u00e4rken) e Braunschweig. P\u00e8ri minor\u00ecas de atteros ist\u00e0dos, comente sa Danimarca e su Paraguay, fav\u00e8ddan su bassu tedescu e calicunu limbazu si atz\u00e0pat in Brasile e in sos Istados Unidos."}
{"id": "12159", "revid": "3602", "url": "https://sc.wikipedia.org/wiki?curid=12159", "title": "Germ\u00e0nia", "text": ""}
{"id": "12160", "revid": "2404", "url": "https://sc.wikipedia.org/wiki?curid=12160", "title": "Limba olandesa", "text": "Su olandesu , f\u00ecntzas conn\u00f2ttu chin su l\u00f9men de nederlandesu (\"Nederlands\") est una limba germanica. Si chisti\u00f2nat, pro esempiu, in sos Pa\u00ecsos Bassos e in Belziu."}
{"id": "12161", "revid": "203", "url": "https://sc.wikipedia.org/wiki?curid=12161", "title": "Limba frisone", "text": "Su frisone est una limba germanica chi pert\u00e8net a su gr\u00f9stiu germanicu otzidentale e la fav\u00e8ddat mesu milione de pess\u00f2nes in sos tr\u00e8ttos chi sun a l\u00e0cana de cost\u00e8ra de su Mare de su Nord in sos Pa\u00ecsos Bassos, Germania e Danimarca.\nSu frisone est una limba acc\u00f9rtzu meda a s'inglesu (per\u00f2e, si non si t\u00e8net in cuss\u00ecderu su scots, su bassu tedescu si li assim\u00eczat galu de prus)."}
{"id": "12162", "revid": "18359", "url": "https://sc.wikipedia.org/wiki?curid=12162", "title": "Carillone", "text": "Su carillone est un'aina musigale autom\u00e0tiga de su de deghenoe s\u00e8gulos chi produit m\u00f9siga faghende bivrare, peri puntas postas in unu tzilindru o in unu discu rodadore, unas cantas atzeddas de atzarzu arringheradas a p\u00e8tene.\nArgunos de issos, in prus de custu, tenent pratos menores a percussura o campaneddos (aguarmente mec\u00e0nigos). Custas ainas tenent zenerarmente dimensiones meda limitadas, peroe unos cantos isemprales (raros) nche sizint sas medidas de unu cantzu mannu de mob\u00eclia."}
{"id": "12163", "revid": "18313", "url": "https://sc.wikipedia.org/wiki?curid=12163", "title": "1876", "text": "S'annu 1814 (MDCCCLXXVI in n\u00f9meros romanos) est un annu incomintzadu s\u00e0padu segundu su calend\u00e0riu gregorianu."}
{"id": "12165", "revid": "11485", "url": "https://sc.wikipedia.org/wiki?curid=12165", "title": "1770", "text": "S'annu 1770 (MDCCLXX in n\u00f9meros romanos) est un annu incomintzadu in lunis segundu su calend\u00e0riu gregorianu. "}
{"id": "12166", "revid": "132422", "url": "https://sc.wikipedia.org/wiki?curid=12166", "title": "1821", "text": "S'annu 1821 (MDCCCXXI in n\u00f9meros romanos) est un annu incomintzadu lunis segundu su calend\u00e0riu gregorianu."}
{"id": "12168", "revid": "133626", "url": "https://sc.wikipedia.org/wiki?curid=12168", "title": "Emilio Salgari", "text": "Emilio Carlo Giuseppe Maria Salgari (Verona, 21 austu 1862 \u2013 Torinu, 25 abrile 1911) est istadu un'iscritore italianu de romanzos de abentura meda pobulares. Autore istraordinariamente prol\u00ecfigu, est amentadu mescamente pro esser su \u201cbabu\u201d de Sandokan, de su tzicru de sos piratas de sa Mal\u00e8sia e su de sos cursaros de sas Antiddas. Aiat iscritu finas romanzos ist\u00f2rigos, comente \u201cCartagu in framas\u201d e diferentes contos fant\u00e0stigos, comente \u201cSas maravillas de su Duamiza\u201d, in ue prefigurat sa sotzietade atuale unu s\u00e8gulu in antis, e est cunsideradu unu de sos antiscurridores de sa si\u00e8ntzia fant\u00e0stiga in It\u00e0lia, e in particulare membru de s'arrampu de su romanzu sient\u00ecfigu. Medas \u00f2peras suas sunt istadas adatadas a su tz\u00ecnema e sa telebisura."}
{"id": "12171", "revid": "3602", "url": "https://sc.wikipedia.org/wiki?curid=12171", "title": "Another World (videojocu)", "text": "Another World (Out of This World in sos Istados Unidos e Outer World in Giappone) est unu videoj\u00f2cu de fantassi\u00e8ntzia chi at isvilup\u00e0u Eric Chahi in su 1991 pros Delphine Software International e Interplay at prubic\u00e0u. Sa grafica e sa copertedda las at fattas Chahi et\u00f2ttu, m\u00e8ntras chi sa musica est de Jean-Fran\u00e7ois Freitas.\nOje in d\u00ece, Another World est t\u00e8ntu in cuss\u00ecderu dae sa critica com\u00e8nte unu classicu de \"cinematic platform\". Cando fit ess\u00ecu at fattu sutzessu mannu, tantu chi b'an fattu unu sichid\u00f2re: \"Heart of the Alien\", prubic\u00e0u p\u00e8tzi pro Sega Mega CD, in ube su protagonista est s'alienu co-protagonista de s'istoria."}
{"id": "12172", "revid": "3602", "url": "https://sc.wikipedia.org/wiki?curid=12172", "title": "Tomb Raider (1996)", "text": "Tomb Raider: Featuring Lara Croft est unu videoj\u00f2cu chi at isvilup\u00e0u Core Design e Eidos Interactive at prubic\u00e0u: est su primu jocu de su chi at a \u00e8sser una s\u00e8rie longa. Su jocu fit ess\u00ecu in su 1996 pro PC, PlayStation e Sega Saturn. \nTomb Raider c\u00f2ntat un'istoria de Lara Croft, un'archeologa inglesa in cherta de tesoros anticos, chi p\u00f2det amment\u00e0re meda Indiana Jones. Su jocu at t\u00e8ntu unu sutzessu gai mannu, chi non solu est ist\u00e0u unu faru pro tottus sos atteros jocos de abbentura chi an a sich\u00ecre in benid\u00f2re, ma su protagonista suo, Lara Croft, ch'est ess\u00ecu dae su campu de sos videojocos e est b\u00e8nniu unu fenomenu de massa.\nA commo fachet a iscarricare Tomb Raider e Tomb Raider: Chronicles pro PlayStation 3 e PlayStation Portable pro m\u00e8diu de su PlayStation Network; si podet f\u00ecntzas col\u00e0re pro GOG.com pro si lu compor\u00e0re."}
{"id": "12173", "revid": "132603", "url": "https://sc.wikipedia.org/wiki?curid=12173", "title": "Honor\u00e9 Daumier", "text": "Fit printzipalmente unu autodidatta, difattis finas si, in su 1828, est documentada una presentzia sua in s'Acad\u00e9mie Suisse (Accademia isvitzera), aiat trabagliadu meda comente e litografu. Una olta imparada s'arte de sa litograf\u00eca aiat cominzadu a produrre illustratziones pro casas editrices musicales e pro sa publicidade.\nIn su 1830 aiat partecipadu a sa Trois Glorieuses (sa \"Rivolutzione de l\u00e0mpadas\" in Frantza) e, dae su 1831 a su 1835, aiat collabadu a su giornale de oppositzione \"Caricature\" , pubrichende vignettas satiricas."}
{"id": "12174", "revid": "145359", "url": "https://sc.wikipedia.org/wiki?curid=12174", "title": "1808", "text": "S'annu 1808 (MDCCCVII in n\u00f9meros romanos) est un annu incomintzadu chen\u00e0bura segundu su calend\u00e0riu gregorianu."}
{"id": "12175", "revid": "2404", "url": "https://sc.wikipedia.org/wiki?curid=12175", "title": "Art\u00ecmetru", "text": "S'art\u00ecmetru est unu traste de medidura chi permitit de medire sa dist\u00e0ntzia bertigale de unu corpus dae una superf\u00ectzie de referimentu (artit\u00f9dine), chi podet esser su livellu m\u00e8diu de su mare, su solu o unu livellu cumbentzionale."}
{"id": "12176", "revid": "132468", "url": "https://sc.wikipedia.org/wiki?curid=12176", "title": "1830", "text": "S'annu 1830 (MDCCCXXX in n\u00f9meros romanos) est un annu incomintzadu chen\u00e0bura segundu su calend\u00e0riu gregorianu."}
{"id": "12177", "revid": "132472", "url": "https://sc.wikipedia.org/wiki?curid=12177", "title": "1831", "text": "S'annu 1831 (MDCCCXXXI in n\u00f9meros romanos) est un annu incomintzadu s\u00e0padu segundu su calend\u00e0riu gregorianu."}
{"id": "12178", "revid": "132474", "url": "https://sc.wikipedia.org/wiki?curid=12178", "title": "Litograf\u00eca", "text": "Sa litograf\u00eca est una tecnica de riprodutzione meccanica de sas imagines. Su prozedimentu fit istadu postu in funzione in su 1796 dae Alois Senefelder in d'una tzittadina vicinu a Monaco de Baviera."}
{"id": "12181", "revid": "11485", "url": "https://sc.wikipedia.org/wiki?curid=12181", "title": "1796", "text": " S'annu 1796 (MDCCLXXVI in n\u00f9meros romanos) est un annu incomintzadu in chen\u00e0bura segundu su calend\u00e0riu gregorianu.\nFattos.\nAnnu de s'inventzione de sa tecnica de sa litograf\u00eca, posta in essere dae Alois Senefelder"}
{"id": "12182", "revid": "2404", "url": "https://sc.wikipedia.org/wiki?curid=12182", "title": "Ap\u00e0tridu", "text": "Un'ap\u00e0tridu est una pessone chi perunu Istadu recunnoschet comente nassionale suo pr\u00f2piu.\nDiferentes milliones de pessones in su mundu intreu s'agatant oe in una situassione de apatridia, podende gosare petzi de un'atzessu limitadu a sa proteghidura legale nassionale o internassionale, o a deretos fundamentales comente sos a sa salude e a s'imparonzu.\nIn su tentativu de parare fronte a sa situassione dif\u00eczile de sos ap\u00e0tridos, in su 1954 e in su 1961 fiant istadas parafadas duas cumbenturas, respetivamente subra de s'istatus de sos ap\u00e0tridos e subra de su minimonzu de s'apatridia.\nFitianu e no semper, un'ap\u00e0tridu est finas unu refuzadu. In onzi manera, sa chistione de s'apatridia intrat a sa cumpet\u00e8ntzia de s'Arta Cummessaria de sas Nassiones Unidas pro sos Refuzados (ACNAR). In su 1.974, difatis, s'Adun\u00e0ntzia Zenerale de s'Ona at p\u00e8didu a s'ACNAR de dispensare assist\u00e8ntzia legale a custa categoria de pessones e, in su 1996, at incarrigadu s'Azentzia de amprare su rolu suo a sa prebenidura e a su minimonzu de su fen\u00f2menu de s'apatridia.\nS'ab\u00e0liat chi bi siant 12 milliones de ap\u00e0tridos in su mundu. Sende gasi, petzi 64 pa\u00ecsos ant comunicadu a s'ACNAR sos datos chi permitint de contare 3,5 milliones de pessones ap\u00e0tridas. Custu fatore at imbaradu s'intrega chi tenet sa finalidade de abaliare sas dimensiones reales de su fen\u00f2menu.\nDe cara a su de 50 annales de sa cumbentura de su 1.961 subra de su minimonzu de s'apatridia, s'ACNAR at lantzadu sa Campanna pro sas cumbenturas subra de s'apatridia, alentende sos Istados a aderire a sa cumbentura narada, gasi che a sa de su 1.954 subra de s'istatus de sos ap\u00e0tridos. Ambas cumbenturas custituint unu cuadru legale cun s'intentu de prebenner s'apatridia e garantire sa proteghidura de sos chi zai s'agatant in custa cundissione."}
{"id": "12183", "revid": "772", "url": "https://sc.wikipedia.org/wiki?curid=12183", "title": "Milena Gabanelli", "text": "Est una free lance diventada famosa, massimu pro su programma Rai de indagines giornalisticas Report. Si est sempre dimustrada indipendente e meda professionale. "}
{"id": "12184", "revid": "132501", "url": "https://sc.wikipedia.org/wiki?curid=12184", "title": "Report", "text": "Report est una trasmissione televisiva indipendente italiana criada e dirigida dae Milena Gabanelli chi proponet inchiestas giornalisticas ed \u00e8 trasmitida dae su canale televisivu Rai 3. Trasmitida sa prima olata in su 1997 a un ora tarda cun su tempus est diventada una trasmissione de prima serada.\nOgni puntada est istruturada cun indagines e inchiestas subra diversos argumentos de caratere sotziale comente s'econom\u00eca, s'isci\u00e8ntzia, sa soziedade, s'ambiente, su saludu e ateras."}
{"id": "12188", "revid": "11259", "url": "https://sc.wikipedia.org/wiki?curid=12188", "title": "Rai", "text": " \nSa Rai \u2212 Radiotelevisione italiana S.p.A. \u2013 bortas meda abbreviadu in italianu in \"Rai\" o \"RAI\"- fundada in Roma in su 1954 est sa sotziedade concessionaria esclusiva de su servitziu pubbricu radiotelevisivu in Italia."}
{"id": "12194", "revid": "132549", "url": "https://sc.wikipedia.org/wiki?curid=12194", "title": "1850", "text": "S'annu 1850 (MDCCCL in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "12195", "revid": "2404", "url": "https://sc.wikipedia.org/wiki?curid=12195", "title": "Modane", "text": "Modane est una bidda de sa Frantza de 3.830 abitantes posta in su departamentu de sa Savoja in sa rezione de R\u00f2danu-Arpes, in s'essida de su tunnel de su Frejus chi separat sa Frantza dae s'It\u00e0lia.\nComuna de su badde de sa Maurienne, Modane pertenet aguarmente a su parcu nassionale de sa Vanoise.\nModane, chi s'economia fiat mescamente lacanarza, aiat patidu fortemente s'abertura de sas fronteras in su 1992, cun sa moida cunseghidora de militares e duaneris. In sos \u00f9rtimos annos, sa bidda at rebalanzadu dinamismu e est meda frechentada dae sos turistas, ispetziarmente in sos agabos de chida cando, in mesu de s'\u00e0teru, arribant medas pessones dae s'It\u00e0lia probiana."}
{"id": "12196", "revid": "1269", "url": "https://sc.wikipedia.org/wiki?curid=12196", "title": "Cuntrolladorzu", "text": "Unu cuntrolladorzu o barrera de cuntrollu o puntu de cuntrollu est un'impostadorzu o logu in ue sos transitadores e sos be\u00ecculos sunt arressados in manera obrigad\u00f2ria pro ber\u00ecfigas e cuntrollos dae bandas de fortzas de segur\u00e0ntzia o militares. Si s'agatant in sas l\u00e0canas nassionales, sunt narados finas zumbadorzos de l\u00e0cana e s'impreant pro su cuntrollu de mercantzias e pessones transitende, pro sa ber\u00ecfiga de su respetu de sas regulativas immigrad\u00f2rias, fisgales e iz\u00e8nigu-sanid\u00e0rias.\nIn It\u00e0lia, in intro de su territ\u00f2riu tzivile, sos cuntrolladorzos sunt ammanitzados dae bandas de sas fortzas de segur\u00e0ntzia in casos istraordin\u00e0rios, pro narrer cando s'est in busca de unu bandidadore perigulosu o in \u00e0teras situassiones graes e istraordin\u00e0rias. Si su cuntrolladorzu est formadu dae fortzas de segur\u00e0ntzia, in zenerale, issas impreant bandas cravadas, \u00f2nzulos o conos pro s'assegurare de s'illenamentu progressivu e de s'arressada de totu sos be\u00ecculos. "}
{"id": "12197", "revid": "7227", "url": "https://sc.wikipedia.org/wiki?curid=12197", "title": "Genoni", "text": ""}
{"id": "12198", "revid": "7227", "url": "https://sc.wikipedia.org/wiki?curid=12198", "title": "Bilartzi", "text": ""}
{"id": "12199", "revid": "7227", "url": "https://sc.wikipedia.org/wiki?curid=12199", "title": "Gonnoscodina", "text": ""}
{"id": "12200", "revid": "7227", "url": "https://sc.wikipedia.org/wiki?curid=12200", "title": "Gonnosn\u00f2", "text": ""}
{"id": "12201", "revid": "7227", "url": "https://sc.wikipedia.org/wiki?curid=12201", "title": "L\u00e0cuni", "text": ""}
{"id": "12202", "revid": "7227", "url": "https://sc.wikipedia.org/wiki?curid=12202", "title": "Margaxori", "text": ""}
{"id": "12203", "revid": "12712", "url": "https://sc.wikipedia.org/wiki?curid=12203", "title": "Limba de sos sinnos", "text": "Sa limba de sos sinnos, est una limba bisiva, chi ve\u00ecculada sos sign\u00ecficos suos pro m\u00e8diu de unu sistema codificadu de sinnos de sas manos, espressadas de sa cara e m\u00f2vidas de su corpus; \"chistionada\" pro sa majoria dae sa Comunidade Surda. Su t\u00e8rmine curretu est \"sinnare\".\nCada sinnu de cada limba de sos sinnos podet \u00e8ssere iscumentau in 4 cumponentes essentziales:\nest a n\u00e0rrere sas bator cumponentes manuales de su sinnu, e 3 cumponentes non manuales:\nDe custu urtimu elementu, sas cumponentes orales, ca sunt rappresentadas a bortas petzi dae lavralizzatziones s\u00ecmiles a su chistiononzu, s'apretziada chi non pert\u00e8nnat propriamente a sa limba de sos sinnos si non pro aspetos segund\u00e0rios in uve su sinnu podet \u00e8ssere identific\u00e0bile e atinn\u00e0bile a manera totale gratzias a sas \u00e0teras cumponentes.\nUn'\u00e0teru sinnale ladinu de sa chirca testarruda de \"integratzione\" est sa pseudo-limba narada \"Italianu Sinnadu\", ossiat s'impreu de sinnos cun istrutura grammaticale de sa limba italiana o fintzas, galu, su ric\u00f9rrere a s'alfabetu manuale (dattilologia) cando fartat a su sinnante, pro s'ignorantzia sua, unu sinnu, o su cherema a tenore de su fonema de sas limbas chistionadas non siat galu intrau a f\u00e0ghere banda de sa limba in sa LIS. Si podet, in custu casu, chistionare de cr\u00f2bas m\u00ecnimas faghente refer\u00e8ntzia a duos sinnos chi diferini petzi de una de sas cumponentes essentziales. Calicunas de sas funtziones grammaticales benint acumpridas dae sas espressaduras de sa cara comente, pro esempiu, sa forma porrogativa. Est poss\u00ecbile, in tames, rapresentare fr\u00e0sias intreas o cantos cunsistentes e significativos cun unu sinnu solu chi incorporada prus elementos; pro custu es\u00ecstint sinnos particulares \u2013 comente pro es\u00e8mpiu sos chi sunt nados \"classificatorios\" \u2013 chi isboligant prus tareas.\nEst importante non f\u00e0ghere tr\u00e8ulu intre t\u00e8rmines apparentemente cavalientes comente \"sa limba de sos sinnos\" e \"su limb\u00e0giu de sos sinnos\". Custu pro ite su t\u00e8rmine \"limb\u00e0giu\", a su mancu segundu De Mauro Paravia, \u00ecndicada genericamente sa capatzidade dae sa n\u00e0schida de sos \u00f2mines de comunicare intre issos in una (o prus de una) limba, a manera indipendente dae su fatu chi s'impreet sa boghe o su corpu pro veiculare tale limba. Su t\u00e8rmine \"limba\" des\u00ecnnada duncas unu sutainsieme dislindadu de sos v\u00e0rios \"limb\u00e0gios\"."}
{"id": "12206", "revid": "1375", "url": "https://sc.wikipedia.org/wiki?curid=12206", "title": "Cristos s'est arressadu in Eboli", "text": ""}
{"id": "12207", "revid": "772", "url": "https://sc.wikipedia.org/wiki?curid=12207", "title": "Cristo si \u00e8 fermato ad Eboli", "text": ""}
{"id": "12208", "revid": "772", "url": "https://sc.wikipedia.org/wiki?curid=12208", "title": "Sa die de sa tonca", "text": ""}
{"id": "12209", "revid": "772", "url": "https://sc.wikipedia.org/wiki?curid=12209", "title": "S'amorada de Bube", "text": ""}
{"id": "12210", "revid": "772", "url": "https://sc.wikipedia.org/wiki?curid=12210", "title": "Sas umbras de su tempus coladu", "text": ""}
{"id": "12211", "revid": "133506", "url": "https://sc.wikipedia.org/wiki?curid=12211", "title": "Eva Cantarella", "text": "Laureada in s'Universidade Istatale de Milano, in sa matessi universidade aiat poi insinzadu Diritto romano e Diritto greco.\nEst autrice diversos saggios subra su deretu, sa cultura e sos costumes de su mundu romanu antigu e gregu. Particulare attintzione at dedicadu a sas cundetziones e s'istadu de sas f\u00e8minas in su mundu antigu. "}
{"id": "12213", "revid": "7227", "url": "https://sc.wikipedia.org/wiki?curid=12213", "title": "Narbulia", "text": ""}
{"id": "12214", "revid": "7227", "url": "https://sc.wikipedia.org/wiki?curid=12214", "title": "Norghiddu", "text": ""}
{"id": "12215", "revid": "133058", "url": "https://sc.wikipedia.org/wiki?curid=12215", "title": "Nughedu", "text": ""}
{"id": "12216", "revid": "2404", "url": "https://sc.wikipedia.org/wiki?curid=12216", "title": "Filippo Raciti", "text": "Filippo Raciti (Cat\u00e0nia, 17 ghennarzu 1967 \u2013 Cat\u00e0nia, 2 frearzu 2.007) est istadu unu polimesu italianu.\nIspetore cabu de sa polima nassionale, est mortu in serv\u00ectziu in tempus de sos intzidentes iscadenados dae una frunza de urtr\u00e0s cataniesos contra a sa polima interv\u00e8nnida pro asseliare sos abolotos a s'agabu de su derbi sitzilianu de f\u00f9balu Cat\u00e0nia-Palermu. \nBiografia.\nN\u00e0schidu in Cat\u00e0nia, Raciti fiat intradu a sa polima nassionale in su l\u00e0mpadas de 1.986 comente cadete de azente ausili\u00e0riu. Aiat isvilupadu su prus de sa carrera sua in serv\u00ectzios isternos de \u00f2rdine p\u00f9brigu, pro sos cales fiat monitore. A pustis de dispensare serv\u00ectziu, pro belle duos annos, inche sa Chestura de Cat\u00e0nia, in su Departamentu de Prebenidura Zenerale e Azut\u00f2riu P\u00f9brigu, dae su nadale de 2.006 fiat istadu mudadu a sa de X Unidades M\u00f2biles. Aiat servidu pro belle binti annos in sa polima nassionale. Istaiat in Acireale (Cat\u00e0nia) cun muzere sua Marisa Grasso e sos fizos suos Fabiana e Alessio.\nRaciti fiat mortu in Cat\u00e0nia su 2 de frearzu de 2.007, unas duas oras a pustis de s'agabu de sa partida, in fatu de unu traumatismu fidigale causadu dae s'addobada de unu corpus iscudidore no logalizadu, a pitzos de su cale sunt galu in protzessu imbestigaduras.\nSos m\u00e8dios massivos aiant reveladu sa possibilidade chi Raciti \u00e8sseret istadu c\u00f2rfidu dae una zannita de s'onziterrinos (unu Land Rover Discovery) de sos cullegas chi si moiat palas cun segus, e dae su cale fiat achirradu pro neghe de su fumu densu chi aiat imb\u00e0didu su be\u00ecculu. Sas im\u00e0zines de s'emissora telebisenca SKY, chi retraiant su momentu naradu, ant demustradu s'infundadura de custa ip\u00f2tesis, sende chi su Land Rover at incu\u00ecdu a belotzidade sena importu.\nSa morte de Raciti aiat trubadu emossione manna in totu su pa\u00ecsu e aiat causadu sa suspensura de totu sos campionados de f\u00f9balu in It\u00e0lia pro unu mese e s'annullamentu de un'add\u00f2viu amig\u00e0bile de s'internassionale. Unu debate intensivu subra de sa normalizadura de sos ist\u00e0dios est imbrotadu a pustis de s'intzidente e at causadu sa disputadura de sas partidas de f\u00f9balu a zannas cunzadas finas a su cumpretamentu de sos traballos netzess\u00e0rios pro sa posta in segur\u00e0ntzia de sas installaduras no normalizadas.\nA Raciti l'ant galardonadu cun sa medalla de oro pro balentia tzivile, a sa mem\u00f2ria, intregada a muzere sua s'11 de maju de 2.007, in s'ocasione de su de 155 annales de sa polima nassionale. Su 17 de frearzu de 2.007, ant assinnadu su n\u00f9mene suo a s'ist\u00e0diu de Quarrata, in sa prov\u00ecntzia de Pistoja. Su 14 de abrile de 2.007, ant fatu sa matessi cosa cun s'ist\u00e0diu comunale de Siderno, in sa prov\u00ecntzia de Rezu Cal\u00e0bria. Intre su 28 de frearzu e s'1 de martzu de 2.009, ant curtu unu maratonu in s'ondra sua, chi moiat dae s'ist\u00e0diu Angelo Massimino de Cat\u00e0nia e arribaiat a s'ist\u00e0diu Renzo Barbera de Palermu. S'ex atreta Salvatore Antibo est istadu su protagonista de s'initziativa. \nSa figura de Filippo Raciti est fitianu s'ozetu de una collida manna de cuncordos de ist\u00e0diu, lemas e pintadas birgonzosas ispressadas dae urtr\u00e0s de su f\u00f9balu ch'intentant ofender sa mem\u00f2ria sua o corfer sas fortzas de segur\u00e0ntzia comente istituimentos.\nSas imbestigaduras, sos detenimentos e su protzessu.\nSas imbestigaduras subra de sa morte sua, chi nch'aiant zutu deretu a su detenimentu de unu suspetadu minore de edade, tirende profetu dae sas im\u00e0zines filmadas dae sos tzircuitos de segur\u00e0ntzia de s'ist\u00e0diu e dae ascurtaduras ambientales posteriores, aiant perm\u00ectidu un'annu a pustis de detenner unu segundu suspetadu mannu de edade.\nSu protzedimentu penale SCATURITO dae s'ochidura de Raciti at cunzutu sas set\u00e8ntzia sighidoras:\nsu 9 de freartzu de 2.010, su Tribunale de sos Minores de Edade de Palermu at incrividu sa pena de 14 annos de presonia pro mortorzu addae de intentos a Antonino Speziale, minore de edade a sos tempos de sos fatos; su 22 de martzu de 2.010, Sa Corte de Assisas de Cat\u00e0nia at incrividu sa pena de 11 annos (deghe annos pro mortorzu addae de intentos prus un'annu pro resist\u00e8ntzia a sa fortza p\u00f9briga) a Daniele Natale Micale, de 23 annos; su 21 de santuga\u00ecne de 2.011, sa Corte de Assisas de Apellu de Cat\u00e0nia at cunfirmadu sa cundenna a 11 annos de presonia pro Daniele Micale pro mortorzu addae de intentos; su 21 de nadale de 2.011, sa Corte de Apellu pro sos minores de edade de Cat\u00e0nia at cundennadu a Antonino Speziale a 8 annos de presone pro mortorzu addae de intentos; su 14 de santandria de 2.012, sa Corte de Cassadura at cunfirmadu sas sent\u00e8ntzias de apellu degretadas a s'aderetu de Speziale e Micale.\nSas sent\u00e8ntzias ant definidu in forma isecutiva sas refatas de onzi unu de sos cundennados a sa Presid\u00e8ntzia de su Cussizu de sos ministros e su Ministru de sos Afares Internos pro dannos no patrimoniales, gasi che sas adelantadas pro sa biuda e sos duos fizos de Raciti s'ispetore.\nSu 7 de frearzu de 2.014, sa Corte de Cassadura at aproadu su recursu de Antonino Speziale pro sa rebisura de su protzessu, imbiende sos pabiros a sa Corte de Apellu de Messina, partzidura de minores de edade, bidu chi Speziale fiat tale a sos tempos de sos fatos. Sa detzisura de sa curte suprema at postu sos fundamentos pro sa dimanda de ispresonamentu de Speziale \u2013 determinada dae sa cumbinchidura de sos zuighes de Cassadura chi bi siant \u201ctotu sas cundissiones prelimin\u00e0rias pro chi sa sent\u00e8ntzia de cundenna siat susp\u00e8ndida isetende sa detzisura noa\u201d.\nCundecoraduras.\nUfissiale de s'\u00d2rdine a su M\u00e8ritu de sa Rep\u00f9briga Italiana, a initziativa de su Presidente de sa Rep\u00f9briga (11 nadale 2.004).\nMedalla de oro pro balentia tzivile (a sa mem\u00f2ria).\n\u201cCun grandu profissionalidade, determinadura operativa iscomunale e menospr\u00e8ssiu siente de su per\u00ecgulu, s'ismeraiat pro parare fronte e impeller unu grupu de reziradores cataniesos indisiz\u00e0biles, abarrende fertu in modu mortale in su barigare de tzocos biolentos a beru. Testimonia lugorosa de sentidu tz\u00ecvigu elevadu, aterismu laud\u00e0bile e ispiritu de serv\u00ectziu istraordin\u00e0riu, imp\u00e8llidos finas a su sacrif\u00ectziu istremu. 2 frearzu 2.007, Cat\u00e0nia\u201d (4 abrile 2.007)."}
{"id": "12219", "revid": "7227", "url": "https://sc.wikipedia.org/wiki?curid=12219", "title": "Quintino Sella", "text": "Est istadu po tres bortas Ministru de sas Finanzias de su Regnu de Italia.\nIn su mese de maiu de su 1871 aiat iscrittu sa \"Relazione alla Commissione Parlamentare d'Inchiesta sulle condizioni dell'industria mineraria in Sardegna\" chi fit istada discutida in su Parlamento."}
{"id": "12220", "revid": "132891", "url": "https://sc.wikipedia.org/wiki?curid=12220", "title": "Roberto Goyeneche", "text": "Fit aprezadu pro sa calidade de sas interpretatziones, fit istadu dae su 1956 su cantadore de s'orchestra de su sonadore de bandon\u00e8on Anibal Troilo "}
{"id": "12221", "revid": "7227", "url": "https://sc.wikipedia.org/wiki?curid=12221", "title": "Samugheu", "text": ""}
{"id": "12224", "revid": "7227", "url": "https://sc.wikipedia.org/wiki?curid=12224", "title": "Acidr\u00e0nu", "text": ""}
{"id": "12226", "revid": "7227", "url": "https://sc.wikipedia.org/wiki?curid=12226", "title": "Sant 'Eru", "text": ""}
{"id": "12227", "revid": "7227", "url": "https://sc.wikipedia.org/wiki?curid=12227", "title": "Sennariolo", "text": ""}
{"id": "12228", "revid": "1375", "url": "https://sc.wikipedia.org/wiki?curid=12228", "title": "Siimajori", "text": ""}
{"id": "12229", "revid": "7227", "url": "https://sc.wikipedia.org/wiki?curid=12229", "title": "Siipicia", "text": ""}
{"id": "12230", "revid": "7227", "url": "https://sc.wikipedia.org/wiki?curid=12230", "title": "S\u00ecmala", "text": ""}
{"id": "12231", "revid": "7227", "url": "https://sc.wikipedia.org/wiki?curid=12231", "title": "Solarussa", "text": ""}
{"id": "12233", "revid": "2404", "url": "https://sc.wikipedia.org/wiki?curid=12233", "title": "Edmondo Mazzoni", "text": "Edmondo Mazzoni (Foril\u00ec, 20 maju 1973), est un'iscritore italianu. Indutoradu in meighina e silurzia in su 1.998 in Bolonna, est meigu de fam\u00eclia in sa bidda sua. Apentadu de m\u00f9siga dae semper, cantat e sonat su bassu in sos ZIC, unu grupu rock cun su cale dae su 1.989 si produit in sos istabilimentos de sa costera romannola. \nIn su 2009, cun Zona s'imprentadore, at pubrigadu \u201c\"Tres de mie\"\u201d, de creze decraradamente autobiogr\u00e0figa. Cun \u201cIl Ponte Vecchio\u201d, \nin su 2010, at pubrigadu \u201c\"Rugradorzos e rugramentos perigulosos. Contos foriliesos\"\u201d e, in su 2013, \u201c\"Oram\u00e0i\"\u201d, bortadu in sardu dae Miale Santu Pedru."}
{"id": "12234", "revid": "3602", "url": "https://sc.wikipedia.org/wiki?curid=12234", "title": "Antoni Todde", "text": "Ant\u00f2ni Todde (22 de jann\u00e0rju de su 1889 - 3 de jann\u00e0rju de su 2002), p\u00e8ri conn\u00f2ttu com\u00e8nte \"tz\u00ecu Ant\u00f2ni\", fit s'\u00f2mine in su mundu a camp\u00e0re de prus dae sa morte de s'americ\u00e0nu John Painter f\u00ecntzas a cando est iscump\u00e0rtu issu puru, a s'ed\u00e0de de 112 annos e 346 dies. Pro unu tzertu tempus, si cussider\u00e0bat su veteranu de tres chi a\u00ecat viviu de prus p\u00e8ri tottu s'arcu de s'ist\u00f2ria.\nB\u00ecda.\nAntoni Todde fit n\u00e0schiu in su 22 de jann\u00e0rju de su 1889 in T\u00ecana, bidda de sa prov\u00ecntzia de N\u00f9goro in ube, paris chin ateros tr\u00e8tos p\u00e8ri su mundu, bi a\u00ecat unu numeru mannu de sos chi colabant sos chent'annos; in Sardinna s'ist\u00ecma est belle su de duos cufforma sos ateros locos e istados, s\u00e8nde de unos 135 pro milione de abitadores. Custu podet indit\u00e0re una causa genetica, e pro custa res\u00f2ne si ant fatu ch\u00ecrcas pro m\u00e8diu de su prelevam\u00e8ntu de s\u00e0mbene a sos sardos chi a\u00ecant brinc\u00e0u 95 annos. Atera particularid\u00e0de sarda est s'echil\u00ecbriu proportzion\u00e0le tra \u00f2mines e f\u00e8minas chi c\u00f2lant chentu annos: in sa provintzia nugor\u00e8sa est belle su mat\u00e8ssi, ma in ater\u00f9be puru no est de mancu de un'omine cada duas feminas. Custa carateristica de sa Sardinna si p\u00f2det p\u00f2nner a paragone a sa de un'atera \u00ecsula, Okinawa in Giappone.\nSa fam\u00eclia de Todde et\u00f2tu at viviu a longu: a sa morte sua, s'omine (de s'ateru, fit ja biudu dae 11 annos) a\u00ecat lass\u00e0u una sorrastra chenten\u00e0rja e una sorre chi ja lu fit belle. F\u00ecntzas sos parentes suos ant camp\u00e0u meda: sa mama fit resessia a l\u00f2mpere a 99 annos, mor\u00ecnde atosc\u00e0da dae casu chi fit a puntu malu. Todde non pip\u00e0bat e buff\u00e0bat una tassa de binu ruju cando gust\u00e0bat. At fattu su pastore f\u00ecntzas a 85 annos. Traball\u00e0nde non fach\u00ecat mai impr\u00e8u de macchina, and\u00e0nde p\u00e8tzi a caddu o pedes cando li cumben\u00ecat. Fit acostum\u00e0u a mandic\u00e0re pasta e supas e, a b\u00ecas, porcheddu e anzone.\nSord\u00e0u in sa prima gherra mundiale, lu a\u00ecant ricover\u00e0u una borta ebb\u00eca in bida sua cando fit f\u00e8rtu in batt\u00e0lla. In su 1920 si a\u00ecat cojub\u00e0u; dae sa muz\u00e8re Maria at t\u00e8ntu ch\u00ecmbe f\u00eczos, b\u00e0tor feminas e unu m\u00e0scru. Maria fit ispir\u00e0da in su 1990.\nEst ist\u00e0u pro c\u00e0rchi tempus s'omine prus ann\u00f2sigu de tottus sas gherras, super\u00e0u a p\u00f9stis dae Emiliano Mercado (chi, per\u00f2e, no a\u00ecat gherr\u00e0u) e dae Moses Hardy (ma pro s'edade sua b'at carchi d\u00f9da)."}
{"id": "12236", "revid": "10458", "url": "https://sc.wikipedia.org/wiki?curid=12236", "title": "Celestino Soddu", "text": "Est unu de sos primos in su mundu chi isperimentat sa Arte e Progettazione Generativa in architetura; e dae su 1986 at realizadu software de Intelligentzia Artificiale comente agiudu a sa progetazione.\nIn su 1970 si fit laureadu in architetura in sa Facultade de Architetura de Universidade de Roma \"La Sapienza\". Dae su 1988 insinzat compositzione architetonica in su Politecnicu de Milano.\nAttualmente est diretore de su centru de ricerca subra s'identidade culturale e s'arte generativa \"Domus Argenia\", in Serramanna in Sardigna."}
{"id": "12237", "revid": "772", "url": "https://sc.wikipedia.org/wiki?curid=12237", "title": "Arte generativa", "text": "S'Arte generativa indicat cuss'arte chi realizat creatziones artistigas digitales,in tottu o in parte, cun s'usu de sistemas autonomos, basados subra algoritmos, chi criana oberas o ogetos non determinados in antizipu.\nIn Italia in su Politecnicu de Milano bi at unu grupu de ricercadores, dirig\u00ecdos dae su professore Celestino Soddu, chi isperimentana cun software idoneos diversas aplicatziones. Sos primos modellos fin istados criados in su 1987.\nFinas in Sardigna, in su centru \"Domus Argenia\" de Serramanna, Soddu dirigit ricercas in custu campu."}
{"id": "12239", "revid": "772", "url": "https://sc.wikipedia.org/wiki?curid=12239", "title": "Elaboradore", "text": ""}
{"id": "12240", "revid": "1269", "url": "https://sc.wikipedia.org/wiki?curid=12240", "title": "Software", "text": "Su Software (nomene intreu \"Computer software\" o mezus \"programmas pro sos computer\") est sa parte intangibile chi, umpare a s'hardware faghet andare sos computers. "}
{"id": "12247", "revid": "772", "url": "https://sc.wikipedia.org/wiki?curid=12247", "title": "1903", "text": "S'annu 1903 (MCMIII in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "12248", "revid": "772", "url": "https://sc.wikipedia.org/wiki?curid=12248", "title": "1907", "text": "S'annu 1907 (MCMVII in n\u00f9meros romanos) est un annu incomintzadu martis segundu su calend\u00e0riu gregorianu.\nFattos.\nIn Monaco de Baviera fit istada fundada s'associatzione de su Deutscher Werkbund"}
{"id": "12249", "revid": "7928", "url": "https://sc.wikipedia.org/wiki?curid=12249", "title": "Limba de Okinawa", "text": "Sa l\u00ecmba de Okinawa est una limba chistion\u00e0da in Giappone, a zosso in s'\u00ecsula de Okinawa, in cussas chi li sun a Oriente e f\u00ecntzas in atteras comente Kerama, Kume-jima, Tonaki e Aguni. Sa limba de Okinawa fachet parte de su gr\u00f9stiu de sas limbas ryukyu; si isch\u00ecrriat in battor limbazos: shuri, naha, torishima e kudaka. Su dial\u00e8tu shuri, sicom\u00e8nte nde fach\u00ecat impreu s'aristocratz\u00eca de su locu, fit postu a norma de istandard in sutta de su rennu Ry\u016bky\u016b de t\u00e0ndo, cando fit re Sho Shin d\u00e0e su 1477 a su 1526; paritzos cantos e poes\u00ecas sun iscrittas in shuri.\nIn Giappone, sa limba de Okinawa non si la cuss\u00ecderat, pro res\u00f2nes pol\u00ecticas, una limba a b\u00e0nda dae su giappon\u00e8su ma, prusapr\u00e8stu, unu dial\u00e8tu (\"\u6c96\u7e04\u65b9\u8a00\" Okinawa h\u014dgen) o galu, refud\u00e0ndeli carattere de unidade, duos limbazos chi si chistionaban in s'isula, cussu tzentr\u00e0le e cussu meridionale (\"\u6c96\u7e04\u4e2d\u5357\u90e8\u8af8\u65b9\u8a00\" Okinawa Ch\u016bnanbu Sho h\u014dgen). Su Giappone, pro m\u00e8diu de cosas comente sa tessera de su dialettu, at semper pessichiu una politica assimilatzionista contr'a sas atteras curturas chi bi a\u00ecat in s\u00ecnu suo: pro custu, sa limba de Okinawa la faveddan abberu in pacos oje in die, tentu galu in bida e in ammentu chin operas de teatru comente sos \"uchinaa shibai\"."}
{"id": "12250", "revid": "7227", "url": "https://sc.wikipedia.org/wiki?curid=12250", "title": "Terrarba", "text": ""}
{"id": "12252", "revid": "7227", "url": "https://sc.wikipedia.org/wiki?curid=12252", "title": "Paule", "text": ""}
{"id": "12253", "revid": "7227", "url": "https://sc.wikipedia.org/wiki?curid=12253", "title": "Biddaubrana", "text": ""}
{"id": "12254", "revid": "2404", "url": "https://sc.wikipedia.org/wiki?curid=12254", "title": "Porra", "text": "Sa porra o s'allargapessones (o fintzas matzocu e fuste) est un'arma iscudidora destinada iscrusivamente a s'ofesa chi sas fortzas de polima ebia nde sunt echipadas. Est impreada in manera ispetz\u00ecfiga de traste contra-abolotos.\nFraigada a su cumintzu in linna, a pustis in gomma e oe finas in metallu, nde sunt istados isvilupados diferentes modellos pro custu impreu."}
{"id": "12255", "revid": "7227", "url": "https://sc.wikipedia.org/wiki?curid=12255", "title": "Tzeddiani", "text": ""}
{"id": "12256", "revid": "7227", "url": "https://sc.wikipedia.org/wiki?curid=12256", "title": "Tzorfuliu", "text": ""}
{"id": "12257", "revid": "7227", "url": "https://sc.wikipedia.org/wiki?curid=12257", "title": "Massimo Pittau", "text": "Massimo Pittau (N\u00f9goro, 6 de febr\u00e0rju de su 1921 - T\u00e0tari, 20 de santandria de su 2019) est istadu unu limb\u00ecsta e glottologu sardu, istudi\u00f2su de sa limba etrusca, de sa limba sarda e de cussa protosarda. At prubic\u00e0u par\u00ectzas ch\u00ecrcas in supra de sa tzivilt\u00e0de nuragh\u00e8sa e de sa Sardinna ist\u00f2rica, a b\u00e0nda dae su cuntestu limb\u00ecsticu ebb\u00eca.\nSi at pic\u00e0u sa laurea in l\u00ectteras in Torinu e a Casteddu in filosofia, otten\u00e8nde sa dotz\u00e8ntzia libera in su 1959. Professore in sa Facultade de Mazist\u00e8rju de s'universid\u00e0de tatar\u00e8sa, bi at t\u00e8ntu sa c\u00e0ttedra in Limbistica Sarda e nd'est ist\u00e0u pr\u00e8side dae su 1975 a su 1978.\nS'idea sua a p\u00eczu de su nugor\u00e8su est acc\u00f9rtzu meda a su chi pess\u00e0bat su limbista tedescu fentom\u00e0u Max Leopold Wagner, chin su cale est ist\u00e0u in rapportu de p\u00ecstura. In su 1971 at cumintz\u00e0u a f\u00e0cher parte de sa Sotzied\u00e0de Italiana de Glottologia e, unos d\u00e8che annos a p\u00f9stis, de sa Cungr\u00e8ga Glottologica Milan\u00e8sa. Est s\u00e8mper ist\u00e0u de su p\u00e0rrere chi sos nur\u00e0ches ten\u00ecan isc\u00f2pos de carattere reliz\u00f2su e chi s'or\u00eczine issoro fit \"l\u00ecdia\" (dae c\u00f9ghe su fav\u00e8ddu \"sardianu\", dae su capu de locu Sardis, pro indit\u00e0re s'influ\u00e8ntzia miscroasiatica in su sardu).\nPro sos trab\u00e0llos suos at b\u00ecntu par\u00ectzos premios."}
{"id": "12258", "revid": "3602", "url": "https://sc.wikipedia.org/wiki?curid=12258", "title": "Eleonora de Arborea", "text": ""}
{"id": "12259", "revid": "6239", "url": "https://sc.wikipedia.org/wiki?curid=12259", "title": "Falco eleonorae", "text": "Su ast\u00f2re de Elian\u00f2ra (\"Falco Eleonorae\" Gen\u00e9, 1839) est unu puz\u00f2ne e astore de sa fam\u00eclia Falconidae, chi f\u00e0chet su n\u00ecdu p\u00e8ri tottu su Mare de Mesu.\nSu n\u00f9men issient\u00ecficu de s'isp\u00e8tzie, Falco Eleonorae, est unu om\u00e0ju a Elianora de Arbar\u00e8e, re\u00ecna sarda de su s\u00e8culu de XIV chi at fattu unu c\u00f2diche de leze fentom\u00e0u meda, sa Carta de Logu, in ube proib\u00ecat sa cassa de sos astores e a los le\u00e0re dae su n\u00ecdu iss\u00f2ro. Su n\u00f9men de s'astore in limbas medas amm\u00e8ntat a Elian\u00f2ra pro su t\u00ectulu de re\u00ecna chi ten\u00ecat (com\u00e8nte in italianu, chi lu m\u00f9ttit \"falco della regina\" in generale) o a issa pr\u00f2piu pro com\u00e8nte si narabat (in su prus de limbas ma mascam\u00e8nte in cussas chi t\u00e8nent prus imp\u00f2rtu, com\u00e8nte su frantzesu \" Faucon d'\u00c9l\u00e9onore \", s'inglesu \" Eleonora's Falcon \", s'ispagnolu \" Halc\u00f3n de Eleonor \" e su tedescu \"Eleonorenfalke\")."}
{"id": "12260", "revid": "772", "url": "https://sc.wikipedia.org/wiki?curid=12260", "title": "Nahid Persson Sarvestani", "text": "Nahid Persson Sarvestani (in persianu:\u0646\u0627\u0647\u06cc\u062f \u067e\u0631\u0633\u0648\u0646 \u0633\u0631\u0648\u0633\u062a\u0627\u0646\u06cc) fit fuida dae s'Iran poi de sa revolutzione de su 1979. Refugiadasi prima in Dubai finalmente fit arrivida in Isvetzia. Dae su 1994 aiat incomintzadu s'attividade sua de documentarista e regista cinematografica.\nIn su 2009, poi de 30 annos dae sa revolutzione, aiat realizadu unu documentariu intituladu The Queen and I (in sardu: \"Sa reina e deo\") inue chircat de ricostruire una parte de s'istoria de sa natzione sua, intervistende e frequentende sa muzere de su sci\u00e0 Farah Pahlavi, a sa fine ndi essin a pizzu diversos tipos de cosas in comune fra sa duas profugas. "}
{"id": "12261", "revid": "772", "url": "https://sc.wikipedia.org/wiki?curid=12261", "title": "Nahid Persson", "text": ""}
{"id": "12264", "revid": "2404", "url": "https://sc.wikipedia.org/wiki?curid=12264", "title": "Cesare Lombroso", "text": "Marco Ezechia Lombroso, chi posteriormente aiat mudadu de n\u00f9mene in Cesare (Berona, 6 santandria 1835 \u2013 Turinu, 19 santuga\u00ecne 1909), est istadu unu meigu, antrop\u00f2logu, crimin\u00f2logu e zurista italianu, de or\u00eczine ebr\u00e0iga. Partisanu de su positivismu, est istadu unu de sos pioneris de sos ist\u00f9dios subra de sa criminalidade e fundadore de s'antropolozia criminale. Su traballu suo est istadu infruentziadu fortemente dae sa fisionn\u00f2miga, dae su darwinismu sotziale e dae sa frenolozia."}
{"id": "12265", "revid": "10458", "url": "https://sc.wikipedia.org/wiki?curid=12265", "title": "Conchita Wurst", "text": "Concita Wurst (Gmunden, 1988) est unu cantantu."}
{"id": "12267", "revid": "132866", "url": "https://sc.wikipedia.org/wiki?curid=12267", "title": "Shiraz", "text": "Shiraz in persianu:\u0160ir\u00e2z - \u0634\u06cc\u0631\u0627\u0632 est sa quinta tzitade pius populada de s'Iran, poi de Teheran, Mashhad, Esfahan, Tabriz and Karaj, in su 2009 Shiraz aiat 1.455.073 abitantes. Est una de sas tzitades pius antigas de sa Persia."}
{"id": "12269", "revid": "111", "url": "https://sc.wikipedia.org/wiki?curid=12269", "title": "1927", "text": "S'annu 1927 (MCMXXVII in n\u00f9meros romanos) est un annu incomintzadu s\u00e0padu segundu su calend\u00e0riu gregorianu."}
{"id": "12270", "revid": "2404", "url": "https://sc.wikipedia.org/wiki?curid=12270", "title": "Limba de sos Sinnos Italiana", "text": "Limba de sos Sinnos Italiana (LIS) est una Limba de sos Sinnos de Comunidade Surda. ISO-639 est ise. La LIS \u00e8 usata anche in Italia (3.525.000), Isv\u00ectzera (426.800) e Santu Marinu (1.460)."}
{"id": "12271", "revid": "772", "url": "https://sc.wikipedia.org/wiki?curid=12271", "title": "La Mer", "text": "La Mer ( in sardu: \"Su Mare\") est una cantone de Charles Trenet pubricada in su 1946 cun musica cumposta dae su piantista L\u00e9o Chauliac.\nSas peraulas de issa cantone fin istadas iscritas in su 1943, dae su poete durante unu viagiu in trenu dae Montpellier a Perpignan. \nSa cantone ad appidu unu grande sucesso in su tempus.\nSu tema musicale.\nSu tema musicale est istadu impreadu comente colonna sonora de diversos film.\nIn pius, luego est diventadu unu jazz standard edd'est eseguidu dae diversos musicistas. Difattis, j\u00e0 in su 1949, Django Reinhardt cun St\u00e9phane Grapelli aiana ripresu su tema e l'aian pubricadu in s'album \"Rome Sessions\". Interessante sa versione de sa cantante canadesa Chantal Chamberland in s'album de su 2008 \"The Other Woman\".\nTra sas versiones pius significativas b'est siguramente cussa de Mireille Mathieu"}
{"id": "12272", "revid": "132879", "url": "https://sc.wikipedia.org/wiki?curid=12272", "title": "Mireille Mathieu", "text": ""}
{"id": "12273", "revid": "132882", "url": "https://sc.wikipedia.org/wiki?curid=12273", "title": "1946", "text": "S'annu 1946 (MCMLXLVI in n\u00f9meros romanos) est un annu incomintzadu de martis a segunda de su calend\u00e0riu gregorianu."}
{"id": "12274", "revid": "132889", "url": "https://sc.wikipedia.org/wiki?curid=12274", "title": "ZAZ", "text": ""}
{"id": "12275", "revid": "132899", "url": "https://sc.wikipedia.org/wiki?curid=12275", "title": "1943", "text": "S'annu 1943 (MCMLXLIII in n\u00f9meros romanos) est un annu incomintzadu de chen\u00e0bura a segunda de su calend\u00e0riu gregorianu."}
{"id": "12276", "revid": "111", "url": "https://sc.wikipedia.org/wiki?curid=12276", "title": "1910", "text": "S'annu 1910 (MCMX in n\u00f9meros romanos) est un annu incomintzadu in s\u00e0padu a segunda de su calend\u00e0riu gregorianu."}
{"id": "12277", "revid": "132917", "url": "https://sc.wikipedia.org/wiki?curid=12277", "title": "Jo\u00e3o Gilberto", "text": " \nUmpare a Antonio Carlos Jobim, Vinicius de Moraes e Carlos Lyra aiat criadu sa bossa nova."}
{"id": "12278", "revid": "7227", "url": "https://sc.wikipedia.org/wiki?curid=12278", "title": "Aldara", "text": ""}
{"id": "12279", "revid": "7227", "url": "https://sc.wikipedia.org/wiki?curid=12279", "title": "Bunnannaru", "text": ""}
{"id": "12280", "revid": "7227", "url": "https://sc.wikipedia.org/wiki?curid=12280", "title": "Bon\u00f2lva", "text": ""}
{"id": "12281", "revid": "7227", "url": "https://sc.wikipedia.org/wiki?curid=12281", "title": "Borutta", "text": ""}
{"id": "12282", "revid": "7227", "url": "https://sc.wikipedia.org/wiki?curid=12282", "title": "Burtei", "text": ""}
{"id": "12283", "revid": "7227", "url": "https://sc.wikipedia.org/wiki?curid=12283", "title": "Bulzi", "text": ""}
{"id": "12284", "revid": "7227", "url": "https://sc.wikipedia.org/wiki?curid=12284", "title": "Cheremule", "text": ""}
{"id": "12285", "revid": "7227", "url": "https://sc.wikipedia.org/wiki?curid=12285", "title": "Codronz\u00e0nos", "text": ""}
{"id": "12286", "revid": "7227", "url": "https://sc.wikipedia.org/wiki?curid=12286", "title": "Erula", "text": ""}
{"id": "12287", "revid": "7227", "url": "https://sc.wikipedia.org/wiki?curid=12287", "title": "Ittireddu", "text": ""}
{"id": "12288", "revid": "7227", "url": "https://sc.wikipedia.org/wiki?curid=12288", "title": "Ittiri", "text": ""}
{"id": "12289", "revid": "2404", "url": "https://sc.wikipedia.org/wiki?curid=12289", "title": "Montpellier", "text": "Montpellier est una tzitade de su sud est de sa Frantza, capitale de s'ex-rezone de sa Languedoc-Roussillon fintzas a su 2015, oe in die parte de sa nou istituida rezone de Otzit\u00e0nia. \nCun pius de 270.000 abitantes est s'ottava tzitade pius manna de sa natzione.\nS'Universidade de Montpellier, fundada in su 1160, est una de sas pius antigas de su mundu; serrada durante a su tempus de sa Revolutzione frantzesa fit torrada aberta in su 1896."}
{"id": "12290", "revid": "132988", "url": "https://sc.wikipedia.org/wiki?curid=12290", "title": "Avignone", "text": "Avignone (fr.: \"Avignon\") est una tzitade de su sud est de sa Frantza, capitale de su dipartimentu de su Vaucluse, in sa regione Provenza-Alpi-Costa Azzurra, edd'est situada affaccca a su riu Rodano. \nIn su 2009 aiat 91.451 abitantes."}
{"id": "12292", "revid": "7227", "url": "https://sc.wikipedia.org/wiki?curid=12292", "title": "Arveschida Dorada", "text": "Arv\u00e8schida Dorada o, prus curretamente, Liga Pobulare \u2013 Arvorada Dorada, est unu partidu gregu de dereta istrema, de orientamentu nassionalista, metaxista e autonomista chirru a s'Europa. Su l\u00ecderu suo est Nikolaos Michaloliakos. Est descrita dae sos analistas comente formadura noufassista e nounatzista, un'eticheta refudada dae Arv\u00e8schida Dorada, chi s'est decrarada semper nassionalista."}
{"id": "12295", "revid": "133001", "url": "https://sc.wikipedia.org/wiki?curid=12295", "title": "Joy Spring", "text": "Joy Spring (in sardu: \"Beranu de gioia\") est su titulu de una cantone iscritta in su 1955 dae Clifford Brown, e fit istada pubricada in s'album Clifford Brown &amp; Max Roach de su matessi annu. Brown aiad iscrittu sa cantone in onore de sa muzere, chi issu jamaiada su eranu sou de gioa. \nSu grupu The Manhattan Transfer in s'album Vocalese de su 1986 aian realizadu una versione in stile vocalese, cun sas peraulas iscritas dae Jon Hendricks."}
{"id": "12296", "revid": "9584", "url": "https://sc.wikipedia.org/wiki?curid=12296", "title": "Artemisia I", "text": "Artemisia I (Alicarnasso, VI seculu a. C.) (gregu antigu: \u1f08\u03c1\u03c4\u03b5\u03bc\u03b9\u03c3\u03af\u03b1; persianu: \u0622\u0631\u062a\u0645\u06cc\u0633) - est istada une reina de sa tzitade de Alicarnasso in Caria. Cumatiat pro su re de sa Persia Serse I contra a s'istadu de tzitades liberas de sa Gr\u00e8ghia a su tempus de sa Segunda invasione persiana de sa Greghia. Aiat partecipadu a sa Battaglia de Salamina inue cumandaiat 4 naves. Est connotta dae sos iscritos de Erodoto. "}
{"id": "12297", "revid": "15401", "url": "https://sc.wikipedia.org/wiki?curid=12297", "title": "Erodoto", "text": "Erodoto (Alicarnasso, 484 a. C. - Thurii 420 a. C.) (gregu antigu: \u1f29\u03c1\u03cc\u03b4\u03bf\u03c4o) - est istadu cunsideradu su primu istoricu de sempre. S'obera sua printzipale este Sas istorias "}
{"id": "12298", "revid": "10458", "url": "https://sc.wikipedia.org/wiki?curid=12298", "title": "Universidade de Ume\u00e5", "text": "S'Universidade de Ume\u00e5 (Ume\u00e5 universitet(SW)) est una universidade in Ume\u00e5, in sa regione de mesu de su nord de s'Isv\u00e8tzia. S'universidade est istada fundada in su 1965 e est sa de chimbe de sas prus becias in s'Isv\u00e8tzia de como.\nIn su 2013 teniat prus de 32,000 istudentes registrados (prus o mancu 16,000 istudentes a tempus prenu), incluidos cussos chi faghiant unu cursu post l\u00e0urea (dotoradu o \u00e0teru). T\u00e8net prus de 4,000 impiegados, cun sa metade chi sunt insinnantes/chircadores, incluinde 368 professores.\nInternatzionalmente, s'universidade est connota pro chircas in supra de su genoma de sos \u00e0rvures de sa gasta Populus."}
{"id": "12299", "revid": "7227", "url": "https://sc.wikipedia.org/wiki?curid=12299", "title": "V\u00e4sterbottens Folkblad", "text": "Su V\u00e4sterbottens Folkblad est unu giornale isvedesu fundadu in su 1917. Est publicadu in Ume\u00e5. Su giornale s'ocupat de noas de sa regione de V\u00e4sterbotten."}
{"id": "12300", "revid": "2404", "url": "https://sc.wikipedia.org/wiki?curid=12300", "title": "Su libru nieddu de su comunismu", "text": "Su libru nieddu de su comunismu: cr\u00ecmines, terrore e repressura (\"Le Livre noir du communisme: Crimes, terreur, r\u00e9pression\",\u00a01997) est unu libru iscritu dae diferentes acad\u00e8migos europeos e editadu dae St\u00e9phane Courtois, chi documentat un'ist\u00f2ria de repressuras, siat pol\u00ectigas siat tziviles, dae bandas de sos Istados cun rez\u00ecmene comunista, incruende zenoss\u00ecdios, isecutaduras sena protzessu, deportaduras e f\u00e0mines provocados in manera deliberada. Su libru fiat istadu pubrigadu pro sa prima bia in Frantza in su 1997 cun su t\u00ectulu \u201cLe livre noir du communisme: crimes, terreurs, r\u00e9pression\u201d dae sa domo imprentadora \u00c9ditions Robert Laffont. S'edissione italiana fiat cumparta in su matessi annu, cando chi non b'at galu un'edissione sarda."}
{"id": "12301", "revid": "10458", "url": "https://sc.wikipedia.org/wiki?curid=12301", "title": "Sur (tango)", "text": "Sur ( in sardu: \"Sud\") est una cantone de Anibal Troilo cun per\u00e0ulas de Homero Manzi registrada su 23 de fre\u00e0lzu de su 1948 dae Troilo cun s'orchestra e cantada dae Edmundo Rivero (jamadu \"El feo\" ca fit facci feu). \nMeda bella est sa versione cantada dae Roberto Goyeneche."}
{"id": "12306", "revid": "2404", "url": "https://sc.wikipedia.org/wiki?curid=12306", "title": "Batalla de Alamo", "text": "Sa Batalla de Alamo, cumbatida dae su 23 de frearzu a su 6 de martzu de 1836, fiat istadu un'eventu cardinale in sa rebolussione texana. A pustis de un'arrocu de 13 dies, sas tropas mexicanas suta de su mandu de Antonio Lopez de Santa Anna su presidente e zenerale aiant lantzadu un'assartu contra a sa missione de Alamo a curtzu de San Antonio de Bexar, chi oe si narat Santu Antoni e s'agatat in sos IUA. Totu sos defendidores texanos fiant istados och\u00ecidos. Sa cruelesa de Santa Anna in tempus de sa batalla aiat ispiradu meda texanos \u2013 siat sos assentadores de su Texas siat abentureris de \u00e0teras zonas de sos Istados Aunidos \u2013 a s'allistare a s'armada texana. Animados dae unu desizu de bindita, sos texanos aiant derrotadu s'armada messigana in sa Batalla de San Jacinto, su 21 de abrile de su 1836, su chi aiant rapresentadu s'agabu de sa rebolussione."}
{"id": "12307", "revid": "133073", "url": "https://sc.wikipedia.org/wiki?curid=12307", "title": "Edmundo Rivero", "text": "Sa carriera.\nApoggiadu e ispintu dae unu tiu iscabulu, music\u00ecsta de tango, aiat comintzadu a istudiare sa chiterra class\u00ecga e su cantu in su Conservatorio Nacional de su quartieri de \"Belgrano\" in Buenos Aires; issu aiad una oghe prufunda de baritono-basciu chi fit su trettu distintivu sou. Aiat esordidu comente cantante in sa radio cun sa sorre Eva, cun sa cale aiat criadu unu duo, cun repertoriu de m\u00fasica ispagnola e temas cl\u00e1sigos. Sa carriera comente e cantadore de tango l'aiat comintzada cun Jos\u00e9 de Caro e in su 1935 si fit unidu a s'orchestra de Julio de Caro comente vocalista. Luego aiat fattu parte de ateras orchestras, comente cussas de Horacio Salg\u00e1n e, dai su 1947, Anibal Troilo."}
{"id": "12308", "revid": "111", "url": "https://sc.wikipedia.org/wiki?curid=12308", "title": "1935", "text": "S'annu 1935 (MCMXXXV in n\u00f9meros romanos) est un annu incomintzadu martis segundu su calend\u00e0riu gregorianu."}
{"id": "12309", "revid": "7227", "url": "https://sc.wikipedia.org/wiki?curid=12309", "title": "Fileteado", "text": "Fileteado est unu tipo de disegnu artistigu cun sas lineas istilizadas cun disegnos de tipu \"floreale\", naschidu a prinzipios de su XXmu, in sa tzitade de Buenos Aires in s'Argentina. \nSos primos \"fileteadores\" aiana isvilupadu s'attividade issoro, in fromma ispont\u00e1nea, in sas fabricas de automobiles de sa tzitade. Segundu zertos custos primos mastros artigianos sian istados immigrados italianos chi trabagliana in cussas fabricas.\nInd'una zerta manera s'assimizat a s'Art Nouveau europea."}
{"id": "12310", "revid": "111", "url": "https://sc.wikipedia.org/wiki?curid=12310", "title": "1911", "text": "S'annu 1911 (MCMXI in n\u00f9meros romanos) est un annu incomintzadu in dominiga a segunda de su calend\u00e0riu gregorianu."}
{"id": "12311", "revid": "1162", "url": "https://sc.wikipedia.org/wiki?curid=12311", "title": "Lista de sos chitarristas de jazz", "text": "Custu est unu elenco de chitarristas de jazz "}
{"id": "12312", "revid": "134028", "url": "https://sc.wikipedia.org/wiki?curid=12312", "title": "Lista de sos musicistas jazz", "text": "Custu est unu elenco de musicistas de jazz \nGiants of Jazz (Gigantes de su Jazz).\nIstrumentistas\nVocalistas"}
{"id": "12313", "revid": "772", "url": "https://sc.wikipedia.org/wiki?curid=12313", "title": "Lista de sas cantantes de jazz americanas", "text": "Custu est unu elenco de cantantes f\u00e8minas de jazz"}
{"id": "12314", "revid": "772", "url": "https://sc.wikipedia.org/wiki?curid=12314", "title": "Jos\u00e9phine Baker", "text": ""}
{"id": "12315", "revid": "2404", "url": "https://sc.wikipedia.org/wiki?curid=12315", "title": "Michele Sindona", "text": "Michele Sindona (Patti (Messina), 8 maju 1920 \u2013 Voghera (Pabia), 22 martzu de 1986) est istadu unu manizeri, bancheri e criminosu italianu.\nSindona est istadu membru de sa loza mass\u00f2niga P2 (pabiru n. 0501) e at tentu acapiaduras craras cun Cosa Nostra e cun sa fam\u00eclia Gambino in sos Istados Aunidos. Imboligadu in s'afare Calvi e cumandadore de su mortorzu de Giorgio Ambrosoli, est mortu abenenadu in presone, a pustis de esser cundennadu a sa perpetuada.\nMichele Sindona, a sa metade de sos annos setanta, teniat unu patrim\u00f2niu abaliadu in addae de chimbighentos milliones de d\u00f2llaros de sos tempos."}
{"id": "12316", "revid": "14497", "url": "https://sc.wikipedia.org/wiki?curid=12316", "title": "Nuivi", "text": ""}
{"id": "12317", "revid": "7227", "url": "https://sc.wikipedia.org/wiki?curid=12317", "title": "Osile", "text": ""}
{"id": "12318", "revid": "3602", "url": "https://sc.wikipedia.org/wiki?curid=12318", "title": "Aquarium de s'Alighera", "text": "Su Aquarium de s'Alighera fit unu de sos duos abb\u00e0rjos chi bi sunt in Sardigna (s'ateru, fatu de pac'ora, est in Cala Gonone). Si podiant bisit\u00e0re in su tzentru de sa tzitade, a pacu metros dae sa turre de Sulis. In intro si podiant pompi\u00e0re p\u00ecsches, de abba siat salida siat durche.\nS'abbarju de s'Alighera fit s'unicu in Italia chi teniat su pische preda, unu de sos pisches prus periculosos de su mundu pro su ben\u00e8nu suo.\nSas abbas si cambiabant una borta a mese gr\u00e0ssias a una pompa chi trazabat s'abba der\u00e8tu der\u00e8tu dae su mare, chi no est at\u00e8su dae sa sede de s'abbarju."}
{"id": "12319", "revid": "5966", "url": "https://sc.wikipedia.org/wiki?curid=12319", "title": "Limba de sos Sinnos Frantzesa", "text": "Limba de sos Sinnos Frantzesa (LSF) est una Limba de sos Sinnos de Comunidade Surda. ISO-639 est fsl. La LSF \u00e8 usata anche in Frantza (3.506.800) e Svizzera (426.800)."}
{"id": "12320", "revid": "5966", "url": "https://sc.wikipedia.org/wiki?curid=12320", "title": "Limba de sos Sinnos Americana", "text": "Limba de sos Sinnos Americana (ASL) est una Limba de sos Sinnos de Comunidade Surda. ISO-639 est ase. L'ASL \u00e8 usata anche in Istados Unidos de Am\u00e8rica (2.000.000)."}
{"id": "12321", "revid": "2404", "url": "https://sc.wikipedia.org/wiki?curid=12321", "title": "Limba de sos Sinnos Brit\u00e0nnica", "text": "Limba de sos Sinnos Brit\u00e0nnica (BSL) est una Limba de sos Sinnos de Comunidade Surda. ISO-639 est bfi. L'ASL \u00e8 usata anche in Rennu Auniadu, Inghilterra, Galles, Scozia e Irlanda de su Nord (3.525.000)."}
{"id": "12322", "revid": "5966", "url": "https://sc.wikipedia.org/wiki?curid=12322", "title": "Limba de sos Sinnos Tedesca", "text": "Limba de sos Sinnos Tedesca (DGS) est una Limba de sos Sinnos de Comunidade Surda. ISO-639 est gsg. Il DGS \u00e8 usata anche in Germ\u00e0nia (8.000.000)."}
{"id": "12323", "revid": "3602", "url": "https://sc.wikipedia.org/wiki?curid=12323", "title": "Videojocu de abbentura", "text": "Su videojocu de abbentura (\"adventure game\" in inglesu), conn\u00f2ttu de prus chin su l\u00f9men \"abbentura\" (o adventure), est una fam\u00eclia de videojocos chi t\u00e8nen su fundamentu iss\u00f2ro in sa risolta de mist\u00e8rios, isplorassi\u00f2ne, interassione chin sos pesson\u00e0zos e chi su tz\u00e8ntru iss\u00f2ro z\u00ecrat prus in tundu de s'ist\u00f2ria chi nono in isf\u00ecdas de abil\u00e8sa ebb\u00eca.\nSa fam\u00eclia adventure fit populare meda in sos annos '80 e '90, ca b'a\u00ecat tando duas si\u00e8ndas (Sierra e LucasArts) in porf\u00eda pro nde f\u00e0cher cantu prus e cantu prus bellas pod\u00ecan. Si amm\u00e8ntet sa s\u00e8rie \" King's Quest \"' fatta dae s'una e \"Monkey Island\" dae s'attera."}
{"id": "12324", "revid": "5966", "url": "https://sc.wikipedia.org/wiki?curid=12324", "title": "Limba de sos Sinnos Ispagnola", "text": "Limba de sos Sinnos Ispagnola (LSE) est una Limba de sos Sinnos de Comunidade Surda. ISO-639 est ssp. Lu LSE \u00e8 usata anche in Ispagna (2.384.000)."}
{"id": "12325", "revid": "3602", "url": "https://sc.wikipedia.org/wiki?curid=12325", "title": "Abbentura de testu (videojocos)", "text": "Sas abbenturas de testu (in inglesu \"Interactive Fiction\") sun programmas pro computer chi f\u00ecnghen unu ambiente in ube sos jocadores impr\u00e8an sa tast\u00e8ra pro dare cummandos a su pesson\u00e0zu de s'ist\u00f2ria. Sas abbenturas de testu si p\u00f2den contare siat comente traballu liter\u00e0riu siat comente videojocu.\nA libellu cummertziale fin populares meda in sos annos '80, ess\u00ecnde pro sos \"home computer\". Oje in d\u00ece, est malu a nde prubic\u00e0re in su merc\u00e0u, ma in sa r\u00e8tza b'at galu una truma de amanti\u00f2sos chi s\u00ecchit a iscr\u00ecver abbenturas de testu, fach\u00e8nde impr\u00e8u de m\u00e8dios atzap\u00e0os de b\u00e0das."}
{"id": "12326", "revid": "5966", "url": "https://sc.wikipedia.org/wiki?curid=12326", "title": "Limba de sos Sinnos Neozelandesa", "text": "Limba de sos Sinnos Neozelandesa (NZSL) est una Limba de sos Sinnos de Comunidade Surda. ISO-639 est nzs. Lu NZSL \u00e8 usata anche in Noa Zelanda (20.200)."}
{"id": "12328", "revid": "3602", "url": "https://sc.wikipedia.org/wiki?curid=12328", "title": "Videojocu de rolu a sa giapponesa", "text": "Sos jocos de rolu a sa giapponesa, f\u00ecntzas conn\u00f2ttos chin su l\u00f9men de J-RPG (\"Japanese role-playing game\"), sunt una casta de videojocos fattos in Giappone.\nSos primos chi podant pert\u00e8nner a custa categoria fint ess\u00ecos in su cum\u00ecntzu de sos annos '80. Sa fam\u00eclia de jocos in chisti\u00f2ne at a bol\u00e0re meda prus in artu chin sa ess\u00ecda de sa console Famicom de Nintendo e de su primu capitulu de sa s\u00e8ria populare \"Dragon Quest\", chi at a \u00e8sser com\u00e8nte unu faru pro totus sos atteros t\u00ectulos chi d\u00ecant a b\u00e8nner a p\u00f9stis, comente sa s\u00e8ria de \"Final Fantasy\".\nManc\u00e0ri chi in s'ala manna de Ponente custos videojocos apant fattu e s\u00eccant a f\u00e0cher unu tzertu sutz\u00e8ssu, galu oje sa prus parte de J-RPG no nch'\u00e8ssit foras de su Giappone e in pacos abb\u00e8ru arr\u00ecbant a s'Europa.\nEst a amment\u00e0re, in prus de Dragon Quest e Final Fantay, atteros titulos de imp\u00f2rtu, comente sas s\u00e8rias ist\u00f2ricas de Shin Megami Tensei e Fire Emblem, Xenosaga (sichid\u00f2re de Xenogears), Suikoden, Phantasy Star, Wild Arms, Tales of, Grandia, Koudelka (dae ube b\u00e8nit Shadow Hearts) e medas atteras. Titulos medas non t\u00e8nent sichid\u00f2re per\u00f9nu, atteros imb\u00e8tzes bi l'ant, comente Vagrant Story, Phantom Brave, The Legend of Dragoon e g\u00f2i sich\u00ecnde."}
{"id": "12329", "revid": "3602", "url": "https://sc.wikipedia.org/wiki?curid=12329", "title": "Videojocu de rolu", "text": "Unu videojocu de rolu, a s'ispissu incurtzi\u00e0u in C-RPG (\"Computer Role Playing Game\"), est una casta de videojocos chi tradissionalmente fachet impr\u00e8u de elementos pic\u00e0os der\u00e8ttu der\u00e8ttu dae sos jocos de r\u00f2lu joc\u00e0os a \"pap\u00e8ri e pinna\". Sos videojocos de rolu t\u00e8nen in sinu iss\u00f2ro una variedade manna de jocos.\nElementos de jocu de rolu si p\u00f2den atzap\u00e0re f\u00ecntzas in videojocos istrat\u00e8gicos in tempus reale, in sos isparatottu in prima pess\u00f2ne, in calicuna attera fam\u00eclia de videojocos comente sos MMORPG. De cada man\u00e8ra, sos videojocos chi si n\u00e0ran \"jocos de rolu\" sun, a su solitu, joc\u00e0os chind una telecamera posta in artu e, a b\u00ecas, in tertza pess\u00f2ne."}
{"id": "12330", "revid": "3602", "url": "https://sc.wikipedia.org/wiki?curid=12330", "title": "Action RPG", "text": "Unu action RPG est unu videoj\u00f2cu de r\u00f2lu pro computer o console chi si b\u00e0sat in supra de sa lestr\u00e8sa de assi\u00f2ne dae parte de su jocad\u00f2re.\nSu fav\u00e8ddu in chisti\u00f2ne si impr\u00e8at pro dist\u00ecngher e ischirri\u00e0re custos jocos dae su jocu de rolu a m\u00f2tas tradissionale, chi si assim\u00eczat meda a cussu fattu a pap\u00e8ri e l\u00e0pis. Ind unu jocu de rolu a motas, cando su jocadore si est imb\u00e8nniu chind unu in\u00ecmicu, podet isseper\u00e0re itte f\u00e0cher dae unu menu de optziones: a p\u00f9stis de lu \u00e0er fattu, su pesson\u00e0zu fachet s'assi\u00f2ne pic\u00e0da e nde podet isseper\u00e0re un'attera. Ind unu Action RPG, s'in\u00ecmicu attaccat in tempus reale e su jocadore li d\u00e8pet torr\u00e0re imp\u00f2sta chind una s\u00e8ria de assi\u00f2nes chene si pic\u00e0re troppu tempus.\nEsempios de Action RPG sun Dark Cloud, Diablo e sichid\u00f2res, Kingdom Hearts, Rogue Galaxy, The Legend of Zelda, Fable, Alundra, Drakengard, Crisis Core: Final Fantasy VII, Spectrobes o su pluripremi\u00e0u Fallout 3 e su sichid\u00f2re suo Fallout: New Vegas, The Elder Scrolls, Mass Effect, Dark Souls, Titan Quest, Path of Exile, etz."}
{"id": "12331", "revid": "3602", "url": "https://sc.wikipedia.org/wiki?curid=12331", "title": "Videojocu de rolu online", "text": "Su jocu de rolu online est una casta de videoj\u00f2cu particulare chi fachet impr\u00e8u de unu sistema de chat, forum o email (pro m\u00e8diu de internet) in ube su jocadore depet v\u00ecver sic\u00f9ndu sas regulas de su cuntestu ambientale, chi a b\u00ecas si isp\u00ecrat dae fa\u00ecnas accad\u00ecas in sa vida reale s\u00e8nde per\u00f2e un'imb\u00e8ntu.\nSu jocu de rolu online est a s'isp\u00ecssu de b\u00e0das e custu b\u00f2let n\u00e0rrer chi b'at unu munt\u00f2ne de jocadores. Calicunu no est cunsiz\u00e0u a sos chi t\u00e8nen prus pacu de 14 annos, cando su cuntestu est \"forte\", pro atteros non b'at l\u00e0cana de etade. Si cuns\u00eczat s\u00e8mper, per\u00f2e, unu m\u00ecnimu de moderad\u00f9ra, mascam\u00e8nte cando sos pesson\u00e0zos sun zovan\u00e8ddos (ma no est n\u00e0u chi su jocad\u00f2re puru lu s\u00ecat). Pro custu b'at s\u00e8mper sos moderadores in intro de sa comunidade."}
{"id": "12332", "revid": "3602", "url": "https://sc.wikipedia.org/wiki?curid=12332", "title": "MMORPG", "text": "Su fav\u00e8ddu Massive(ly) Multiplayer Online Role-Playing Game e s'acr\u00f2nimu suo inglesu MMORPG \u00ecnditat unu videoj\u00f2cu chi si j\u00f2cat in sa r\u00e8tza. Par\u00ectzos, si nono unu munt\u00f2ne, de jocad\u00f2res bi p\u00f2den facher parte pro m\u00e8diu de pesson\u00e0zos chi cr\u00e8schen imp\u00e0re a su mundu chi los ingh\u00ecriat e in ube v\u00ecven.\nSa differ\u00e8ntzia prus manna chin sos atteros jocos de computer est chi su mundu si n\u00e0rat \"persist\u00e8nte\". Custu b\u00f2let n\u00e0rrer chi sos atteros s\u00ecchin a jocare e si irvil\u00f9pan f\u00ecntzas cando unu no est joc\u00e0nde, comente un'isp\u00e8tzia de mundu a banda chin s'economia sua, politica, gherras, e gai sich\u00ecnde."}
{"id": "12333", "revid": "9418", "url": "https://sc.wikipedia.org/wiki?curid=12333", "title": "Alone in the Dark (videojocu 1992)", "text": "Alone in the Dark est unu videoj\u00f2cu de Fr\u00e9d\u00e9rick Raynal chi Infogrames at prubic\u00e0u in su 1992, primu cap\u00ectulu de sa s\u00e8ria. Est unu de sos primos esempios de survival horror, casta de jocos chi est b\u00e8nnia fentom\u00e0da a p\u00f9stis chin Resident Evil.\nS'ist\u00f2ria e s'atmosfera de su jocu si isp\u00ecrat a s'opera de H. P. Lovecraft chi, de s'atteru, li f\u00e0chen tz\u00ecnnu in s'elencu de pess\u00f2nes pro li torr\u00e0re gr\u00e0ssias. In sa biblioteca de Jeremy Hartwood si p\u00f2den atzap\u00e0re su Necronomicon e su De Vermis Mysteriis, e par\u00ectzos \u00e8sseres t\u00e8nen sa forma pic\u00e0da dae sa descrissi\u00f2ne de sos Mannos Anticos.\nJocabilid\u00e0de.\nS'obiettivu est a iscop\u00e8rrer una b\u00eca de ess\u00ecda dae sa dommo de Derceto, irbel\u00e0nde s'arcanu chi la ingh\u00ecriat. Su pesson\u00f2zu si m\u00f2ghet pro m\u00e8diu de sas fretzas postas in sa tastera; chind unu menu si poden isseper\u00e0re, a sicund' 'e sa netzessidade, battor assi\u00f2nes: ap\u00e8rrer/chirc\u00e0re, serr\u00e0re, isp\u00ecngher e pele\u00e0re. Sas primas tres s\u00e8rbin pro esplorare sa dommo, sa de battor pro attaccare sos in\u00ecmicos.\nIn su jocu, si an a p\u00f2der atzap\u00e0re par\u00ectzos ozetos accurtzi\u00e0ndelos a su pessonazu e fach\u00e8nde impr\u00e8u de sa funtzione \"chircare\". Calic\u00f9nu at a serb\u00ecre pro is\u00f2rver sos mist\u00e8rios, atteros pro azu\u00e0re a uch\u00ecder sos chi p\u00f2pulan Derceto. Dif\u00e0ttis, fachet a acatt\u00e0re armas comente unu revolver e fus\u00ecle, in prus de isp\u00e0das.\nCarchi essere non si p\u00f2det b\u00ecncher pro m\u00e8diu de istrumentos cunventzionales, ma chin s'inz\u00e9niu ebb\u00eca, manc\u00e0ri legh\u00e8ndesi sos l\u00ecberos chi d\u00e0en cuns\u00eczos."}
{"id": "12334", "revid": "2404", "url": "https://sc.wikipedia.org/wiki?curid=12334", "title": "Luciano Vendemini", "text": "Luciano Vendemini (Sant'Arcangelo di Romagna (R\u00ecmini), 11 triulas 1952 \u2013 Foril\u00ec, 20 frearzu 1977) est istadu unu canastrista italianu.\nCarrera.\nOrizinale de Santu Ermete, unu trighinzu de Sant'Arcangelo di Romagna, Vendemini fiat istadu tramudadu a z\u00f2vanu a sa Pallacanestro Cant\u00f9, zoghende finas in s'echipa regulare a pustis de un'impr\u00e8stidu a sa Sacl\u00e0 Asti in sa S\u00e8rie B. In su 1973, fiat istadu contratadu dae sa Sebastiani Reti pro sa summa de 100 milliones de francos betzos, retzende in su matessi annu finas sa prima cumbocadura a s'internassionale italiana. In Reti fiat arreadu pro tres istajones, finas a cando fiat coladu a s'Auxilium Turinu.\nFiat mortu istuturadu dae unu malistare repente in su Palasport Villa Romiti de Foril\u00ec pretzisamente in tempus de s'antiscaentamentu de sa partida intre s'echipa logale e sa turinesa.\nA dies de oe, zughet su n\u00f9mene suo su Palasport Flaminio de R\u00ecmini. S'istrutura fiat istada inagurada in su 1.977 pretzisamente cun un'amig\u00e0bile disputada intre sa Sarila R\u00ecmini e sa ChinaMartini Turinu in mem\u00f2ria de Vendemini."}
{"id": "12335", "revid": "10458", "url": "https://sc.wikipedia.org/wiki?curid=12335", "title": "Achille Bonito Oliva", "text": "Laureadu in lettere in s'Universidade de Napoli \"Federico II\", in cussos annos aiat partizipadu a su movimentu culturale de su Gruppo 63.\nDae su 1968 insinzat \"Istoria de s'arte contemporanea\" in s'Universidade de Roma \"\"La Sapienza\". In su 1973 aiat curadu sa mostra \"Contemporanea\", chi fit istada allestida in sos parcheggios sutterraneos de Villa Borghese in Roma. S'avvenimentu fit istadu su pius importante relativu a s'arte contemporanea: Aian partecipadu artistas de totu su mundu e si fin misurados cun su tema de sa cultura e sos diversos limbazos: artes visivas, poesia, dansa, informatzione, fotografia, teatru, c\u00ecnema. Incussa secustantzia Christo aiat imballadu cun d'unu nylon e funes unu trettu de dughentos metres de sas \"muras aurelianas\". \nIn sos matessi annos ABO aiat criadu su Centro d'Informazione Alternativa, chi fit istada una de sas istitutziones culturales pius attivas in Italia. Medas attividades fin istadas realizzadas in su Palazzo Taverna (in su centru de Roma); b'aiat mostra, performance, dibattitos, e ateru. Fra sos animadores de cuss'istajone bi fin sos artistas Jannis Kounellis, Giulio Paolini, Mario Merz, Sol LeWitt, Gino De Dominicis, Luigi Ontani e ateros meda; sos criticos e istoricos de s'arte: Giulio Carlo Argan, Maurizio Calvesi, Alberto Boatto, Filiberto Menna, Germano Celant.\nMostras.\nHa curato mostre tematiche e interdisciplinari sia in Italia sia all'estero, tra cui"}
{"id": "12337", "revid": "772", "url": "https://sc.wikipedia.org/wiki?curid=12337", "title": "Lista de sas cantantes de jazz", "text": ""}
{"id": "12338", "revid": "9584", "url": "https://sc.wikipedia.org/wiki?curid=12338", "title": "Giulio Carlo Argan", "text": ""}
{"id": "12339", "revid": "10458", "url": "https://sc.wikipedia.org/wiki?curid=12339", "title": "Resolza", "text": "Sa res\u00f2lza / arres\u00f2ja est su curt\u00e8ddu tipicu in Sardigna, subratottu de Pattada e Arbus, biddas s'una posta in sa prov\u00ecntzia de T\u00e0tari e s'attera in cussa de su Campidanu de Mesu.\nB\u00e8nnidu a s\u00ecmbulu fentom\u00e0du de s'artesania sarda, custa zen\u00eca de curteddu est una ebb\u00eca po sa produida sua: custa est a cumprim\u00e8ntu non solu e tantu pon\u00e8ndeche imp\u00e0re sos cantos, ma cund unu traballu difficurtosu chi, a s'ag\u00e0bbu, nde faghet b'ess\u00ecre bellissimas m\u00e0nigas e lamas acut\u00e0das. Sunt una merav\u00ecza tantu ispetzi\u00e0le chi unu fi\u00f2tu de turistas e par\u00ectzos amanti\u00f2sos acc\u00f9dit a sa bidda logudoresa cando in c\u00f9e si t\u00e8net, cada duos annos in su mese de a\u00f9stu, sa Mustra de su Curteddu.\nSa pattadesa est caratteristica ca tenet ferru cund una forma \"a foza de murta\" prus istrinta de sa corrina e cun su tolu prus ismussadu in sa punta; sende unu curteddu a maniga animada e non monolitica, s'arcu si ponet tra duas trempas chi sunt aunidas pro mediu de bullitas e de unu aneddu chi, cund unu innudicadorzu, gubernat sa serrada e s'abertura de sa lama.\nS'arburesa est a diversu dae sa pattadesa, ca su ferru tenet una forma a s'antiga, est a narrer \"a foza de lauru\", ma est prus manna e mattuda, cund una punta a mesaluna: est unu de sos menzus curteddos po nche bogare sa pedde a sos animales o po fagher sa cassa. S'arburesa est unu curteddu monoliticu: sa maniga, a s'ispissu fatta in corru de muvra, est unu arrogu ebb\u00eca chi si segat po bi fagher istare sa lama e si chircat de fagher prus bellu po mediu de isculturas chi ammustrant sa fauna sarda. A bortas, si ponet unu aneddu de metaddu a agabbu de maniga.\nSa resolza fit, e lu est galu, sa lama traditzionale de totus sos pastores sardos, ma s'abil\u00e8sa de sos artesanos pattadesos e arburesos at fattu a man\u00e8ra chi custa no est unu bantu solu pro sos chi nde f\u00e0ghent ma pro sas biddas etotu, tantu chi su curteddu si conn\u00f2schet cun su n\u00f9mene de \"pattad\u00e8sa\" o \"arburesa\" \u00f2e in d\u00ece, manc\u00e0ri f\u00ecntzas in medas atteras biddas sardas bi apat sa traditzione de nde f\u00e0gher.\nAtteras castas de curteddu.\nEst pretzisu a narrer chi non bi at solu sa pattadesa e s'arburesa, ma fintzas atteros chi tenent su n\u00f9men de biddas, si non de sas regiones istorigas de sa Sardigna. Ammentamus de manera particulare:\nTzinnos istorigos.\nS'arte de su curteddu sardu cumintzat in su Neoliticu cun lamas fattas in pedra de tronu (ossidiana), ma est cun sa tziviltade nuraghesa chi sos sardos antigos a\u00ecant abertu frailes po traballare abberu cun su metaddu: tando sos nuraghesos fint marineris, chi batiant a fora peri totu su Mediterr\u00e0neu su chi bi faghiant. In sos brunzittos si podent abbaidare ispadas minores chi si poniant sos chi fint a capu de sa trib\u00f9.\nA s'artziada de sos pisanos in Sardigna, naschint sos gremios de sos mastros de ferru, ma est in epoca ispagnola chi su frau torrat a traballare: s'artesiania sarda fit in sutta de s'influentzia de sos ispagnolos, chi teniant meda ite bider cun sos arabos po more de sa dominadura omayyade chi bi aiat appidu in cue. Fit in su segulu de XVII chi, po sa prima borta, po inditare su curteddu sardu bi essit a campu sa paraula \"rasoia\" in omaju de sa \"rasoria\" latina, chi serbiat po si nche segare sa barba. Cando sos piemontesos fint bennidos a dominadores de s'isula in logu de sos ispagnolos, est a narrer in su Settighentos, sas mineras sardas tenent apretu mannu e su curteddu sardu benit a simbulu de s'abilesa sarda in artesania. Tando, sos biazadores continentales contaiant chi sos pastores teniant duos tipos de curteddu a lama fissa, sa daga (unu istillu chi ammentat meda su pugnale mannu de sos nuraghesos) e sa leppa de chintu, ispada de profetu po si defender e sanare contos malos brighende cun sos ateros a corfu de istoccada. Non si perdiat mai occasione publica in ue fagher mustra de custas armas, fintzas po assuconare zente malintragnada.\nEst in su Noighentos chi, po more de sa leze italiana, agabbat s'impreu tottu sardu de custas ispadas po fagher logu a unu curteddu cund una lama chi si nde podet bogare, subratotu a lama mutzada (costumu chi est como naradu \"moda a sa guspinesa\"): difatis, una leze de su gubernu Giolitti de su 1908 proibiat a giugher curteddos chi brincaiant sa longaria de 14 chentimetros e cund una lama prus longa de 6. Tando, a cumintzu de segulu, fit su ferreri pattadesu \"Zintu Canale Mannu\" a imbentare sa pattadesa, proende a ammezorare su modellu antigu de sa corr\u00ecna, ferru monoliticu e fattu cun cosas de pagu cabale po su pastoriu. \nA pustis de sas duas mannas gherras mundiales, in sos annos '50 sas industrias de s'Italia de susu a\u00ecant abertu in Sardigna segreterias issoro, in ue su traballu non fit prus a manu dae tempus ma totu industriale. A un'ala, a primu custa cosa at fattu dannu meda, ca non solu sos artesanos sardos a\u00ecant cumintzadu a esser ind una crisi niedda, ma lis aiant peri furadu su traballu issoro po more de sas paritzas imitaduras chi sos continentales faghiant de s'arte sarda (e bendiant, faghendesi riccos a pala anzena): a s'atera, est istada (a pustis) de profetu, ca propiu in sas imitaduras issoro, in fora su curteddu sardu aiat pigadu pede, bidu chi li naraiant \"\"coltello \u00e0 la sarda\" e li poniant \"Pattada\"\" comente tzentru in ue si produiat. De custa manera, est per\u00f2e mudada fintzas sa funtzionalidade de sos curteddos, chi non serbiant prus po sa bida de dontzi die ma, prusaprestu, massimu massimu comente \"souvenir\": su settore est tando cambiadu, bidu chi semper prus paga zente cheriat fagher su mastru de muru ma boliat sighire a fagher curteddos, dende linfa noa a una traditzione sarda chi, oe in die, istimat su mundu intreu."}
{"id": "12343", "revid": "133191", "url": "https://sc.wikipedia.org/wiki?curid=12343", "title": "Jannis Kounellis", "text": "Lassat sa Gr\u00e8ghia in su 1956 e arrividi a Roma pro istudiare a s'Accademia delle Belle Arti."}
{"id": "12344", "revid": "7227", "url": "https://sc.wikipedia.org/wiki?curid=12344", "title": "Novalis", "text": " "}
{"id": "12345", "revid": "133200", "url": "https://sc.wikipedia.org/wiki?curid=12345", "title": "Maurice Halbwachs", "text": ""}
{"id": "12350", "revid": "2404", "url": "https://sc.wikipedia.org/wiki?curid=12350", "title": "1340", "text": "S'annu 1340 (MCCCXL in n\u00f9meros romanos) est un annu incomintzadu s\u00e0padu segundu su calend\u00e0riu gregorianu."}
{"id": "12353", "revid": "133242", "url": "https://sc.wikipedia.org/wiki?curid=12353", "title": "1801", "text": "S'annu 1801 (MDCCCI in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "12354", "revid": "11485", "url": "https://sc.wikipedia.org/wiki?curid=12354", "title": "1772", "text": "S'annu 1772 (MDCCLXXII in n\u00f9meros romanos) est un annu incomintzadu in gi\u00f2ia segundu su calend\u00e0riu gregorianu. "}
{"id": "12355", "revid": "7227", "url": "https://sc.wikipedia.org/wiki?curid=12355", "title": "Padria", "text": ""}
{"id": "12356", "revid": "7227", "url": "https://sc.wikipedia.org/wiki?curid=12356", "title": "Pi\u00e0ghe", "text": ""}
{"id": "12357", "revid": "7227", "url": "https://sc.wikipedia.org/wiki?curid=12357", "title": "Puthumajore", "text": ""}
{"id": "12358", "revid": "6534", "url": "https://sc.wikipedia.org/wiki?curid=12358", "title": "Bryan Cranston", "text": "Bryan Lee Cranston (Los Angeles, California 1956), prus conotta comente Lee Stone, est unu cantante e attore americanu."}
{"id": "12359", "revid": "2404", "url": "https://sc.wikipedia.org/wiki?curid=12359", "title": "Limba de sos Sinnos Portughesa", "text": "Limba de sos Sinnos Portughesa (LGP) est una Limba de sos Sinnos de Comunidade Surda. ISO-639 est psr. Sa LGP est usada fintzas in Portugallu (84.000)."}
{"id": "12360", "revid": "203", "url": "https://sc.wikipedia.org/wiki?curid=12360", "title": "Limba de sos Sinnos Serba", "text": "Limba de sos Sinnos S\u00e8rba (HZJ) est una Limba de sos Sinnos de Comunidade Surda. ISO-639 est ysl. Sa HZJ est impreada puru in S\u00e8rbia, ex Yugosl\u00e0via (60.000)."}
{"id": "12361", "revid": "11485", "url": "https://sc.wikipedia.org/wiki?curid=12361", "title": "1753", "text": " S'annu 1753 (MDCCLIII in n\u00f9meros romanos) est un annu incomintzadu in lunis segundu su calend\u00e0riu gregorianu.\nMortos.\nAntonio Maccioni"}
{"id": "12362", "revid": "111", "url": "https://sc.wikipedia.org/wiki?curid=12362", "title": "1713", "text": " S'annu 1713 (MDCCXIII in n\u00f9meros romanos) est un annu incomintzadu in dom\u00ecniga segundu su calend\u00e0riu gregorianu."}
{"id": "12364", "revid": "772", "url": "https://sc.wikipedia.org/wiki?curid=12364", "title": "Encyclop\u00e9die", "text": ""}
{"id": "12365", "revid": "772", "url": "https://sc.wikipedia.org/wiki?curid=12365", "title": "Encyclop\u00e9die ou Dictionnaire raisonn\u00e9 des sciences, des arts et des m\u00e9tiers", "text": "Sa Encyclop\u00e9die ou Dictionnaire raisonn\u00e9 des sciences, des arts et des m\u00e9tiers est una Enciclopedia frantzesa pubricada dae unu grupu de Illuministas dirig\u00ecdos dae Denis Diderot e Jean Baptiste d'Alembert intra de su 1751 e su 1772."}
{"id": "12370", "revid": "133619", "url": "https://sc.wikipedia.org/wiki?curid=12370", "title": "Luigi Cassar", "text": "Dae su 1991 a su 2006 ad dirigidu unu grupu de ricerca, finanziadu dae sa Italcementi, chi ada inventadu su Tx Active chi est unu cimentu chi faghet diminuire su CO2 in s'ambiente.\nCustu materiale est istadu criadu cun s'impreu de su metodo, naskidu dae sas iscobertas de s'iscentziadu americanu Richard Heck. Difattis Heck umpare a sos giapponesos Ei-ichi Negishi e Akira Suzuki, aian binchidu su Premiu Nobel, pro aere isviluppadu metodos pro unire sos atomos de carbonio e sintetizzare molecolas complessas. Cassar est istadu unu de sos primos a isvilupare custas reaziones de \"cross-coupling\" chi si ottenin usende su palladio comente catalizadore, cun issu aiat collaboradu su matessi Heck.\nCustu materiale nou est istadu impreadu dae s'architeto americanu Richard Meier pro sa realizazione, dae su 1998 a su 2003, de sa cheja fatta in Roma pro su giubileo ."}
{"id": "12372", "revid": "203", "url": "https://sc.wikipedia.org/wiki?curid=12372", "title": "Verona", "text": ""}
{"id": "12376", "revid": "11296", "url": "https://sc.wikipedia.org/wiki?curid=12376", "title": "Anonima sarda", "text": "Sa an\u00f2nima sarda, prus conn\u00f2tta chin su n\u00f9men in italianu de \"anonima sequestri\", est unu fav\u00e8ddu pr\u00f2piu de sos giornalistas in limba italiana pro indit\u00e0re su malef\u00e0cher, mescam\u00e8nte sos secu\u00e8stros de pess\u00f2ne, chi bi a\u00ecat \u00e0piu in Sardigna a frecu\u00e8ntzia relev\u00e0nte suprat\u00f2ttu dae sos annos '60 in s\u00f9su de su s\u00e8culu de XX e addur\u00e0u pro unos d\u00e8che annos a p\u00f9stis.\nTz\u00ecnnos ist\u00f2ricos.\nPro chirchare sa rad\u00ecchina curturale de tottu sos secu\u00e8stros de pess\u00f2ne meda zente atta indit\u00e0u su c\u00f2diche barbaritz\u00ecnu o muntagn\u00ecnu, unu regulamentu non-iscr\u00ecttu e mant\u00e8su a b\u00f2che p\u00e8ri sos seculos, pro si cumport\u00e0re comente si dechet. Qusta teoria no narrat pro cale resone su primu secu\u00e8stru est'istadu cussu de su nobile de Mamujada Meloni Gaia in su maju de 1875 e non bi siana atteros secu\u00e8stros documentados prima de custu, si no i unu i su 1477. \nCaratter\u00ecsticas.\nA differ\u00e8ntzia de sas m\u00e0fias italianas, com\u00e8nte pro es\u00e8mpiu Cosa Nostra e Camorra (chi unu carchi ordinamentu in intro bi lu an, in prus de t\u00e8nner influ\u00e8ntzia meda in sa politica), sos sequestradores sardos sunos ist\u00e0dos imb\u00e8tzes ass\u00f2tzios a del\u00ecncuer indipendente de su t\u00f2ttu e chi no at t\u00e8ntu mai rapp\u00f2rtu per\u00f9nu n\u00e9n chin sas mafias italianas n\u00e9 tantu prus pacu chin sa politica e s'istadu.\nSicom\u00e8nte fart\u00e0bat de istruttura interna e tottus sas fatt\u00ecas suas fin a b\u00e0nda tra issas et\u00f2ttu, non si p\u00f2det, d\u00f9ncas, tantu chistion\u00e0re de un'organizad\u00f9ra criminale.\nLocu de attividade.\nSos secu\u00e8stradores sardos at oper\u00e0u in Sardigna, a b\u00ecas in C\u00f2ssiga e, in su sec\u00f9ndu pustigh\u00e8rra, f\u00ecntzas in sos tr\u00e8ttos de sa pen\u00ecsula italiana.\nInt\u00e8sa chin su trep\u00f2ju sardu.\nS'istaj\u00f2ne de su trep\u00f2ju e abbol\u00f2ttu politicu, chi ja bi a\u00ecat in Italia dae sos primos annos de su pustigh\u00e8rra, si est m\u00f2ghia in Sardigna in sa meit\u00e0de de sos annos '60 e est acabb\u00e0da in sos annos '80, fine de sa tensione poltica f\u00ecntzas in contin\u00e8nte italianu.\nSos cunt\u00e0ttos tra sos band\u00ecdos sardos e sos militantes de ass\u00f2tzios italianos chi perten\u00ecan a sa manca istr\u00e8ma, com\u00e8nte sas Brigadas Rujas e sos N\u00f9creos Prolet\u00e0rios Arm\u00e0os, fin d\u00e8pios in parte a sa preson\u00eca de sos g\u00e0i fentom\u00e0os militantes j\u00f9ttos in Sardigna, unu pacu a com\u00e8nte sos mafiosos italianos de su Meridione, p\u00f2stos a pres\u00f2ne in su Settentrione, an d\u00e0u b\u00ecda a movimentos autoctonos che sa \"Mala del Brenta\" veneta.\nSos movimentos terroristicos e paramilitares prus n\u00f2dios chi fin n\u00e0schios in Sardigna fin \"Barbagia Rossa\", su \"Movimento Armato Sardo\" e su \"Comitato di solidariet\u00e0 con il proletariato prigioniero sardo deportato\", in sa prus parte de pessam\u00e8ntu ideologicu comunista e indipendentista; in s'arcu de unos deche annos an fattu par\u00ectzos attentatos e secuestros de pess\u00f2ne.\nTra sos prus mannos amparad\u00f2res italianos de sa causa indipendentista sarda fit Giangiacomo Feltrinelli, chi a\u00ecat chirc\u00e0u prus bortas de si t\u00e8nner in cunt\u00e0ttu chin sos movimentos organiz\u00e0os indipendentistas pro fravic\u00e0re unu istadu sotzialista de Sardigna, ispir\u00e0ndesi a su modellu de Fidel Castro in s'isula de Cuba."}
{"id": "12377", "revid": "3602", "url": "https://sc.wikipedia.org/wiki?curid=12377", "title": "Tumba de sos zigantes", "text": "Sas t\u00f9mbas o l\u00f2sas de sos gig\u00e0ntes (connotas in carchi logu fintzas comente domos de s'ocru) sunt monumentos funer\u00e0rios de interru colletivu frabicados in epoca nuraghesa e presentes peri totu s'\u00ecsula de Sardigna.\nChe a sos nuraghes, custas costrutziones megal\u00ecticas non tenent egualdade in su continente europeu intreu e sunt fatos a pranta retangulare cun losas de pedra manna posta a terra.\nIstrutura.\nSas tumbas sunt unu aposentu mortu\u00e0riu chi est intra de unos 5 e 15 metros de larghesa e unu o duos metros de art\u00e0ria. Sa parte in cara de s'istrutura nche la inserrant a intro de un'isp\u00e8tzia de semitz\u00ecrculu, chi f\u00ecnghet sos corros de unu trau, e una losa prus antica in su tzentru de custu semitz\u00ecrculu cun una abertura prus minore meda, dae ube si intraiat.\nImpare a s'apertura bi a\u00ecat unu betile chi, f\u00f2rtzis, fachiat a s\u00ecmbulu a d\u00e8os o a sos mannos anticos chi fint a b\u00e0rdia de sos mortos.\nFuntzione.\nSas tumbas de sos gigantes fint locos in ube, in epoca nuraghesa, sos sardos che interrabant a sos mortos issoro. Fint a largu dae su tzentru populadu e pod\u00ecant mantenner intra de sos ch\u00e8ntu e treschentos mortos.\nSos chi fachiant parte de sa trib\u00f9, clan o bidda, andabant a in cughe a aporrire om\u00e0ju a sos mortos de sa comunidade, chena de distintzi\u00f2ne de classe o privil\u00e9giu de sorta perunu. Podet esser, chi sos mortos fint iscarrados, est a narrer chi li bocabant sa carre a in antis de s'interru (bi at evid\u00e8ntzia in sos ossos, chi cunsizant custa teoria), e fint interrados cando su n\u00f9meru cumintzabat a \u00e8sser tropu mannu."}
{"id": "12378", "revid": "7227", "url": "https://sc.wikipedia.org/wiki?curid=12378", "title": "Domus de Janas", "text": "Sas domus de janas sun istrutt\u00f9ras vulnerarias iscav\u00e0das in sa rocca. Sun tipicas de s'isula de Sardigna. Su fav\u00e8ddu anticu \"jana\" b\u00f2let n\u00e0rrer \"fada\", manc\u00e0ri chi carchi istudiosu facat riferimentu a Diana. In sardu si n\u00e0ran f\u00ecntzas \"forrus\", \"forreddus\" o \"concheddas\". A s'isp\u00ecssu sun tottus a p\u00e0re, una a cost\u00e0zu de s'attera, fach\u00e8nde de custa man\u00e8ra autenticas necropolis de sutt' 'e terra, chind unu currid\u00f2rju a com\u00f9ne e un'antic\u00e0mara, chi a s'isp\u00ecssu est manna e a b\u00f2veda arta.\nSi cr\u00e8det chi s\u00ecan de sa curtura de Otieri, isvilup\u00e0da in su Neoliticu, chi dae tando a\u00ecat cambi\u00e0u radicalmente sa vida de sa sotziedade sarda. Cussa curtura fit pr\u00f2pia de mass\u00e0jos, e sa religione iss\u00f2ro si assimiz\u00e0bat a cussa de sas \u00ecsulas Tz\u00ecclades.\nDe domus de janas si nde p\u00f2den atzap\u00e0re p\u00e8ri tottu sa Sardigna, in ube bi nd'at prus de 2400, manc\u00e0ri chi medas s\u00ecan galu in sutt' 'e terra. B'at evidentzia chi fin fravic\u00e0das tra su mill\u00e8nniu de IV e III a.C. In sa bidda de S\u00e8ddini si p\u00f2det b\u00ecer su numeru prus mannu, chi est b\u00e8nniu a \u00e8sser unu museu etnograficu.\nArchitettura.\nSas gruttas mortuarjas las iscav\u00e0ban una a cost\u00e0zu de s'attera, a man\u00e8ra de nde f\u00e0cher una necropoli, in sos pal\u00ecnzos dae ube ch'ess\u00ecat a p\u00eczu rocca viva. Manc\u00e0ri chi si nde atz\u00e0pen p\u00e8ri tottu su Mar' 'e Mesu, sas domus de janas sardas sun de cussider\u00e0re a b\u00e0nda dae sas atteras pro s'architettura cuid\u00e0da e contipiz\u00f2sa iss\u00f2ro, g\u00f2i puru pro sas decorad\u00f9ras, chi d\u00e0en un'idea de sa vida in s'isula de unos 1500 annos f\u00e0chet.\nSi p\u00f2den b\u00ecer, pro es\u00e8mpiu, gruttas a forma de pinn\u00e8tta tunda a b\u00f2veda conica, ma inclin\u00e0da, e un'ist\u00e0ntzia rettangulare chi t\u00e8net jannas e bent\u00e0nas. In sos muros bi disinn\u00e0ban a min\u00f9du simbulos de mag\u00eca, chi simbuliz\u00e0ban c\u00f2rros de tr\u00e0u, ispirales e atteros dis\u00ecnnos geometricos."}
{"id": "12379", "revid": "7227", "url": "https://sc.wikipedia.org/wiki?curid=12379", "title": "Putifigari", "text": ""}
{"id": "12381", "revid": "7227", "url": "https://sc.wikipedia.org/wiki?curid=12381", "title": "Romana", "text": ""}
{"id": "12382", "revid": "7227", "url": "https://sc.wikipedia.org/wiki?curid=12382", "title": "S\u00e8ddini", "text": ""}
{"id": "12383", "revid": "7227", "url": "https://sc.wikipedia.org/wiki?curid=12383", "title": "Semestene", "text": ""}
{"id": "12385", "revid": "3602", "url": "https://sc.wikipedia.org/wiki?curid=12385", "title": "Referendum online pro s'indipendentzia veneta (2014)", "text": "Su referendum venetu pro s'indipend\u00e8ntzia de su 2014 est ist\u00e0u unu iscand\u00e0lliu de carattere non uffitziale, non bincul\u00e0nte e ammaniz\u00e0u privatamente in Venetu, una rez\u00f2ne italiana. Su b\u00f2tu, conn\u00f2ttu f\u00ecntzas com\u00e8nte \"prebisc\u00ectu digitale\" o \"Plebiscito.eu\" lu at prom\u00f2ghiu \"Plebiscito 2013\", unu ass\u00f2tziu politicu venet\u00ecsta chin Gianluca Busato, unu ex-militante de sa Lega Nord, s\u00e8ndebi a gh\u00eca. Su referendum lu an t\u00e8ntu in su mese de M\u00e0rtzu, dae su 16 a su 21.\nResurtos.\nA secund' 'e su chi n\u00e0ran sos de Plebiscito.eu, 2.36 miliones de zente veneta (est a n\u00e0rrer, su 63.2% de sos chi p\u00f2den bot\u00e0re) an isseper\u00e0u de partetzip\u00e0re a s'iscand\u00e0lliu e su 89.1% de issos (est a n\u00e0rrer, su 56.6% de sos chi p\u00f2den bot\u00e0re) an n\u00e0u chi eja a s'indipendentzia. P2013 at procram\u00e0u s'indipendentzia de su Venetu dae s'Italia in Treviso a de notte, in su 21 de Martzu.\nIn su referendum online, si an el\u00e8ttu d\u00e8che \"deleg\u00e0os pro s'indipendentzia\": Busato fit su candid\u00e0u pref\u00e8rtu, chin 135,306 b\u00f2tos; s\u00ecchin Stefano Vescovi (48,320), Selena Veronese (46,947), Silvia Gandin (43,025), Lodovico Pizzati (25,731), Gianfranco Favaro (16,670), Raffaele Serafini (16,627), Manuel Carraro (16,627), Gianluca Panto (16,321) and Paolo Bernardini (16,299). A s'acc\u00e0bbu, a sos chi an bot\u00e0u lis ped\u00ecan de d\u00e0re su p\u00e0rrer iss\u00f2ro in supra de tres \"chisti\u00f2nes de politica estera\", p\u00f2stu chi su Venetu ott\u00e8nzat s'indipendentzia: s'adossi\u00f2ne de s'Euro (appoz\u00e0da dae su 51.4% de sos partetzipad\u00f2res), s'intr\u00e0da in s'Unione Europea (appoz\u00e0da dae su 55.7% de sos partetzipad\u00f2res) e in sa NATO (appoz\u00e0da dae su 64.5% de sos partetzipad\u00f2res); de c\u00e0da man\u00e8ra, sa partetzipassi\u00f2ne pro custas tres chisti\u00f2nes fit meda prus bassa (rispettivamnente favedd\u00e0nde, 24.6%, 22.3% e 19.8%).\nCriticas.\nSa partetzipassi\u00f2ne e su chi nd'est b\u00e8nniu a campu che resurt\u00e0u fit critic\u00e0u dae fontes medas, chi an t\u00e8ntu in cuss\u00ecderu sas istat\u00ecsticas de su tr\u00e0vicu in su zassu web p\u00f2stas a prubicad\u00f9ra dae Alexa Internet e atteros providers. In su cursu de tottu s'arcu temporale chi si at bot\u00e0u, su zassu a\u00ecat 135,000 b\u00ecsitas ebb\u00eca, est a n\u00e0rrer chi, tra tottu sa zente veneta, bi a\u00ecat p\u00e8tzi su 3.6% de sos chi p\u00f2dian bot\u00e0re. In prus, parte manna de su tr\u00e0vicu ben\u00ecat foras de sas l\u00e0canas italianas, chin su 10% ben\u00ecnde dae Santiago in Cile, pro es\u00e8mpiu."}
{"id": "12387", "revid": "7227", "url": "https://sc.wikipedia.org/wiki?curid=12387", "title": "Sennaru", "text": ""}
{"id": "12388", "revid": "7227", "url": "https://sc.wikipedia.org/wiki?curid=12388", "title": "Siligo", "text": ""}
{"id": "12390", "revid": "7227", "url": "https://sc.wikipedia.org/wiki?curid=12390", "title": "Istint\u00ecnu", "text": ""}
{"id": "12391", "revid": "7227", "url": "https://sc.wikipedia.org/wiki?curid=12391", "title": "Thiesi", "text": ""}
{"id": "12392", "revid": "133392", "url": "https://sc.wikipedia.org/wiki?curid=12392", "title": "Los Van Van", "text": "Los Van Van est unu grupu cubanu fundadu in su 1969 criadu dae su bascista Juan Formell, est unu de sos pius importantes de sa m\u00f9sica cubana post-rivolutzionaria. \nSos Van Van, in pius de sa base istrumentale tipica de su charanga (flauto, istrumentos a corda e sezione r\u00ectmica), ana aggiuntu sos trumbones e, primos in Cuba, su sintetizadore e drum machines. In sa m\u00f9sica issoro est una fusione tra son montuno, rumba, rock, pop, ma finas funk, disco music e hip hop."}
{"id": "12396", "revid": "147194", "url": "https://sc.wikipedia.org/wiki?curid=12396", "title": "La EFFE", "text": " \nLa EFFE est unu canale televisivu - fundadu dae su grupu Feltrinelli, chi at comintzadu sas trasmissiones s'11 de maiu de su 2013.Trasmittidi in Italia cun su via satellite.\nSa programmatzione de La EFFE est caraterizada dae s'informatzione, cultura e intrattenimentu. "}
{"id": "12398", "revid": "133411", "url": "https://sc.wikipedia.org/wiki?curid=12398", "title": "Giangiacomo Feltrinelli Editore", "text": "Sa Giangiacomo Feltrinelli Editore est una de sas pius importantes casas editrices italianas.\nFit istada fundada a Milano in su 1954 dae Giangiacomo Feltrinelli.\nA su comintzu Feltrinelli aiat pubricadu liberos innovatores e impignados in [[pol\u00ectiga]+, chi l\u00f2i fin costados calchi prozessu. Aiat finas pubricadu autores de su [[terzo mondo]] e romanzos chi, ai cussu tempus, aian fattu iscandalu comente cussos de [[Henry Miller]] et duos capolavoros in anteprima mondiale: in su [[1957]] \"[[Il dottor Zivago]]\" de [[Boris Pasternak]] e, in su [[1958]], \"[[Il Gattopardo]]\" de [[Giuseppe Tomasi di Lampedusa]].\nSos primos liberos pubricados.\n1955\n1957\n1958\n1959\n1961\n1962\n[[Categoria:Editoria]][[Categoria:Milano]]"}
{"id": "12399", "revid": "133416", "url": "https://sc.wikipedia.org/wiki?curid=12399", "title": "Vanni Scheiwiller", "text": "Attividade editoriale e autores pubbricados.\nIn Italia sos marcos istoricos sunu \"All'insegna del pesce d'oro\u201d e poi sa \"Scheiwiller Libri\" .\nSu \"pesce d'oro\", tra sos annos 50 e sos 60 aiat pubbricadu autores comente:"}
{"id": "12401", "revid": "7227", "url": "https://sc.wikipedia.org/wiki?curid=12401", "title": "Tur\u00e0lva", "text": ""}
{"id": "12402", "revid": "7227", "url": "https://sc.wikipedia.org/wiki?curid=12402", "title": "Usini", "text": ""}
{"id": "12403", "revid": "7227", "url": "https://sc.wikipedia.org/wiki?curid=12403", "title": "Codaru\u00ecna", "text": ""}
{"id": "12404", "revid": "133434", "url": "https://sc.wikipedia.org/wiki?curid=12404", "title": "1991", "text": "S'annu 1991 (MCMXCI in n\u00f9meros romanos) est un annu incomintzadu martis a segunda de su calend\u00e0riu gregorianu."}
{"id": "12405", "revid": "133435", "url": "https://sc.wikipedia.org/wiki?curid=12405", "title": "2006", "text": "S'annu 2006 (MMVI in n\u00f9meros romanos) est un annu incomintzadu dom\u00ecniga a segunda de su calend\u00e0riu gregorianu."}
{"id": "12407", "revid": "772", "url": "https://sc.wikipedia.org/wiki?curid=12407", "title": "Banditi a Orgosolo", "text": "Banditi a Orgosolo est unu film de su 1961 direttu dae Vittorio De Seta.\nSu film est ambientadu in Barbagia in Orgosolo edd'est istadu intepretadu dae attores non professionistas, dae zente de sa idda. Prima dei custu, in sos annos '50, De Seta aiat giardu duos documentarios sempre subra sas conditziones de sa Barbagia: Un giorno in Barbagia e Pastori ad Orgosolo.\nFilmadu in bianco e nero, est istadu presentadu in sa 22\u00aa Mostra internazionale d'arte cinematografica di Venezia e aiat binchidu su premiu \"Migliore Opera Prima\".\nSu film giradu in sardu est istadu doppiadu in limba italiana."}
{"id": "12408", "revid": "772", "url": "https://sc.wikipedia.org/wiki?curid=12408", "title": "Eleonora Duse", "text": "Est istada una de sas pius importantes atrice de teatru e una de sa prima atrices cinematogr\u00e0ficas italianas. Su primu film in cui aiat recitadu est istadu \nCenere ( 1916) trattu dae s'omonimu romanzu de Grazia Deledda. "}
{"id": "12409", "revid": "133466", "url": "https://sc.wikipedia.org/wiki?curid=12409", "title": "1858", "text": "S'annu 1858 (MDCCCLVIII in n\u00f9meros romanos) est un annu incomintzadu in chen\u00e0bura segundu su calend\u00e0riu gregorianu."}
{"id": "12411", "revid": "5966", "url": "https://sc.wikipedia.org/wiki?curid=12411", "title": "Comunidade Surda", "text": "Sa comunidade surda est unu gr\u00f9stiu etno-limb\u00ecsticu chi li appart\u00e8nen pess\u00f2nes surdas, ca sa surd\u00e9sa de issas est s\u00ecnnu de s'identitade iss\u00f2ro. Sos chi sun surdos, s\u00e8ndelu in parte o de su tottu, com\u00f9nican pro m\u00e8diu de sas manos, espricaduras e dattiloloz\u00eca.\nManc\u00e0ri chi s'opinione pr\u00f9bica podat pess\u00e0re chi sos surdos sian malos a int\u00e8nder, siat sa Cunferentzia de su World Federation of Deaf siat su Cunv\u00e9niu ONU pro sos derettos de sas pessones chin disabilidade an ratific\u00e0u s'abolim\u00e8ntu de sa surdidade com\u00e8nte malad\u00eca de s'or\u00eccra."}
{"id": "12421", "revid": "5623", "url": "https://sc.wikipedia.org/wiki?curid=12421", "title": "Fabio Aru", "text": "Est istadu su primu sardu a binchere una tapa de su Giro d'Italia."}
{"id": "12423", "revid": "133547", "url": "https://sc.wikipedia.org/wiki?curid=12423", "title": "Eddy Merckx", "text": "Est istadu unu de sos pius mannos campiones de sempre.\nAiat binchidu chimbe Giro d'Italia, chimbe Tour de France e una Vuelta a Espa\u00f1a; tres boltas Campione mondiale in istrada."}
{"id": "12424", "revid": "133549", "url": "https://sc.wikipedia.org/wiki?curid=12424", "title": "1980", "text": "S'annu 1980 (MCMLXXX in n\u00f9meros romanos) est un annu incomintzadu gi\u00f2ia a segunda de su calend\u00e0riu gregorianu."}
{"id": "12426", "revid": "5966", "url": "https://sc.wikipedia.org/wiki?curid=12426", "title": "Limba de sos Sinnos Russa", "text": "Sa Limba de sos Sinnos R\u00f9ssa (\u0420\u0443\u0441\u0441\u043a\u0438\u0439 \u042f\u0437\u044b\u043a \u0416\u0435\u0441\u0442\u043e\u0432, \u0420\u042f\u0416) est una Limba de sos Sinnos de Comunidade Surda. ISO-639 est rsl. Lu \u0420\u042f\u0416 \u00e8 usata anche in R\u00f9ssia e Bielorussia (120.500)."}
{"id": "12427", "revid": "772", "url": "https://sc.wikipedia.org/wiki?curid=12427", "title": "Camaldoleses", "text": ""}
{"id": "12434", "revid": "7227", "url": "https://sc.wikipedia.org/wiki?curid=12434", "title": "Furtei", "text": ""}
{"id": "12437", "revid": "7227", "url": "https://sc.wikipedia.org/wiki?curid=12437", "title": "Genuri", "text": ""}
{"id": "12438", "revid": "7227", "url": "https://sc.wikipedia.org/wiki?curid=12438", "title": "Gonnosfan\u00e0diga", "text": ""}
{"id": "12439", "revid": "7227", "url": "https://sc.wikipedia.org/wiki?curid=12439", "title": "Lunamadrona", "text": ""}
{"id": "12443", "revid": "772", "url": "https://sc.wikipedia.org/wiki?curid=12443", "title": "Duamiza ligas suta de s'Am\u00e8riga", "text": ""}
{"id": "12444", "revid": "772", "url": "https://sc.wikipedia.org/wiki?curid=12444", "title": "Sa luna e sos fogarones", "text": ""}
{"id": "12445", "revid": "772", "url": "https://sc.wikipedia.org/wiki?curid=12445", "title": "Sa f\u00e8mina de sa dom\u00ecniga", "text": ""}
{"id": "12446", "revid": "134170", "url": "https://sc.wikipedia.org/wiki?curid=12446", "title": "Alicarnasso", "text": "coord.37\u00b0 2\u2032 16\u2033 N, 27\u00b0 25\u2032 27\u2033 E 37.037778, 27.424167 \nAlicarnasso (in gregu antigu:\u1f09\u03bb\u03b9\u03ba\u03b1\u03c1\u03bd\u1fb1\u03c3\u03c3\u03cc\u03c2 \"Alikarnass\u00f3s\"; in turcu:Halikarnas) fit un'antiga tzitade de sa Gr\u00e8ghia in su logu de s'attuale Bodrum in Turchia. \nBibliografia.\n\"Bodream\", Jean-Pierre Thiollet, Anagramme Ed., 2010. ISBN 978-2-35035-279-4"}
{"id": "12447", "revid": "3602", "url": "https://sc.wikipedia.org/wiki?curid=12447", "title": "Tropas de sambene in sa curtura giapponesa", "text": "Si credet chi sos grupos samb\u00ecnzos in sa curtura giapponesa p\u00f2dan iscobi\u00e0re, de su chi bi nd'at unu, sa pessonalid\u00e0de e su cumportamentu chin sos atteros, unu pacu com\u00e8nte s'astrologia c\u00f2ntat in sa curtura otzidentale. Sa cred\u00e8ntzia che la an isp\u00e0rta f\u00ecntzas in atteros istados de s'Asia orientale, in prus de su Giappone, com\u00e8nte sa Corea de Z\u00f2sso.\nSa cred\u00e8ntzia b\u00e8nit dae sas ideas de su ratzismu issient\u00ecficu, chi sa comunidade issient\u00ecfica berdad\u00e8ra oje in d\u00ece at marc\u00e0u com\u00e8nte pseudosi\u00e8ntzia, e a commo t\u00e8net rad\u00ecchina in sos articulos, prubic\u00e0os in sos annos Settanta, de Masahiko Nomi.\nIst\u00f2ria.\nSas troppas de s\u00e0mbene las a\u00ecat iscop\u00e8rtas s'issentzi\u00e0du austriacu Karl Landsteiner. Tando, s'iscop\u00e8rta fit istrum\u00e8ntu puru de sos inglesos e tedescos pro ammustr\u00e0re sa superioridade de sa ratza iss\u00f2ro cuff\u00f2rma sas atteras: sa teoria la a\u00ecan der\u00e8ttu isbenti\u00e0da, mescam\u00e8nte sa Germania natzista chi a\u00ecat cumintz\u00e0u a favedd\u00e0re de \"s\u00e0mbene tedescu\" comente er\u00e8ntzia ariana.\nS'idea est intr\u00e0da in Giappone in su 1927 chin sas prubicassi\u00f2nes de su professore Takeji Furukawa; manc\u00e0ri chi non ten\u00ecat fundamentu per\u00f9nu, sa teoria at pic\u00e0u pede in c\u00f9ghe, in ube a\u00ecan p\u00e8ri dist\u00ecntu, a isc\u00f2pu politicu, sos gr\u00f9stos etnicos de sos de Taiwan e de sos ainu a libellu de s\u00e0mbene e temperamentu: su Giappone los a\u00ecat pr\u00e8sos ambos, ma sos unos fin tando reb\u00e8rdes m\u00e8ntras chi sos atteros non lu fin. Tando, t\u00e8nende in cuss\u00ecderu chi, a differ\u00e8ntzia de sos ainu, su prus de sos taiwanesos fit de grupu 0, a custu sos giapponesos d\u00e0ban sa curpa de sa rebell\u00eca iss\u00f2ro, incoraz\u00e0nde su populu taiwanesu a si cojub\u00e0re chin giapponesas pro imminoric\u00e0re sa presentzia de cussu grupu sambinzu.\nCusta moda s\u00ecche fit ja morta in sos annos de Trinta, ma in sos annos Settanta unu zornalista de televisione chi no nd'isch\u00ecat nudda de med\u00ecchina, Masahiko Nomi, li at torr\u00e0u cred\u00e8ntzia populare."}
{"id": "12448", "revid": "3602", "url": "https://sc.wikipedia.org/wiki?curid=12448", "title": "Georgie (manga)", "text": "Georgie! (\"\u30b8\u30e7\u30fc\u30b8\u30a3!\" J\u014dj\u012b!?) est unu manga chi at iscrittu e li at fattu sos dis\u00ecnnos Yumiko Igarashi. Lu an fattu a s\u00e8rie dae su 1982 in s\u00f9su in su pap\u00e8ri de Sh\u014djo Comic manga.\nSa s\u00e8rie l'an acontz\u00e0da in su 1983, fach\u00e8ndeche una s\u00e8rie anime, Lady Georgie (\"\u30ec\u30c7\u30a3\u30b8\u30e7\u30fc\u30b8\u30a3\" Redi J\u014dj\u012b?) de Tokyo Movie Shinsha, chi an f\u00e0ttu b\u00ecere pro sa prima borta in TV Asahi e addur\u00e0bat 45 epis\u00f2dios: galu nde f\u00e0chen b\u00ecere in sa televisione Animax.\nIst\u00f2ria.\nGeorgie v\u00ecvet in Australia, cando galu fit una colunia inglesa. A issa li d\u00e0en sa curpa pro sa morte de babbu suo: custu li cher\u00ecat bene, gai puru sos frades suos. Una cosa chi sa pitz\u00ecnna si nd'a\u00ecat abizz\u00e0da fit chi tottus ten\u00ecan pilos a color' 'e castanzu, ma issa fit brunda. A sa mama non li piach\u00ecat meda chi issa fit parte de sa fam\u00eclia. A sa fine ch'essit a p\u00eczu chi Georgie non ten\u00ecat lig\u00e0mine per\u00f9nu de sambene chin sa familia, s\u00e8nde adott\u00e0da: unu bratzalette indor\u00e0u fit s'unica orm\u00ecna chi ten\u00ecat de su passau suo. Si b\u00e8nit a isch\u00ecre puru chi sos parentes suos fin inglesos. Sos frades de Georgie (Abel e Arthur) \u00e0ndan a li f\u00e0cher b\u00ecsita tucc\u00e0nde dae Londra. Ambosduos p\u00e0ren istim\u00e0ndela abberu, intend\u00e8ndesi istranu ca issa est sorre iss\u00f2ro, per\u00f2e. Georgie est in p\u00f9nna de un'attera cosa puru: torr\u00e0re a s'imb\u00e8nner chin s'amore suo, Lowell, chi at lass\u00e0u s'Australia. P\u00e0ris chin sos frades suos, Georgie f\u00e0chet isperi\u00e8ntzia siat de sa zentil\u00e8nsia siat de sa crudel\u00e8sa de sa v\u00ecda in Londra, in Inghilterra.\nS'istoria b'\u00e0ndat a inn\u00e0ntis chin sa ch\u00ecrca de sa fam\u00eclia reale sua imp\u00e0re a su triangulu de amore chi si isvil\u00f9pat tra su frade adottivu e Lowell."}
{"id": "12450", "revid": "133680", "url": "https://sc.wikipedia.org/wiki?curid=12450", "title": "Richard Heck", "text": "Ad iscobertu sa reazione de Heck chi usat su palladio pro catalizare reaziones chimicas organicas tra sos Alogenuros arilicos cun sos alkenes.\nIn su 2010 Heck umpare a sos giapponesos Ei-ichi Negishi e Akira Suzuki, aian binchidu su Premiu Nobel. "}
{"id": "12451", "revid": "9316", "url": "https://sc.wikipedia.org/wiki?curid=12451", "title": "Lady Oscar", "text": "Lady Oscar o Sa Rosa de Versailles (giapponesu: \"Berusaiyu no Bara\") est unu de sos \"sh\u014djo-manga\" prus conn\u00f2ttos e unu franchise chi at imbent\u00e0u Riyoko Ikeda. Lu an adatt\u00e0u a par\u00ectzos Takarazuka Revue musical e f\u00ecntzas \"anime\", chi at fattu Tokyo Movie Shinsha e prubic\u00e0u sos network televisivos Animax e Nippon Television. S'anime est populare meda in Italia.\nLady Oscar z\u00ecrat in tundu a s'istoria de Oscar Fran\u00e7ois de Jarjayes, una pitz\u00ecnna n\u00e0schia f\u00e8mina ma p\u00e0schia com\u00e8nte un'\u00f2mine pro sutz\u00e8der a babbu suo in su traballu de bardi\u00e0nu de su Palattu Reale. Una gherrad\u00f2ra bravissima chin ideas firmas de zust\u00ecssia, Oscar si int\u00e8ndet fiera e altiva pro su rolu chi li t\u00f2cat a f\u00e0cher, ma est in d\u00f9da cando, a su cum\u00ecntzu de sa revolutzione frantzesa, d\u00e8pet isseper\u00e0re cale ala pic\u00e0re tra sa classe reale e tra cussa povera e opprim\u00eca dae sa prima. Est de imp\u00f2rtu mannu f\u00ecntzas su dis\u00eczu de torr\u00e0re a si cumport\u00e0re che-i una femina, chi d\u00e8pet cub\u00e0re pro su traballu suo, e sas fatt\u00ecas amorosas chin Marie Antoinette, Count Axel von Fersen, e su serbid\u00f2re e menzus amicu Andr\u00e9 Grandier.\nT\u00e8net elementos de casta \"yuri\" in sa relassi\u00f2ne tra Oscar e sa prot\u00e8tta sua Rosalie Lamorli\u00e8re, sa f\u00ecza de Madame de Polignac, chi s'istima sua pro Oscar si podet pess\u00e0re com\u00e8nte ad\u00f2ru o amore romanticu ben\u00ecnde dae una poss\u00ecbile bisessualidade. Com\u00e8nte chi non fit bast\u00e0nte, medas in sa corte puru ad\u00f2ran a Oscar, divent\u00e0nde zelosos abberu cando issa est in cumpanz\u00eca de un'attera pess\u00f2ne."}
{"id": "12452", "revid": "7777", "url": "https://sc.wikipedia.org/wiki?curid=12452", "title": "\u0421\u0440\u0431\u0438\u0458\u0430", "text": ""}
{"id": "12457", "revid": "13697", "url": "https://sc.wikipedia.org/wiki?curid=12457", "title": "Io non ho paura", "text": "Io non ho paura (in sardu \u201cEu non tenzo timor\u00eca\u201d) est unu libru de Davide Perillo, editadu dae San Paolo.\nIn isse si narat s'acont\u00e8ssida de Francesca Pedrazzini, imparadora de deretu milanesa profundamente cat\u00f2liga, mama de tres fizos, obitada in su 2.012 a sos 38 annos ebia, a pustis de una pelea de duos annos e mesu cun una maladia terrorosa.\nFrancesca at ischidu parare fronte a sa morte in edade primadia cun s'isp\u00ecritu intzacarr\u00e0bile de una pessone debota, segura chi sa morte non siat \u00e0tera cosa si sono una colada e chi a pustis de issa nos isetet su para\u00ecsu.\nDe custu libru no esitit bortadura in limba sarda in s'atualidade."}
{"id": "12458", "revid": "137866", "url": "https://sc.wikipedia.org/wiki?curid=12458", "title": "Vittorio Gassman", "text": ""}
{"id": "12461", "revid": "203", "url": "https://sc.wikipedia.org/wiki?curid=12461", "title": "Eo non tenzo tim\u00f2ria", "text": ""}
{"id": "12465", "revid": "772", "url": "https://sc.wikipedia.org/wiki?curid=12465", "title": "Materia oscura (documentariu)", "text": "Materia oscura est unu documentariu de su 2013 dirigidu dae Massimo D'Anolfi e dae Martina Parenti. Su tema est cussu de sos esperimentos de gherra de sas fortzas armadas in su territopriu de su Poligono Sperimentale del Salto di Quirra in Sardigna e sas relatziones cun sos abitantes de su logu.\nSu poligono est istadu costruidu in su 1956 in s'area de Quirra; e dae tando in cust'area sun istada isperimentadas diversos tipos de armas. Pro cussu motivu b'at finas una indagine giudiziaria, dirigida dae su magistradu Domenico Fiordalisi, pro dannos provocados a parte de sa populatzione a causa de s'usu de materiales dannosos pro su saludu."}
{"id": "12466", "revid": "772", "url": "https://sc.wikipedia.org/wiki?curid=12466", "title": "Domenico Fiordalisi", "text": "Domenico Fiordalisi est unu magistradu chi a su mamentu est Procuradore de sa Repubblica in su tribunale de T\u00e8mpiu, in Sardigna.\nBiografia.\nPoi de s'esse' laureadu in s'Universidade de Bari, aiat appidu ingarrigos incomente Sostituto Procuratore in sa Procura de sa Repubblica de Paola, Rossano, Cosenza e in sa Direzione Distrettuale Antimafia de Catanzaro. In Calabria at fattu arrestare deghinas de affiliados e collaboradores de calchi cosca mafiosa de sas zonas de Amantea, San Lucido e Cetraro. Est istadu juighe in sos tribunales de Bari, Rossano e Crotone.\nDae su 2008 a su 2012, comente e Procuradore de Lanusei, ada azzeradu totu s'arretradu de s'officiu e ada torradu a abberrer varias inchiestas. At poi dirigidu una importante inchiesta subra sa \"Sindrome de Quirra\", pro sos casos meda de abitantes de sas biddas de affacca, de mortes pro leucemia e pro malformatziones de animales chi pasculaiana in zonas a lacana cun su Poligono Interforze del Salto di Quirra a Perdasdefogu. In cussu contesto est istada azertada s'esplosione de 1200 missiles chi aian lassadu torio. In pius est istadu acciapadu unu muntonasu de rifiutos perigulosos, inue, dae su 1986 a su 2008, sun istadas ismaltidas tottus sas bombas e munitziones bezzas de sos arsenales italianos, chena sas nezessaria attinziones pro su saludu de militares e tziviles."}
{"id": "12467", "revid": "10458", "url": "https://sc.wikipedia.org/wiki?curid=12467", "title": "Oil (film)", "text": "Oil est unu film documentariu de su 2009 giradu dae Massimiliano Mazzotta. Su tema est relativu a s'impiantu de sa Saras, chi est in Macchiareddu vicinu a Cagliari, e sa possibilidade chi cussa rafineria de petroliu podet presentare problemas de siguresa pro su saludu de sas persones e de s'ambiente. \nSu documentariu at balanzadu reconoschimentos in varios film festivals relativos a s'ambiente; comente \"Miglior Documentario italiano\" a su Cinemambiente 2009 de Torino; \"Miglior Documentario\" a s\"'EcologicoFilmFest\" de Nard\u00f2 (Salento); su premiu comente \"Miglior Documenario al FlowerFilmFestival\" 2010 de Assisi; e cussu a su NodoDocFestival 2010 de Trieste."}
{"id": "12468", "revid": "133766", "url": "https://sc.wikipedia.org/wiki?curid=12468", "title": "Saludu", "text": " Su saludu est su livellu de efici\u00e8ntzia funzionale o metabolica de unu organismu vivente. In sos omines est sa conditzione generale de i sa mente e de su corpus de una persone, solitamente significat de esse' liberos dae maladias, infortunios o dolore."}
{"id": "12470", "revid": "134290", "url": "https://sc.wikipedia.org/wiki?curid=12470", "title": "Saras", "text": "Sa Saras Raffinerie Sarde S.p.A. est una soziedade pro aziones italiana, costituita in su 1962, chi at sede in Sarroch, affacca a Cagliari, e operat in su settore de sa rafinatzione de su petroliu e in sa produtzione de energia elettrica."}
{"id": "12474", "revid": "133781", "url": "https://sc.wikipedia.org/wiki?curid=12474", "title": "Cosenza", "text": "Cosenza ( in sa limba locale: Cusenza) est una tzitade italiana de unos 70.000 abitantes, edd'est sa cabu de logu de s'omonima provintzia de sa regione Calabria."}
{"id": "12476", "revid": "5966", "url": "https://sc.wikipedia.org/wiki?curid=12476", "title": "San Cataldo (CL)", "text": "San Cataldo est unu comunu de 23.603 bividores de sa Prov\u00ecntzia de Caltanissetta in Sitz\u00eclia."}
{"id": "12477", "revid": "5966", "url": "https://sc.wikipedia.org/wiki?curid=12477", "title": "Delia (CL)", "text": "Delia est unu comunu de 4.499 bividores de sa Prov\u00ecntzia de Caltanissetta in Sitz\u00eclia."}
{"id": "12479", "revid": "2404", "url": "https://sc.wikipedia.org/wiki?curid=12479", "title": "Trojany", "text": "Trojany est una bidda in Polonia. Tenet una popolatzione de aprossimadamente 490 abitantes (in su 2014)."}
{"id": "12480", "revid": "5966", "url": "https://sc.wikipedia.org/wiki?curid=12480", "title": "Caltanissetta", "text": "Caltanissetta est unu comunu de 61.377 bividores de sa Prov\u00ecntzia de Caltanissetta in Sitz\u00eclia."}
{"id": "12481", "revid": "5966", "url": "https://sc.wikipedia.org/wiki?curid=12481", "title": "Acquaviva Platani", "text": "Acquaviva Platani est unu comunu de 987 bividores de sa Prov\u00ecntzia de Caltanissetta in Sitz\u00eclia."}
{"id": "12482", "revid": "5966", "url": "https://sc.wikipedia.org/wiki?curid=12482", "title": "Bompensiere", "text": "Bompensiere est unu comunu de 611 bividores de sa Prov\u00ecntzia de Caltanissetta in Sitz\u00eclia."}
{"id": "12483", "revid": "5966", "url": "https://sc.wikipedia.org/wiki?curid=12483", "title": "Butera", "text": "Butera est unu comunu de 4.897 bividores de sa Prov\u00ecntzia de Caltanissetta in Sitz\u00eclia."}
{"id": "12484", "revid": "5966", "url": "https://sc.wikipedia.org/wiki?curid=12484", "title": "Campofranco", "text": "Campofranco est unu comunu de 3.196 bividores de sa Prov\u00ecntzia de Caltanissetta in Sitz\u00eclia."}
{"id": "12485", "revid": "5966", "url": "https://sc.wikipedia.org/wiki?curid=12485", "title": "Marianopoli", "text": "Marianopoli est unu comunu de 1.990 bividores de sa Prov\u00ecntzia de Caltanissetta in Sitz\u00eclia."}
{"id": "12486", "revid": "5966", "url": "https://sc.wikipedia.org/wiki?curid=12486", "title": "Mazzarino", "text": "Mazzarino est unu comunu de 12.231 bividores de sa Prov\u00ecntzia de Caltanissetta in Sitz\u00eclia."}
{"id": "12487", "revid": "5966", "url": "https://sc.wikipedia.org/wiki?curid=12487", "title": "Milena (CL)", "text": "Milena est unu comunu de 3.171 bividores de sa Prov\u00ecntzia de Caltanissetta in Sitz\u00eclia."}
{"id": "12488", "revid": "5966", "url": "https://sc.wikipedia.org/wiki?curid=12488", "title": "Montedoro", "text": "Montedoro est unu comunu de 1.641 bividores de sa Prov\u00ecntzia de Caltanissetta in Sitz\u00eclia."}
{"id": "12489", "revid": "5966", "url": "https://sc.wikipedia.org/wiki?curid=12489", "title": "Mussomeli", "text": "Mussomeli est unu comunu de 10.885 bividores de sa Prov\u00ecntzia de Caltanissetta in Sitz\u00eclia."}
{"id": "12490", "revid": "5966", "url": "https://sc.wikipedia.org/wiki?curid=12490", "title": "Niscemi", "text": "Niscemi est unu comunu de 27.932 bividores de sa Prov\u00ecntzia de Caltanissetta in Sitz\u00eclia."}
{"id": "12491", "revid": "5966", "url": "https://sc.wikipedia.org/wiki?curid=12491", "title": "Resuttano", "text": "Resuttano est unu comunu de 2.149 bividores de sa Prov\u00ecntzia de Caltanissetta in Sitz\u00eclia."}
{"id": "12492", "revid": "5966", "url": "https://sc.wikipedia.org/wiki?curid=12492", "title": "Riesi", "text": "Riesi est unu comunu de 11.666 bividores de sa Prov\u00ecntzia de Caltanissetta in Sitz\u00eclia."}
{"id": "12493", "revid": "5966", "url": "https://sc.wikipedia.org/wiki?curid=12493", "title": "Santa Caterina Villarmosa", "text": "Santa Caterina Villarmosa est unu comunu de 5.689 bividores de sa Prov\u00ecntzia de Caltanissetta in Sitz\u00eclia."}
{"id": "12494", "revid": "5966", "url": "https://sc.wikipedia.org/wiki?curid=12494", "title": "Serradifalco", "text": "Serradifalco est unu comunu de 6.263 bividores de sa Prov\u00ecntzia de Caltanissetta in Sitz\u00eclia."}
{"id": "12495", "revid": "5966", "url": "https://sc.wikipedia.org/wiki?curid=12495", "title": "Sommatino", "text": "Sommatino est unu comunu de 7.263 bividores de sa Prov\u00ecntzia de Caltanissetta in Sitz\u00eclia."}
{"id": "12496", "revid": "5966", "url": "https://sc.wikipedia.org/wiki?curid=12496", "title": "Sutera", "text": "Sutera est unu comunu de 1.438 bividores de sa Prov\u00ecntzia de Caltanissetta in Sitz\u00eclia."}
{"id": "12497", "revid": "5966", "url": "https://sc.wikipedia.org/wiki?curid=12497", "title": "Vallelunga Pratameno", "text": "Vallelunga Pratameno est unu comunu de 3.641 bividores de sa Prov\u00ecntzia de Caltanissetta in Sitz\u00eclia."}
{"id": "12498", "revid": "5966", "url": "https://sc.wikipedia.org/wiki?curid=12498", "title": "Villalba", "text": "Villalba est unu comunu de 1.727 bividores de sa Prov\u00ecntzia de Caltanissetta in Sitz\u00eclia."}
{"id": "12499", "revid": "133824", "url": "https://sc.wikipedia.org/wiki?curid=12499", "title": "Akira Suzuki", "text": "Ad iscobertu sa reazione de Suzuki in su 1979 e in su 2010 Suzuki umpare a Ei-ichi Negishi e a s'americanu Richard Heck, aia binchidu su Premiu Nobel. "}
{"id": "12500", "revid": "133826", "url": "https://sc.wikipedia.org/wiki?curid=12500", "title": "1930", "text": "S'annu 1930 (MCMXXX in n\u00f9meros romanos) est un annu incomintzadu in mercuris segundu su calend\u00e0riu gregorianu. "}
{"id": "12502", "revid": "1162", "url": "https://sc.wikipedia.org/wiki?curid=12502", "title": "Camillo Olivetti", "text": "Est istadu su chi aiat criadu s'asienda chi aiat su nomene sou, chi aiat mandadu ainnanti su fizu Adriano.\n "}
{"id": "12503", "revid": "7227", "url": "https://sc.wikipedia.org/wiki?curid=12503", "title": "Santu 'Ainju", "text": ""}
{"id": "12504", "revid": "1375", "url": "https://sc.wikipedia.org/wiki?curid=12504", "title": "Biddexidru", "text": ""}
{"id": "12505", "revid": "7227", "url": "https://sc.wikipedia.org/wiki?curid=12505", "title": "Bidda Mara", "text": ""}
{"id": "12506", "revid": "7227", "url": "https://sc.wikipedia.org/wiki?curid=12506", "title": "Biddanoa Forru", "text": ""}
{"id": "12508", "revid": "133883", "url": "https://sc.wikipedia.org/wiki?curid=12508", "title": "1880", "text": "S'annu 1880 (MDCCCLXXX in n\u00f9meros romanos) est un annu incomintzadu in die de gi\u00f2ia segundu su calend\u00e0riu gregorianu."}
{"id": "12509", "revid": "7227", "url": "https://sc.wikipedia.org/wiki?curid=12509", "title": "Armunja", "text": ""}
{"id": "12510", "revid": "1375", "url": "https://sc.wikipedia.org/wiki?curid=12510", "title": "D\u00e8ximu Mannu", "text": ""}
{"id": "12511", "revid": "3602", "url": "https://sc.wikipedia.org/wiki?curid=12511", "title": "Tziviltade nuraghesa", "text": "Sa tzivilt\u00e0de nuragh\u00e8sa o nur\u00e0gica fit naschia in Sardigna e abbr\u00e0tzat unu tempus chi \u00e0ndat dae s'ed\u00e0de de Br\u00f9nzu a su s\u00e8culu de II p.C., comom\u00e0i in epoca de appoderam\u00e8ntu romanu chi at j\u00f9ttu sa tziviltade nuraghesa a si nche r\u00f9gher, in belle totu s'\u00ecsula, e a su s\u00e8culu de VI p.C. in Barb\u00e0gia.\nCusta tziviltade sarda d\u00e8pet su nomine suo a sos nur\u00e0ches, sas t\u00f9rres chi f\u00e0chent s'isula tantu fentom\u00e0da p\u00e8ri su mundu e sunt g\u00e0lu testimonia de s'isvil\u00f9pu in cussa epoca tucc\u00e0nde dae ateras tziviltades chi bi a\u00ecat pr\u00ecma, n\u00f2dias pro sos monumentos megaliticos, comente a sos dolmen, e menhir.\nSos nur\u00e0ghes sunt t\u00e8ntos in cunsideru comente sos monumentos megaliticos menzus mant\u00e8sos in Europa. De s'isc\u00f2pu chi serb\u00ecant si nde arres\u00f2nat dae n\u00e8ssi ch\u00ecmbe seculos e galu sunt par\u00ectzas sas dim\u00e0ndas de p\u00f2nner a cr\u00e0ru: bi at ch\u00ece los b\u00ecet comente tumbas e l\u00f2sas e ateros com\u00e8nte domo simbolica de zig\u00e0ntes, ateros galu fortes, o f\u00f9rros pro f\u00f9nder su metallu, o pres\u00f2nes o tempios pro addios\u00e0re su sole."}
{"id": "12512", "revid": "15183", "url": "https://sc.wikipedia.org/wiki?curid=12512", "title": "Reinhold Messner", "text": "Reinhold Andreas Messner (Bressanone, 17 cabudanni 1.944) est un'arpinista, isproradore e iscritore italianu, de limba mama alemanna.\nNch'est artiadu a su primu pranu in su mundu de s'arpinismu pro aer batidu torra a sa pobularidade s'apiligada l\u00ecbera in unu tempus in ue dominaiat sa progressura artifitziale: in su 1.968, difatis, est su protagonista de su de VIII grados in sa l\u00ecbera (sighende sa \u201cl\u00ecnia l\u00f2ziga\u201d) in su Pilotu de Mesania de su Sass dla Cruse.\nSu n\u00f9mene suo est relassionadu cun incont\u00e0biles isproraduras e apiligadas, peroe est cunnotu a su p\u00f9brigu mannu pro esser istadu su primu arpinista chi at iscaladu totu sos bat\u00f2rdighi c\u00f9curos chi s\u00f9perant 8.000 metros in subra de su livellu de su mare, fitianu dae chirradas o in cundissiones de dificurtade istraordin\u00e0ria.\nEst istadu pro custu unu grandu himalajista, a tretu de s'apostivigare semper obetivos noos e de los comunicare cun efic\u00e0ssia manna finas a unu p\u00f9brigu no formadu dae incarrigados de traballos. Est cussideradu unu partid\u00e0riu de su gasi naradu \u201cistilu arpesu\u201d in sos montes himalayanos mannos, a ue bi fiant tando mescamente ispediduras cun medas iscaladores e costosas in manera cussider\u00e0bile. A cussu prop\u00f2situ, fiant istados fundamentales duos imprendimentos: in su 1.978, est su primu \u00f2mine ch'iscalat s'Everest sena impreare oss\u00eczenu, realizende s'artiada impare cun Peter Habeler, cando ch'in su 1.980 nche sizit su matessi pitzu a sa sola.\nIn mesu de sos \u00e0teros imprendimentos, si podent fontomare sa rugrada de s'Ant\u00e0rtida e de sa Grenil\u00e0ndia sena s'impreu de be\u00ecculos motorizados nen canes de trinu, e sa rugrada de su Desertu de su Gobi.\nMessner at iscritu medas libros e, dae su 1.999 a su 2.004, est istadu membru de su Paralamentu Europeu el\u00e8ghidu comente independente in sa lista de sos Birdes italianos. Est agricurtore e si cunsagrat a sa zestione de su Messner Mountain Museum, unu cumparis museale dedigadu a totu sos aspetos de su monte in su tzentru de sos Arpes, in Bortzanu, Solda, Castel Juval (in ue Messner istat dae su 1.983), Monte Rite (Cibiana di Cadore)) e su Casteddu de Brunico. Est membru onor\u00e0riu e medalla de oro de su Clube Arpesu Italianu."}
{"id": "12513", "revid": "133898", "url": "https://sc.wikipedia.org/wiki?curid=12513", "title": "Mario Trevi", "text": "Est su grande cantante de sa cantone classica napoletana."}
{"id": "12514", "revid": "3602", "url": "https://sc.wikipedia.org/wiki?curid=12514", "title": "Padania", "text": "Pad\u00e0nia est unu atteru n\u00f9men pro indit\u00e0re sa Badde de su Po, su pr\u00e0nu prus mannu de s'Italia de su S\u00f9su.\nSu fav\u00e8ddu si est impre\u00e0u a b\u00ecas f\u00ecntzas a sos annos '90, cando sa Lega Nord, unu part\u00ecdu de dr\u00e8sta istr\u00e8ma chi in c\u00f9ghe est populare meda, at prop\u00f2stu \"Padania\" com\u00e8nte n\u00f9men pro unu istadu indipendente de s'Italia de S\u00f9su. Dae cussu mam\u00e8ntu in s\u00f9su, su voc\u00e0bulu at t\u00e8ntu connotatziones politicas fortes meda.\nGeograf\u00eca.\nS'azett\u00ecvu \"pad\u00e0no\", chi b\u00e8nit dae \"Padus\", su n\u00f9men latinu de su r\u00ecbu Po, est cump\u00e0rtu in su s\u00e8culu de XIX. In su sent\u00ecdu geograficu ebb\u00eca, chin su fav\u00e8ddu \"Padania\" est a indit\u00e0re sa Badde de su r\u00ecbu Po. Sas rep\u00f9bricas frantz\u00e8sas in epoca napoleonica chi bi a\u00ecan fund\u00e0u in s'Italia de S\u00f9su, dif\u00e0tis, cumprend\u00ecan sa Rep\u00f9brica Cispadana e sa Rep\u00f9brica Transpadana, sich\u00ecnde sa moda frantzesa de dare a sos sartos su n\u00f9men iss\u00f2ro a tucc\u00e0re dae sos r\u00ecbos de abba. Sa \"Regio XI\" de sos romanos anticos la an mutt\u00eca f\u00ecntzas \"Regio XI Transpadana\" in sa literad\u00f9ra academica solu in sos seculos chi nos sun a c\u00f9rtzu.\nF\u00ecntzas si \"Padania\" si impr\u00e8at mascam\u00e8nte pro indit\u00e0re s'Italia de S\u00f9su, est a amment\u00e0re puru chi, \"stricto sensu\", no nde f\u00e0chen parte sa Badde de Aosta, su Trentinu e su Tirolu de Z\u00f2sso, su Friuli-Venetzia Giulia, una parte manna de su Venetu, sa Romagna, sa Toscana, Marche e Umbria.\nDae sos annos '60 in s\u00f9su, su giornalista Gianni Brera at impre\u00e0u su fav\u00e8ddu \"Padania\" pro indit\u00e0re tottu su tr\u00e8ttu chi, a sos tempos de Catone su Betzu, fit sa Gallia Tzisalp\u00ecna. S\u00e8mper in cussu periodu, su vocabulu fit t\u00e8ntu in cunsideru com\u00e8nte sin\u00f2nimu s\u00ecmpre de sa Badde de su Po e, de g\u00e0i, posta puru in \"Enciclopedia Universo\" in su 1965 e in su Ditzion\u00e0riu italianu Devoto-Oli de su 1971. \nAtteru impr\u00e8u de su n\u00f9men bi at pro lu assotzi\u00e0re chin sas limbas Gallo-Italicas e, a b\u00ecas, pro tottus sas limbas chi, p\u00e8ri sa L\u00ecnia de Rimini-La Spezia, part\u00ecan s'Italia de S\u00f9su dae cussa tzentrale.\nPolitica e iss\u00e8ntzia politica.\nSu primu politicu a f\u00e0cher impr\u00e8u largu de su fav\u00e8ddu est ist\u00e0u Guido Fanti, politicu de su Partidu Comunista Italianu chi est ist\u00e0u presidente de s'Emilia-Romagna dae su 1970 a su 1976 e chi, ind un'intervista chin \"La Stampa\", pro par\u00e0re fronte a su potere tzentrale a\u00ecat prop\u00f2stu de fravic\u00e0re una macroregione chi cumprend\u00ecat su Venetu, sa Emilia-Romagna, sa Liguria, su Piemonte e sa Lombardia.\nIn su 1990 Gianfranco Miglio, unu issentzi\u00e0du politicu fentom\u00e0u meda, a\u00ecat iscr\u00ecttu unu l\u00ecberu chin sa p\u00f9nna de acontz\u00e0re sa Costitutzione. A p\u00e0rrer de Miglio, sa Padania (chi t\u00e8net in intro chimbe regiones: Venetu, Lombardia, Piemonte, Liguria e Emilia-Romagna) d\u00ecat \u00e8sser ist\u00e0da una de sas tres macroregiones chi f\u00e0chen s'Italia, imp\u00e0re a \"Etr\u00f9ria\" (Italia tzentrale) e \"Mediterr\u00e0nea\" (Italia de Z\u00f2sso): sas regiones autonomas a\u00ecan t\u00e8ntu s'autonomia iss\u00f2ro, ch\u00e8ne f\u00e0cher parte de cussas tres macroregiones.\nIn su 1993 Robert D. Putnam, unu issentzi\u00e0du politicu de s'Universid\u00e0de de Harvard, a\u00ecat iscr\u00ecttu unu l\u00ecberu intitul\u00e0u \"Making Democracy Work: Civic Traditions in Modern Italy\" (\"Facher Funtzion\u00e0re sa Democratz\u00eca: Traditziones Tzivicas in s'Italia Moderna\"), in ube su \"tz\u00ecvile Nord\" de s'Italia lu f\u00e0chen sas traditziones d\u00e8pias a s'influ\u00e8ntzia de s'edade comunale in su seculu de X. Sa teoria de Putnam la at reconn\u00f2tta Stefano B. Galli, unu issentzi\u00e0du politicu padanista, com\u00e8nte fonte pro n\u00e0rrer itte est sa Padania. Isse che p\u00f2net in intro f\u00ecntzas sas regiones de sa Toscana, Marche e Umbria ca, a p\u00e0rrer suo, p\u00e0ris chin s'Italia de S\u00f9su cump\u00e0rtin sa matessi traditzione tzivica.\nGilberto Oneto, unu diss\u00ecpulu de Miglio, at fattu ch\u00ecrca manna a p\u00eczu de sas traditziones e curtura de su Nord pro bi atzap\u00e0re una carchi evidentzia de s'esistentzia de sa Padania. F\u00ecntzas s'istoricu e limb\u00ecsta Sergio Salvi at dif\u00e8su su cuntz\u00e8ttu de Padania. S'esist\u00e8ntzia ebb\u00eca de una \"natzione padana\", per\u00f2e, la an critic\u00e0da in medas, a cumintz\u00e0re dae su Sotziu Geograficu Italianu e s'istoricu Paolo Bernardini, chi est imb\u00e8tzes pro apoz\u00e0re su natzionalismu venetu. Angelo Panebianco, atteru issentzi\u00e0du politicu, at aff\u00ecrmau chi, manc\u00e0ri chi no s\u00ecat galu in locu una \"natzione padana\", custa d\u00ecat p\u00f2der puru nasch\u00ecre in benid\u00f2re. postu chi tottus sas natziones sun un imb\u00e8ntu istoricu-politicu."}
{"id": "12515", "revid": "7227", "url": "https://sc.wikipedia.org/wiki?curid=12515", "title": "D\u00e8ximumannu", "text": ""}
{"id": "12516", "revid": "7227", "url": "https://sc.wikipedia.org/wiki?curid=12516", "title": "D\u00e8ximu Putzu", "text": ""}
{"id": "12517", "revid": "7227", "url": "https://sc.wikipedia.org/wiki?curid=12517", "title": "Partiolla", "text": ""}
{"id": "12518", "revid": "7227", "url": "https://sc.wikipedia.org/wiki?curid=12518", "title": "Iscalepranu", "text": ""}
{"id": "12519", "revid": "8436", "url": "https://sc.wikipedia.org/wiki?curid=12519", "title": "Ugo Foscolo", "text": ""}
{"id": "12521", "revid": "17628", "url": "https://sc.wikipedia.org/wiki?curid=12521", "title": "Monica Vitti", "text": ""}
{"id": "12522", "revid": "3602", "url": "https://sc.wikipedia.org/wiki?curid=12522", "title": "Okinawa", "text": "Okinawa est s'isula prus manna de tottu su agorru suo e de cussas Ryukyu, a como politicamente parte de su Giappone.\nS'isula si isterret pro 1.201.03 kilometros e est attesu dae su Giappone pro unos 640 km. Sa tzittade Naha si atzappat in isula e est su capu de locu de sa meria intrega.\nOkinawa at colau un'istoria, mancari currelada, ma de cada manera a divessu dae su Giappone, dae s'anticorju a su rennu indipendente Ryukyu, chi pacabat tributos a Tzina e Giappone, fintzas a cando s'urtimu non si lu at picau pro manu militare in su 1879; dae tando, su Giappone at chircau de de che bocare dae sa conca de sa zente limba e curtura de Okinawa, pro nche la assimizare a su restu de su Giappone.\nS'isula de Okinawa est mentovada ca at fattu de terrinu a sa battalla sambenosa meda de su Pacificu in su 1945, chi est costada sa bida a unu in supra battor de tottu sa populassione de s'isula. Cando su Giappone fit bintu, sos americanos an mantesu s'isula fintzas a su 1972 comente colunia; comente in Sardigna, bi at galu una presentzia forte meda de militares istranzos chi fachen dannu a s'ambiente e a sa zente (paritzos sun sos rapportos de violentzia dae parte americana a sa comunidade locale)."}
{"id": "12524", "revid": "2404", "url": "https://sc.wikipedia.org/wiki?curid=12524", "title": "Pall\u00e0diu", "text": "Su pall\u00e0diu est unu elementu ch\u00ecmicu chi currispondet a su n\u00f9meru at\u00f2micu 46 e su simbulu sou est Pd."}
{"id": "12525", "revid": "7227", "url": "https://sc.wikipedia.org/wiki?curid=12525", "title": "Fr\u00f9mini Mayori", "text": ""}
{"id": "12526", "revid": "7227", "url": "https://sc.wikipedia.org/wiki?curid=12526", "title": "Guamajori", "text": ""}
{"id": "12527", "revid": "2404", "url": "https://sc.wikipedia.org/wiki?curid=12527", "title": "Limbazos grecos", "text": "Su grecu anticu, inn\u00e0ntis de s'isvil\u00f9pu de su standard nar\u00e0u Koin\u00e9 (\"\u03ba\u03bf\u03b9\u03bd\u03ae\") com\u00e8nte limba franca de s'ellenismu, fit part\u00ecu in par\u00ectzos limb\u00e0zos (dial\u00e8tos). Su prus de custos si nde b\u00e8nit a connosch\u00e8ntzia pro m\u00e8diu de r\u00e9tulos, ma calic\u00f9nu, com\u00e8nte s'E\u00f2licu (lesbicu), su D\u00f2ricu e su I\u00f2nicu, bi est f\u00ecntzas in trab\u00e0llos liter\u00e0rios aff\u00e0ch'e a sa forma egemone de grecu iscr\u00ecttu, s'Atticu. G\u00f2i puru su grecu modernu si p\u00f2det ischirri\u00e0re in par\u00ectzos limbazos, su prus ben\u00ecnde dae sa Koin\u00e9.\nSu primu limbazu grecu a nois conn\u00f2ttu est su mitzen\u00e8u, torr\u00e0u a nois gr\u00e0ssias a sa Line\u00e0re B de su secundu mill\u00e8nniu tardu inn\u00e0ntis de Cristu. Sa partzid\u00f9ra classica de sos limbazos b\u00e8nit dae sas emigrassi\u00f2nes in s'edade de su Ferru, a p\u00f9stis chi sa tzivilt\u00e0de mitzen\u00e8a fit r\u00f9tta. C\u00e0rchidunu chi favedd\u00e0bat su mitzen\u00e8u s\u00ecche fit and\u00e0u a Tz\u00ecpru in dist\u00e8rru, atteros imb\u00e8tzes fin abbarr\u00e0os in ube fin, d\u00e0nde luche a su limbazu arcadicu-tzipriota. Custu est s'unicu dial\u00e8tu chi t\u00e8nzat rad\u00ecchine cr\u00e0ra in s'edade de su br\u00f9nzu: pro sos atteros est galu a b\u00ecer itte est s'or\u00eczine iss\u00f2ro.\nS'Ili\u00e0de e s'Odiss\u00e8a fin iscr\u00ecttas in gr\u00e8cu om\u00e8ricu, unu primu aunim\u00e8ntu de su gr\u00e8cu orientale pon\u00e8nde a pare su ionicu e s'eolicu. \nChin su ionicu-atticu a fundam\u00e8ntu de sa goi n\u00e0da koin\u00e9, sos atteros dial\u00e8tos sun iscump\u00e0rtos; oje in d\u00ece, tottus sos chi bi sun galu b\u00e8nin dae custu istandard anticu, fr\u00e0ncu calicunu:"}
{"id": "12528", "revid": "3602", "url": "https://sc.wikipedia.org/wiki?curid=12528", "title": "Enjo Kosai", "text": ""}
{"id": "12529", "revid": "3602", "url": "https://sc.wikipedia.org/wiki?curid=12529", "title": "Enjo k\u014dsai", "text": "Enjo-k\u014dsai (\"\u63f4\u52a9\u4ea4\u969b\") (forma accurtzi\u00e0da: enk\u014d, \"\u63f4\u4ea4\") b\u00f2let n\u00e0rrer \"att\u00f2biu finantzi\u00e0u\" e est una cosa chi at t\u00e8ntu or\u00eczine in Giappone, in ube \u00f2mines prus o mancu mannos de ed\u00e0de d\u00e0en din\u00e0re e/o pres\u00e8ntes a f\u00e8minas meda prus z\u00f2vanas a man\u00e9ra de nde p\u00f2der arcans\u00e0re sa cumpanz\u00eca iss\u00f2ro, o f\u00ecntzas relassi\u00f2nes sessuales. S'ed\u00e0de femen\u00ecna bi \u00e0ndat dae cussa de s'\u00f2bricu iscol\u00e0sticu a cussa domul\u00e0rja. Una fadd\u00ecna com\u00f9na est a pess\u00e0re chi s'enjo-k\u014dsai z\u00ecret s\u00e8mper in tundu de una carchi forma de sessu. Su fav\u00e8ddu \"enjo-k\u014dsai\" est cump\u00e0rtu pro sa prima b\u00eca in s'Asahi Shimbun de su 20 de Capid\u00e0nne de su 1994. \nC\u00e0ndo bi at f\u00e8minas a pac\u00e0re s'\u00f2mine pro lis f\u00e0cher cumpanz\u00eca, si n\u00e0rat gyaku-enjo-k\u014dsai (\"\u9006\u63f4\u52a9\u4ea4\u969b\") o \"att\u00f2biu finantzi\u00e0u a s'imb\u00e8sse\".\nIn Tzina t\u00e0mbene si fachet custa pratica."}
{"id": "12530", "revid": "3602", "url": "https://sc.wikipedia.org/wiki?curid=12530", "title": "Sukeban", "text": "Chin su fav\u00e8ddu sukeban (\"\u30b9\u30b1\u30d0\u30f3\", si p\u00f2det f\u00ecntzas iscr\u00ecver \"\u5973\u756a\" e \"\u30b9\u30b1\u756a\") est a indit\u00e0re sas teppas femen\u00ecnas chi bi a\u00ecat in Giappone in sos annos Settanta. Est una cr\u00e0si de sas par\u00e0gulas \"suke\" (\"\u5973\", pitz\u00f2cca) e \"banch\u014d\" (\"\u756a\u9577\" \"mere\") e est rifer\u00eca a su capu de sa banda.\nCaratteristicas.\nSu fav\u00e8ddu lu impre\u00e0ban, a su com\u00ecntzu, p\u00e8tzi sos chi fach\u00ecan parte de sas bandas, ma dae su 1972 in s\u00f9su est de impr\u00e8u com\u00f9nu pro tottus sos giapponesos. Sa caratteristica printzip\u00e0le de sas sukeban sun sos pilos bist\u00f2sos meda, ca sun t\u00ecntos o fattos chin sa perman\u00e8nte, su fuku classicu de marin\u00e8ri unu pacu acontz\u00e0u, chin sas m\u00eczas color\u00e0das e una fardetta allonghi\u00e0da.\nSas sukeban si d\u00e0ban a su bagass\u00f9mine, a s'irrobat\u00f2rju e a sa viol\u00e8ntzia, e fit s\u00f2litu a nde b\u00ecer t\u00e8ppas s'una contr'a s'attera. Pro sa prus parte fin pitzoccas chi sos atteros pon\u00ecan a b\u00e0nda, o istudi\u00e0ntes fadd\u00ecas chi si attropp\u00e0ban a banda pro par\u00e0re fr\u00f2nte a sa sotziedade giapponesa. Sas armas chi sas sukeban nde fach\u00ecan impr\u00e8u fin cad\u00e8nas, talliar\u00ecnas e lammi\u00e8ddas."}
{"id": "12531", "revid": "3602", "url": "https://sc.wikipedia.org/wiki?curid=12531", "title": "Amore", "text": "Su amore (o sa ist\u00ecma) est unu sent\u00ecdu de affettu, simpatia e aderimentu profundu pro un'attera pers\u00f2ne, un'animale, unu oz\u00e8tu o f\u00ecntzas unu cuntz\u00e8ttu, una bid\u00e8a. Oppuru si p\u00f2det int\u00e8nder, dae su puntu de b\u00ecsta iscient\u00ecficu, com\u00e8nte una imp\u00e9llida chi isp\u00ecnghet s'\u00f2mine a una pers\u00f2ne.\nS'amore \"romanticu\" t\u00e8net unu sign\u00ecficu pretz\u00eczu: cando s'amore tra duos \u00e8sseres umanos t\u00e8net caratteres chi lu acc\u00f9rtzient a su romantic\u00ecsmu (consuntzi\u00f2ne, comunione, affettu e car\u00ecgnu, passione fisica, \"limerence\"), custu si n\u00e0rat \"amore romanticu\" pro lu istesi\u00e0re dae s'ist\u00ecma chi s'omine t\u00e8net pro sa fam\u00eclia sua e atteros esseres umanos o animales. Su fa\u00e8ddu si impitat f\u00ecntzas pro definire una passione pro c\u00e0lchi cosa (un'attividade, unu oz\u00e8tu) o una daid\u00f9ra a un'ideale, pro es\u00e8mpiu religi\u00f2su.\nS'amore, in sardu, t\u00e8net unu campu denotativu ampiu meda, cober\u00ecnde tottu custas cosas:\nIn gr\u00e8gu ant\u00ecgu bi nd'at medas de fa\u00e8ddos pro indit\u00e0re sas par\u00ectzas castas de amore.\nA d\u00f2ntzi m\u00f2du, f\u00ecntzas in gr\u00e8gu ant\u00ecgu est m\u00e0lu a dist\u00ecngher bene sos sent\u00ecdos varios e, de gai, a b\u00f2ltas agat\u00e0mus \"agape\" cun su mat\u00e8ssi sign\u00ecficu de \"eros\", e su verbu \"agap\u00e0o\" chi b\u00f2let n\u00e0rrer sa mat\u00e8ssi cosa de \"phil\u00e8o\" (com\u00e8nte in sa Bibbia de su Testamentu Antigu).\nS'ebr\u00e0igu t\u00e8net sa par\u00e0ula \"ahava\" pro affettu e favore, ma sa chi t\u00e8net prus imp\u00f2rtu est sa par\u00e0ula \"khesed\" chi p\u00f2net a p\u00e0re sos cuntz\u00e8tos de affettu e cumpassi\u00f2ne e, a b\u00f2ltas, si b\u00f2rtat a \"bonuc\u00f2ro\"."}
{"id": "12532", "revid": "12712", "url": "https://sc.wikipedia.org/wiki?curid=12532", "title": "Domu", "text": "Naraus domu unu calisisiat fraigau imperau de is \u00f2minis po ddu istai e tenni aprigu. In d-una domu nci podint essi un'o prus fam\u00ecllias e a bortas animalis.\nSa domu est st\u00e8tia, in sa st\u00f2ria, su primu fraigau chi at mudau s'ambienti \u00ecnnidu sterrendi is fr\u00e0igus pr\u00f2prius de is biddas e de is citadis.\nEtimologia.\nSu fueddu domu benit de su latinu domus.\nGiografia.\nIn su s\u00e8culu IV a.C. cumintzant a si spainai domus cuncordadas po fam\u00ecllias chi bivint a contu pr\u00f2priu. Fintzas de s'edadi de mesu agataus domu a unu locali sceti: monolocali. Po su prus ddas agataus arrimadas s'una a s'\u00e0tera. Si imponit unu modellu de domu chi si spainat meda: de sa Mesopotamia a s'Egittu, de Creta a sa Gr\u00e8cia antiga.\nAssentendis\u00ec a is mud\u00e0ntzias de sa sociedadi e de su clima, sa domu mesopotamica si ndi pesat a giru de una pratza, o cortilla a parti de a\u00ecnturu, de innui si podiat intrai a is aposentus. A su pianu paris terra istaiant is \u00f2minis a su pianu de susu is feminas e is tzaracus.\nIn s'Egittu antigu teniant domus a cumoni assentadas a fileras un'asusu de s'\u00e0tera fatas de matonis de terra e palla chi a bortas fadiant bixinaus mannus.\nSa domu de is romanus, chi ndi beniat in deretura de sa domu grega e de cussa etrusca, fiat fraigada a giru de duas cortillas (\"atrium\" e \"peristilium\") e si dividiat in aposentus privaus e \u00e0terus abertus a sa vida publica.\nCun s'Edadi de mesu torrat sa domu po una fam\u00ecllia sceti, po bivi e po traballai, cun magasinus e butegas a pianu paris terra.\nPo tenni amparu e po bivi impari in comunidadi bessint a campu, in su comintzu de s'edadi de mesu, is monast\u00e8rius fatus ponendi imparis is domus (is cellas de is paras a giru de s'incl\u00e0ustru) po passai impari sa vida, su pregai, su papai, su traballai. Acanta de is monast\u00e8rius si ndi pesant biddas mannas e piticas. \nIn su Rinascimento, sighendi sa curtura de s'epoca, is domus funt a sa moda de sa domu romana, cun cortillas fatas a cuadru o a ret\u00e0ngulu; po una fam\u00ecllia sceti, po bivi e po traballu.\nNudda mudat fintzas a s'edadi barocca candu, de su s\u00e8culu XVIII, cumintzant a nasci domus po prus fam\u00ecllias e a prus pianus, po podi assentai sempri prus genti mein citadis. Cun sa rivolutzioni industriali si ponit su problema de comenti depint bivi is muntonis de genti chi de d\u00f2nnia logu sprondint mein citadis.\nSa prima citadi anca, in su s\u00e8culu XIX (Millieotuxentu), si fr\u00e0igat unu tipu de domu prolet\u00e0ria est London, cun cussus chi funt numenaus \"slums\": tristus e mali famaus po is cunditzionis igienicas non fiant \u00e0teru chi monolocalis p\u00f2berus e a unu pianu solu chi serbiant po dormiri sceti.\nSa chistioni de sa domu in sa sociedadi moderna est st\u00e8tiu farcau in is primas dexenas de annus de su s\u00e8culu XX (Millienoixentu) de is architetus de su Modernismu. Gr\u00e0tzias a su cimentu armau fait a fraigai domus diferentis a segunda de s'abisongiu. De innoi movit s'interessu po is domus prefraigadas chi podint essi fatas a lestru e cun diferentis poniduras de is aposentus. Custu arresolivit, unu pagu, sa pregunta de domus baratas ma meda bortas depit tenni a contu a comenti custus fraigaus atumbant in s'ambienti.\nGenias de domu.\nSa gruta est sa prima domu aprigada, in arrocas stuvonadas de s'arroidura de su mari, de is fr\u00f9minis o de is \u00e0stragus o de \u00e0tera natura.\nSa tenda fut sa cumpangia de s'omini chi arrolli\u00e0t po su mundu chena de si firmai meda in nisciunu logu, ndi faint imoi puru de tanti arratzas e mannarias.\nSa barraca, chi si cumintzat a biri in su Neol\u00ecticu, amostat unu progetu di architetura primitiva; sa prus simpli est un aprigu cun brancus pinnicaus, cun is c\u00e0budus cravaus in terra, amuntaus de scoma: est a tipu abi\u00e0rgiu. Su tipu a b\u00f2vida, chi est su prus malu a fai, est imperau finas oindii de meda populatzionis cun materialis chi funt diferentis a segunda de su clima e de sa curtura. \nSa palafita e is domus asusu de is arburis benint s\u00e8mpiri de su Neol\u00ecticu, is palafitas funt domus de linna asusu de unu sostri incravau in palus fichius in s'acua po si podi difendi de nemigus e logus malisanus.\nS'imperu de linna po is domus est pr\u00f2priu de cuddu logus de padentis mannus in su nord e in su c\u00e0budu de s'orienti de su mundu, candu su matoni ddu agataus in is logus a sud e a orienti.\nMurus de terra lugianosa, codi e perda a brocus cumintzant a essi strantaxaus a s'acabu de su Neol\u00ecticu de is civilidadis de s'orienti anca is domus pigant cussa froma chi at abarrai sa pr\u00f2pria in is s\u00e8culus.\nFunt domus a un'o prus pianus, cun sa cobertura a sutea chi serbiat po ndi ingolli s'acua proina. \nImoi in Giaponi is domus faint a trivas cun is terremotus e po cussu funt ligereddas e moviditzas.\nAposentus.\nIs domus de oi tenint aposentus po funtzioni diferentis"}
{"id": "12533", "revid": "3602", "url": "https://sc.wikipedia.org/wiki?curid=12533", "title": "Mandicadores de erba", "text": "Cussu de sos mandicad\u00f2res de erba (\"\u8349\u98df(\u7cfb)\u7537\u5b50\", S\u014dshoku(-kei) danshi) est unu fen\u00f2menu giapponesu chi b\u00ecet \u00f2mines refud\u00e0nde sa c\u00f2ja o f\u00ecntzas solu un'amor\u00e0da. Sun descr\u00ecttos, a s'isp\u00ecssu, com\u00e8nte zente moder\u00e0da chi t\u00e8net c\u00f9ra meda de s'asp\u00e8ttu suo. \nIn sutta de custa categoria, bi sun m\u00e0scros e f\u00e8minas s\u00ecat pett\u00e0rjos (\"\u8089\u98df\u7cfb\" nikushoku-kei) s\u00ecat mandicadores de erba (\"\u8349\u98df\u7cfb\" s\u014dshoku-kei).\nIn su mese de Capid\u00e0nne de su 2010, su 36% de \u00f2mines giapponesos tra sos 16 e 19 annos si intend\u00ecat \"mandicad\u00f2re de erba\". In prus, duas ch\u00ecrcas de \u00f2mines ch\u00e8ne amor\u00e0da tra sos 20 e 30 annos a\u00ecan nar\u00e0u chi, rispettivamente, su 61% e su 70% si cunsider\u00e0bat g\u00f2i.\nCustu fen\u00f2menu p\u00f2net a t\u00ecmmer a su gubernu giapponesu, chi lu b\u00ecet com\u00e8nte sa res\u00f2ne printzipale de su tassu de n\u00e0schida nassion\u00e0le and\u00e0nde in fal\u00e0da: pro custu su gubernu b\u00f2let dare az\u00f9dos economicos a sas cropas de amorados chi ch\u00e8ren f\u00e0cher f\u00eczos.\nSu fav\u00e8ddu lu at imbent\u00e0u Maki Fukasawa ind un'articulu prubic\u00e0u in su 13 de Santu Gab\u00ecne de su 2006, e est b\u00e8nnia a impr\u00e8u com\u00f9nu in su 2008. \nCustu fenomenu at p\u00e8ri cambi\u00e0u s'economia giapponesa. Sos \u00f2mines sun compor\u00e0nde, prus oje chi non mai, prodottos com\u00e8nte a bellai e d\u00f9rches in cantitade manna, e su merc\u00e0u at cumintz\u00e0u a s\u00ecchire cust'\u00e0ndala puru pro torr\u00e0re imp\u00f2sta a custa dim\u00e0nda. Cosas com\u00e8nte sa m\u00e0cchina si c\u00f2mporan meda prus pacu in custos annos.\nSec\u00f9ndu a Fukasawa, \"s\u014dshoku danshi\" non sun ch\u00e8ne dis\u00eczu de relassi\u00f2ne romantica, ma no nde lis imp\u00f2rtat nudda de su dis\u00eczu \"carr\u00e0le\". Prus a t\u00e0rdu, su filosofu Masahiro Morioka at descr\u00ecttu sos mandicad\u00f2res de erba n\u00e0nde chi issos sun \"sos bell\u00e8ddos de sa zenerassi\u00f2ne nova chi non p\u00f9nnan a si chirc\u00e0re c\u00e0rre, ma pref\u00e8rin a si mandic\u00e0re erba a cost\u00e0zu de s'atteru s\u00e8ssu\". N\u00e0nchi sos \u00f2mines \"mandicadores de erba\" p\u00f2nen sas f\u00e8minas a tribul\u00e0re meda."}
{"id": "12534", "revid": "3602", "url": "https://sc.wikipedia.org/wiki?curid=12534", "title": "Placido Cherchi", "text": "Placido Cherchi (Oscheri, 10 de apr\u00ecle de su 1939 - Casteddu, 24 de Capid\u00e0nne de su 2013) est ist\u00e0u unu antrop\u00f2logu, fil\u00f2sofu e attivista sardu.\nV\u00ecda.\nPlacido Cherchi at istudi\u00e0u in Casteddu chin Ernesto De Martino e Corrado Maltese, a su mat\u00e8ssi t\u00e8mpus fach\u00e8nde suo s'inter\u00e8ssu a sos ist\u00f9dios e probl\u00e8mas etno-antropol\u00f2gicos e ist\u00f2ricu-art\u00ecsticos. Com\u00e8nte aut\u00f2re de trab\u00e0llos de imp\u00f2rtu meda in s\u00f9pra de su pessam\u00e8ntu de Ernesto de Martino e de sos problemas a p\u00eczu de s'identitade e curtura sarda, at fattu attivam\u00e8nte parte de s'Iscola Antropologica de Casteddu, chi bi est gr\u00e0ssias a sa pres\u00e8ntzia, in s'Universidade de Casteddu, de \u00f2mines mannos com\u00e8nte a Ernesto de Martino e Alberto Mario Cirese, e de sos disch\u00e8ntes iss\u00f2ro com\u00e8nte a Clara Gallini, Giulio Angioni e Placido Cherchi et\u00f2ttu.\nPlacido at lass\u00e0u custa v\u00ecda in su 2013 a s'edade de 74 annos, pro m\u00f2re de una boc\u00e0da de s\u00e0mbene in su cherb\u00e8ddu."}
{"id": "12535", "revid": "7227", "url": "https://sc.wikipedia.org/wiki?curid=12535", "title": "Land (Germ\u00e0nia)", "text": ""}
{"id": "12536", "revid": "2404", "url": "https://sc.wikipedia.org/wiki?curid=12536", "title": "Oktoberfest", "text": "Su Oktoberfest (Festa de Capid\u00e0nne, in tedescu bavar\u00e8su a s'isp\u00ecssu \" d' Wiesn \") est una festa popul\u00e0re chi si t\u00e8net cada annu in Monacu de Baviera (\"M\u00fcnchen\"), in Germania, a sos \u00f9rtimos d\u00f9os acc\u00e0bbos de ch\u00ecda in Capid\u00e0nne e in su pr\u00ecmu de Santu Gab\u00ecne. Est s'avvenim\u00e8ntu prus fentom\u00e0u de sa tzitt\u00e0de, in prus de \u00e8sser sa fiera prus de imp\u00f2rtu p\u00e8ri su mundu, chin ses mili\u00f2nes de z\u00e8nte chi bi acc\u00f9dit d\u00f2ntzi annu e chi, in su 2011, f\u00ecn b\u00e8lle s\u00e8te miliones chind unu coss\u00f9mu de 7,5 brocc\u00e0les de birra. Su sutz\u00e8ssu est g\u00f2i mannu, chi f\u00ecntzas in atteras tzitt\u00e0des p\u00e8ri su mundu commo si t\u00e8net \"unu\" Oktoberfest.\nA ch\u00ecrriu de \"Theresienwiese\", chin 42 ettaros de ist\u00e8rria, si amman\u00eczan unu luna park mannu e sos \"stand\" (\"Festzelte\") in ube si p\u00f2den buff\u00e0re sas ses birras ist\u00f2ricas de Monacu de Baviera (est a n\u00e0rrer, \"Paulaner\", \"Spaten\", \"Hofbr\u00e4u\", \"Hacker-Pschorr\", \"Augustiner\" e \"L\u00f6wenbr\u00e4u\"). Cada\u00f9nu de sos 14 \"stand\" prus mannos est cap\u00e0ssu de bi t\u00e8nner in intro prus de 5000 pess\u00f2nes, f\u00ecntzas a nde p\u00f2der coll\u00ecre 10.000; in cada \"stand\" bi at unu palcu tzentr\u00e0le in ube s\u00f2nan sas bandas musicales in s'ist\u00ecle tradission\u00e0le \"schlager\".\nSa festa cum\u00ecntzat chin sa tzerim\u00f2nia de istuppad\u00f9ra de sa cupa, chi Eurovisione trasm\u00ecttit, e chin sa protzessi\u00f2ne tradission\u00e0le."}
{"id": "12538", "revid": "6552", "url": "https://sc.wikipedia.org/wiki?curid=12538", "title": "Fan service", "text": "Fan service (in giapponesu simprem\u00e8nte \"saabisu\", \u00abservice\u00bb) est unu fav\u00e8ddu t\u00ecpicu de anime e manga giappon\u00e8sos chi in sardu est a bort\u00e0re, a sa l\u00ectera pro nde cumpr\u00e8nder m\u00e8nzus su sinn\u00ecficu berdad\u00e8ru, com\u00e8nte \"serv\u00ectziu pro sos amanti\u00f2sos\". Su voc\u00e0bulu si impr\u00e8at pro indit\u00e0re tz\u00e8rtos particul\u00e0res e bis\u00f9ras, chi si d\u00ecan atteram\u00e8nte p\u00f2der lass\u00e0re de su tottu a b\u00e0nda ma sos produtt\u00f2res che p\u00f2nen p\u00e8tzi pro suddisf\u00e0cher a unu tz\u00e8rtu t\u00ecpu de pr\u00f9bicu, chi lis s\u00e8rbit de \"target\" (mescam\u00e8nte semus arreson\u00e0nde de otaku).\nA su s\u00f2litu, c\u00e0ndo si chisti\u00f2nat de fan service nos rifer\u00ecmus a cussu sessuale, ma bi nd'at de \u00e0tteras c\u00e0stas, com\u00e8nte a viol\u00e8ntzia ammustr\u00e0da de b\u00e0das o sapidor\u00eca tecnica; sic\u00f9ndu de c\u00e0rchi cr\u00ectica f\u00ecntzas sos cameos, sos om\u00e0jos, sas tzitad\u00f9ras e guest star sun in custa categor\u00eca.\nSu fav\u00e8ddu t\u00e8net a s'isp\u00ecssu, connotassi\u00f2ne negat\u00ecva, ma non s\u00e8mper: su fan service est una cosa mala a no nche p\u00f2nner, cando su trab\u00e0llu si f\u00e0chet pro unu pr\u00f9bicu ampru; ammustr\u00e0re su valore de un'aut\u00f2re est a lu isch\u00ecre us\u00e0re."}
{"id": "12539", "revid": "137947", "url": "https://sc.wikipedia.org/wiki?curid=12539", "title": "Otaku", "text": "Unu otaku (\"\u304a\u305f\u304f\"), foras de su Giappone, est conn\u00f2ttu pro \u00e8sser una pess\u00f2ne chind unu inter\u00e8ssu marc\u00e0u pro anime e manga. In Giappone etottu, per\u00f2e, su fav\u00e8ddu t\u00e8net connotassi\u00f2ne negativa meda e b\u00f2let inditare a una pess\u00f2ne chi pro s'inter\u00e8ssu suo bi t\u00e8net una vera e propria ossessione e pro chi bi \u00e0ndat maccu: bi p\u00f2det \u00e8sser s'otaku de sas macchinas, de sa musica, de sos computer e gai sich\u00ecnde. Su vocabulu a Pon\u00e8nte, imb\u00e8tzes, est col\u00e0u a b\u00f2ler n\u00e0rrer \"amanti\u00f2su de manga/anime\" e bo'. In Giappone su fav\u00e8ddu est prus chi \u00e0tteru negativu ma oje in d\u00ece, sicom\u00e8nte an d\u00e0u b\u00ecda a una subcurt\u00f9ra chi est a fundam\u00e8ntu de su merc\u00e0u de intertenim\u00e8ntu giapponesu, bi at z\u00e8nte in c\u00f9ghe puru chi si n\u00e0rat \"otaku\" chin fier\u00e8sa. A Pon\u00e8nte sa par\u00e0gula p\u00f2det \u00e8sser bona o mala, a secundu de chie la impr\u00e8at.\n\"Otaku\" b\u00e8nit dae su giapponesu \"\u304a\" (o, una partich\u00e8dda onor\u00edfica) + \"\u5b85\" (taku, d\u00f2mmo): si impre\u00e0bat com\u00e8nte pron\u00f9mene de secunda pess\u00f2ne singul\u00e0re tra amanti\u00f2sos de fotograf\u00eca, chi sa zente bid\u00ecat s\u00e8mper sotzialm\u00e8nte \"pacu abb\u00ecstos\", reserv\u00e0os e ossession\u00e0os dae s'inter\u00e8ssu iss\u00f2ro: dae c\u00f9ghe, chin cussu sinn\u00ecficu negativu, sa par\u00e0gula est in impr\u00e8u pro calesis\u00ecat t\u00e8nzat unu carchi interessu pacu sanu. Unu istere\u00f2tipu de otaku est s'\u00f2mine chi est s\u00e8mper in d\u00f2mmo, isfain\u00e0u de su tottu, e non t\u00e8net per\u00f9nu am\u00eccu chi non s\u00ecat otaku che a issu. A c\u00f2mmo, pro dist\u00ecngher su sinn\u00ecficu modernu dae cussu anticu, sa par\u00e0gula est iscr\u00ectta o in hiragana (\"\u304a\u305f\u304f\") o katakana (\"\u30aa\u30bf\u30af\")."}
{"id": "12540", "revid": "6650", "url": "https://sc.wikipedia.org/wiki?curid=12540", "title": "Lila Tretikov", "text": "Lila Tretikov (in russu: \u041b\u0430\u0439\u043b\u0430 \u0422\u0440\u0435\u0442\u0438\u043a\u043e\u0432 o \u041b\u044f\u043b\u044f \u0422\u0440\u0435\u0442\u044c\u044f\u043a\u043e\u0432\u0430; Mosca, 25 ghenn\u00e0rgiu 1978) est una ispecialista in software de soziedade russa e americana. Est attualmente sa nova direttrice esecutiva de sa Fundazione Wikimedia."}
{"id": "12541", "revid": "3602", "url": "https://sc.wikipedia.org/wiki?curid=12541", "title": "Pianu de renaschida democratica", "text": "Su pianu de ren\u00e0schida democratica (in limba orizin\u00e0le \"piano di rinascita democratica\", f\u00ecntzas \"programma di rinascita nazionale\" o \"il Piano\") fit parte fundament\u00e0le de su programma pidu\u00ecsta e bol\u00ecat punn\u00e0re a una suspid\u00f9ra de sos appar\u00ectzos democraticos italianos ind unu autoritar\u00ecsmu legale chi zira\u00ecat in t\u00f9ndu a s'informatzi\u00f2ne. Francesco Cosentino fit t\u00e8nnidu in cunsideru com\u00e8nte sa conca de sa cumpanz\u00eca, ca fit issu su chi a\u00ecat iscr\u00ecttu tottu su programma.\nPuntos de prus imp\u00f2rtu.\nOe in d\u00ece, c\u00e0lchi puntu ja lu an cumpr\u00ecdu a libellu istitutzion\u00e0le, economicu e mediaticu. Tzertas fortzas politicas nde prop\u00f2nen \u00e0tteros, f\u00ecntzas si sun in\u00ecmigas jur\u00e0das.\nLicio Gelli, su chi fit a c\u00e0bu de suttea P2, n\u00e0rat chi no est de b\u00e0das su f\u00e0ttu chi calic\u00f9na parte de custu pianu bi est in sos programmas de sos part\u00ecdos de c\u00f2mmo. Ind un'interv\u00ecsta de su mese de Santu Ga\u00ecne de su 2008, at poi nar\u00e0du chi solu Silvio Berlusconi fit s'unicu a p\u00f2der cumpr\u00ecre de su tottu su pianu, manc\u00e0ri chi a b\u00e8lle t\u00f2ttus sas fortzas politicas \u00e0pat imprest\u00e0du c\u00e0lchi puntu. De su mat\u00e8ssi p\u00e0rrere sun Mario Guarino, Sergio Flamigni e Umberto Bossi."}
{"id": "12542", "revid": "3602", "url": "https://sc.wikipedia.org/wiki?curid=12542", "title": "Propaganda 2", "text": "Sa Propaganda 2 (incurtzi\u00e0du in P2) est ist\u00e0da una suttea massonica italiana chi fagh\u00ecat parte de su \" Grande Oriente d'Italia \", fund\u00e0da in su 1877 cun su n\u00f9mene de \"Propaganda Massonica\", ma chi a\u00ecat sigh\u00ecdu un'\u00e0ttera \u00e0ndala dae cussa chi sos istat\u00f9tos indita\u00ecan ab\u00eca unu modellu cospiratzionista contr'a s'ordinam\u00e8ntu zur\u00ecdicu de s'ist\u00e0du, cando s'impres\u00e0rju Licio Gelli nde a\u00ecat pig\u00e0du su potere. Sa P2 che la a\u00ecan bog\u00e0da dae su G.O.I. in su 26 de tr\u00eculas de su 1976; a p\u00f9stis, sa Cumissione parlamentare a\u00ecat concru\u00ecdu sa ch\u00ecrca a p\u00eczu de sa P2 march\u00e8ndela com\u00e8nte \"ass\u00f2tziu criminale\" e \"eversivu\". Una lege, sa n. 17 de su 25 de benn\u00e0rzu de su 1982, che a\u00ecat isp\u00e8rdidu sa suttea.\nDae cando fit n\u00e0schida, sa caratteristica printzip\u00e0le de sa suttea fit cussa de dare cobert\u00f9ra a sos inditzi\u00e0dos chi ten\u00ecan prus imp\u00f2rtu, f\u00ecntzas si non fagh\u00ecan parte de s'assotziu massonicu. Sa suttea orizinale, per\u00f2e, at traball\u00e0du a sa c\u00f9a f\u00ecntzas a su 1925, cando su rez\u00ecmene fascista che a\u00ecat isp\u00e8rdidu tottus sas sutteas massonicas.\nA p\u00f9stis chi su fascismu fit r\u00f9ttu, sas sutteas massonicas fin torr\u00e0das a b\u00ecda e sa \"Propaganda Massonica\", torr\u00e0da a n\u00e0schere cun su n\u00f9mene de \"Propaganda 2\" a s'agg\u00e0bbu de su segundu pustigh\u00e8rra, fit t\u00f2rra in sutta de su \" Gran Maestro dell'Ordine \" f\u00ecntzas a cando no bi est arrib\u00e0du Licio Gelli. Custu lu a\u00ecat a su com\u00ecntzu isseber\u00e0du su \"Gran Maestro\" Lino Salvini pro lu rappresentare in tottus sas funtziones de sa suttea, fr\u00e0ncu poi b\u00e8nner issu et\u00f2ttu a su t\u00ectulu de \"Maestro Venerabile\", est a n\u00e0rrer chi nd'est b\u00e8nnidu a gh\u00eca.\nCando bi fit Gelli, sa P2 est res\u00e8ssida a che p\u00f2nner a sa c\u00f9a unu fi\u00f2ttu de z\u00e8nte, subrat\u00f2ttu in su r\u00f2lu politicu e amministrativu, pro furri\u00e0re s'ass\u00e9tiu sotziale, politicu e istitutzionale italianu e pes\u00e8ndeche unu de sos isc\u00e0ndalos prus mannos chi s\u00ecan mai bess\u00ecdos a campu in s'istoria de sa Republica Italiana.\nTra sos par\u00ectzos cr\u00ecmenes chi si cr\u00e8et de sa P2, in prus de su cospiratzion\u00ecsmu politicu pro pig\u00e0re su potere in Italia, si p\u00f2den tzit\u00e0re s'istr\u00e0gu de s'Italicus, cussu de Bologna, s'iscandalu de su Banco Ambrosiano, sa bocchid\u00f9ra de Albino Luciani (ovveros\u00ecat Juanne Paulu I) e Carmine Pecorelli, s'arenamentu in su casu de su secu\u00e8stru de Aldo Moro, c\u00e0lchi elementu a c\u00f9mone cun s'iscandalu de Tangentopoli.\nUnu zud\u00ecssiu criticu a p\u00eczu de sa teoria complottista chi z\u00ecrat in tundu de sa P2 lu at d\u00e0du Massimo Teodori, chi a\u00ecat partetzip\u00e0du com\u00e8nte deput\u00e0du radicale a su traballu de sa Cummissione Parlamentare de Tina Anselmi, in su l\u00ecberu s\u00f2u \"Complotto! Come i politici ci ingannano\" (2014): \"sun trinta annos chi sa P2 si isp\u00e0cciat pro su cumpl\u00f2ttu mannu a p\u00e0las de sos par\u00ectzos mist\u00e8rios de s'Italia Republic\u00e0na\"."}
{"id": "12543", "revid": "3602", "url": "https://sc.wikipedia.org/wiki?curid=12543", "title": "Dicotomia frassa", "text": "Una dicotom\u00eca fr\u00e0ssa (lumen\u00e0da f\u00ecntzas dir\u00e8ma frassu o pess\u00e0re p\u00e8tzi in bi\u00e0ncu o nigh\u00e8ddu) est unu tipu de tramper\u00eca l\u00f2zica chi bi est cando si d\u00e0en duos isorvim\u00e8ntos ebb\u00eca a unu problema com\u00e8nte chi s\u00e8ren sos unicos duos, cando in realt\u00e0de bi nd'at \u00e0tteros.\nA s'isp\u00ecssu est un'istrateg\u00eca retorica pro fortz\u00e0re un'iss\u00e8peru (o chin nois o contr'a nois), ma p\u00f2det \u00e8sser puru chi non si t\u00e8nzan in cussideru sas atteras optzi\u00f2nes oppuru est unu modellu de realt\u00e0de ideol\u00f2zica chi non p\u00f2det b\u00ecer atteras b\u00ecas alternativas.\nSi nde f\u00e0chet impr\u00e8u largu in sas arreson\u00e0das politicas pro fortzare a sos \u00e0tteros a f\u00e0cher un'iss\u00e8peru pro m\u00e8diu de d\u00ecmandas retoricas, pro es\u00e8mpiu n\u00e0nde \"A ses chin nois o chin sos terroristas?\" oppuru \"Non s\u00e8zis de acc\u00f2rdu chin custa liberalitzassi\u00f2ne: alternativas a su sistema capitalisticu nde bol\u00eces? T\u00e0ndo s\u00e8zis pro su sistema sovieticu!\"."}
{"id": "12545", "revid": "134020", "url": "https://sc.wikipedia.org/wiki?curid=12545", "title": "1920", "text": "S'annu 1920 (MCMXX in n\u00f9meros romanos) est un annu incomintzadu gi\u00f2ia a segunda de su calend\u00e0riu gregorianu."}
{"id": "12546", "revid": "111", "url": "https://sc.wikipedia.org/wiki?curid=12546", "title": "1929", "text": "S'annu 1929 (MCMXXIX in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
{"id": "12547", "revid": "7227", "url": "https://sc.wikipedia.org/wiki?curid=12547", "title": "Muristeni", "text": ""}
{"id": "12549", "revid": "7227", "url": "https://sc.wikipedia.org/wiki?curid=12549", "title": "Pauli", "text": ""}
{"id": "12550", "revid": "3602", "url": "https://sc.wikipedia.org/wiki?curid=12550", "title": "Risu sardonicu", "text": "Su r\u00ecsu sard\u00f3nicu (in lat\u00ecnu \"risus sardonicus\"), o arrisu cun crasciou, est un'isp\u00e0simu chi sos m\u00f9sculos de sa cara f\u00e0chent a man\u00e9ra de ammustr\u00e0re una gh\u00ecnna.\nSu n\u00f9mene de custa cundissi\u00f2ne b\u00e8nit dae sas ch\u00eczas in s\u00f9su e una gh\u00ecnna chi p\u00f2det p\u00e0rrer sardonica a ch\u00ece la b\u00ecet.\nC\u00e0usas.\nSu risu sardonicu est a s'isp\u00ecssu unu sinz\u00e0le de t\u00e9tanu; lu p\u00f2det caus\u00e0re f\u00ecntzas un'abbenenam\u00e8ntu de istrichin\u00ecna.\nIn su 2009, sos issentzi\u00e0dos de un'universidade italiana in Piemonte ant affirm\u00e0u chi fit s'\u00e0piu burdu (\"Oenanthe aquatica\") sa pr\u00e0nta chi fach\u00ecat sa caratteristica convulsi\u00f2ne de n\u00e8rvios. Custa pranta est, chin t\u00f2tu probabilid\u00e0de, s'erba sardonica chi sos sardos anticos impre\u00e0bant pro uch\u00ecder sa zente manna iss\u00f2ro chi non bi la fach\u00ecat prus a camp\u00e0re, cando bi fint sos Fen\u00ectzios."}
{"id": "12551", "revid": "3602", "url": "https://sc.wikipedia.org/wiki?curid=12551", "title": "Sardonicismu", "text": "Su sardonic\u00ecsmu o sardonitz\u00ecsmu (dae su lat\u00ecnu \"risus sardonicus\") est s'ispressi\u00f2ne de b\u00e9ffe, tzin\u00ecsmu o iron\u00eca fata pro m\u00e8diu de par\u00e0gulas. Est a div\u00e8rsu dae sa fr\u00e0sia lac\u00f2nica, ca a custa f\u00e0rtat s'intendim\u00e8ntu sarc\u00e0sticu m\u00e8da a differ\u00e8ntzia de su sardonitz\u00ecsmu.\nOr\u00eczine.\nSa etimoloz\u00eca no est cr\u00e0ra. Sa entzicroped\u00eca de su bizant\u00ecnu Suda n\u00e0t chi su fav\u00e8ddu b\u00e8nit dae su grecu \"sair\u014d\" (iscr\u00ectu a sa lat\u00ecna), v\u00e8rbu chi descr\u00ecvet s'atu de beff\u00e0re chind una gh\u00ecnna tottu su chi bi at de malu.\nBi at f\u00ecntzas un'atera or\u00eczine poss\u00ecbile, per\u00f2e: custa, de ac\u00f2rdu chin su \"Oxford English Dictionary\", n\u00e0t chi sa par\u00e0gula b\u00e8nit dae sa convulsi\u00f2ne de n\u00e8rvios a p\u00f9stis de si \u00e0er mandic\u00e0u un'erba de sa Sardigna (in grecu: \"Sard\u014d\"), chi f\u00e0chet \"\u00e0piu burdu\" de n\u00f9mene: sos sardos anticos la fach\u00ecant ingurt\u00ecre a sos mannos chi non bi la pod\u00ecant f\u00e0cher a v\u00ecver prus a longu a man\u00e9ra de los drog\u00e0re, prima de nche los ghett\u00e0re dae unu tr\u00e8mene. Custu est su chi n\u00e0t puru s'espertu de tradissi\u00f2nes locales Vladimir Propp in su l\u00ecberu suo \"Theory and History of Folklore\":\nUna pr\u00ecma rad\u00ecchina de sa par\u00e0gula, de c\u00e0da man\u00e9ra, b\u00e8nit dae s'Odiss\u00e8a de Om\u00e8ru, in ube Odisseu (Ulisse) t\u00f2rrat a \u00cctaca e cum\u00ecntzat a risit\u00e0re \"sardonicamente\" cara a unu de sos ispasim\u00e0ntes de sa muz\u00e8re sua chi lu b\u00f2let attacc\u00e0re. Dae su grecu \"sard\u00f3nios\", tando, sa par\u00e0gula est col\u00e0da a su lat\u00ecnu \"sardonius\" e, dae c\u00f9ghe, a totus sas atteras l\u00ecmbas (pro es\u00e8mpiu, su frantz\u00e8su \"sardonique\", s'ingl\u00e8su \"sardonic\", su tedescu \"sardonisch\", s'itali\u00e0nu \"sardonico\", su sardu \"sard\u00f3nicu\" e g\u00e0i sich\u00ecnde)."}
{"id": "12554", "revid": "134064", "url": "https://sc.wikipedia.org/wiki?curid=12554", "title": "Sweet Home (videojocu)", "text": "Sweet Home est unu videojocu de rolu isvilup\u00e0u pro Nintendo Famicom in su 1989. Sa comunid\u00e0de de amanti\u00f2sos lu t\u00e8net in cunsideru com\u00e8nte su primu survival horror mai fattu."}
{"id": "12555", "revid": "2404", "url": "https://sc.wikipedia.org/wiki?curid=12555", "title": "Caf\u00e9 Express", "text": "Caf\u00e9 Express est una pell\u00eccula de su 1980, aderetada dae Nanni Loy.\nInredu.\nMichele Abbagnano est un'imb\u00e0lidu napulesu medianu de tempus chi, pro subraviver e sustentare fizu suo de bat\u00f2rdighi annos, s'improbisat bendidore ill\u00ectzitu de caf\u00e8, biazende crandestinamente in su trazetu ferruvi\u00e0riu notencu dae Vallo della Lucania a N\u00e0pule, cuncretamente in su Trenu ispressu 718 trazadu dae una E636. Sa pell\u00eccula relatat sas biv\u00e8ntzias suas e sos isbirgos pro aunire sos duos cabos, in s'\u00ecnteri chi est acanarzadu dae sa polima ferruvi\u00e0ria e dae unu grustigheddu de furuncos chi lu diant cherrer comente sodale custringhitivu pro realizare sas furas issoro.\nProduidura.\nSa pell\u00eccula est ispressura de un'It\u00e0lia chi subrabivit, cussa It\u00e0lia fata dae zente chi s'agatat in sos m\u00e0rghines de sa sotziedade, chi tenet sa probid\u00e8ntzia comente \u00f9niga possibilidade de esser.\nSu suzetu naschet in fatu de s'\u00e8situ de su miniseriale telebisencu \u201cBiazu in sa segunda crasse\u201d (1.977), issu puru cuntz\u00ecbidu dae Nanni Loy, una c\u00e0mara cuada intre sos iscumpartzimentos de sos trenos italianos, in ue sos passizeris, in logu de abarrare b\u00ectimas de brullas e situassiones paradossales, contant sos contos e sos imprensos issoro a subra de sa realidade cuntempurana e, in mesu de custos, su deretore de tzine sardu aiat interbistadu longamente un'\u00f2mine cun una berrita sitziliana in sa conca e una manu paralizada, chi faeddaiat mescamente in napulesu e s'acunsertaiat bendende su caf\u00e8 domulanu in sos trenos, e chi duncas l'aiat ispiradu pro su pessonazu de sa pell\u00eccula."}
{"id": "12556", "revid": "7227", "url": "https://sc.wikipedia.org/wiki?curid=12556", "title": "Orroli", "text": ""}
{"id": "12557", "revid": "7227", "url": "https://sc.wikipedia.org/wiki?curid=12557", "title": "Pramentelu", "text": ""}
{"id": "12559", "revid": "7227", "url": "https://sc.wikipedia.org/wiki?curid=12559", "title": "Cuartuciu", "text": ""}
{"id": "12560", "revid": "7227", "url": "https://sc.wikipedia.org/wiki?curid=12560", "title": "Santu 'Asili", "text": ""}
{"id": "12561", "revid": "7227", "url": "https://sc.wikipedia.org/wiki?curid=12561", "title": "Santu Sperau", "text": ""}
{"id": "12562", "revid": "7227", "url": "https://sc.wikipedia.org/wiki?curid=12562", "title": "Santu 'Idu", "text": ""}
{"id": "12563", "revid": "9135", "url": "https://sc.wikipedia.org/wiki?curid=12563", "title": "Tavo Burat", "text": ""}
{"id": "12564", "revid": "1375", "url": "https://sc.wikipedia.org/wiki?curid=12564", "title": "Santu Andria Frius", "text": ""}
{"id": "12565", "revid": "7227", "url": "https://sc.wikipedia.org/wiki?curid=12565", "title": "Sant'Andria \u2018e Frius", "text": ""}
{"id": "12566", "revid": "7227", "url": "https://sc.wikipedia.org/wiki?curid=12566", "title": "Sarrocu", "text": ""}
{"id": "12567", "revid": "7227", "url": "https://sc.wikipedia.org/wiki?curid=12567", "title": "Ceraxus", "text": ""}
{"id": "12568", "revid": "7227", "url": "https://sc.wikipedia.org/wiki?curid=12568", "title": "S\u00e8legas", "text": ""}
{"id": "12572", "revid": "5001", "url": "https://sc.wikipedia.org/wiki?curid=12572", "title": "Trencad\u00ecs", "text": "Trencad\u00ecs est una tecnica decorativa, t\u00edpica de s'architetura modernista cadelana, chi si realizzada attachende bicculos de ceramica e de idru. Sas espressiones massimas las aiat raggiuntas Antoni Gaud\u00ec."}
{"id": "12573", "revid": "5001", "url": "https://sc.wikipedia.org/wiki?curid=12573", "title": "Trencad\u00eds", "text": ""}
{"id": "12574", "revid": "7033", "url": "https://sc.wikipedia.org/wiki?curid=12574", "title": "Ciccio Ingrassia", "text": "Umpare a Franco Franchi aiat formadu una coppia de comicos chi esin s'istoria de su cinema italianu: Franco e Ciccio."}
{"id": "12575", "revid": "2404", "url": "https://sc.wikipedia.org/wiki?curid=12575", "title": "Limbazu romanescu", "text": "Su roman\u00e8scu est unu limb\u00e0zu chi si chisti\u00f2nat in Roma; si d\u00e8pet t\u00e8nner a banda dae sos atteros chi bi at in su L\u00e0tziu, ca issos t\u00e8nen meda prus itte b\u00ecer chin sos dial\u00e8tos de s'Italia de Zosso, a s'imb\u00e8sse de su romanescu chi est prus unu sotziol\u00e8tu n\u00e0schiu dae s'all\u00e8ga toscana chi non atteru. Dif\u00e0tis, issu b\u00e8nit dae tottus sos man\u00eczos limb\u00ecsticos chi sas \"Nationes\" toscanas nde fach\u00ecan impr\u00e8u in sa tzitt\u00e0de romana e in sa Corte de su papa, dae sa secunda meid\u00e0de de su Chimbich\u00e8ntos in s\u00f9su. E d\u00f9ncas, no est isp\u00e0ntu chi sa grammatica de custu limb\u00e0zu non s\u00ecche ist\u00e8siet meda dae s'italianu, tantu chi unu chi fav\u00e8ddat p\u00e8tzi italianu p\u00f2det cumpr\u00e8nder ch\u00e8ne istr\u00f2bu per\u00f9nu su chi est n\u00e0nde unu chi su roman\u00e8scu lu chisti\u00f2nat a l\u00e8stru.\nUna caratteristica de su limb\u00e0zu est sa man\u00e9ra \"gretza\" chi issu t\u00e8net pro n\u00e0rrer f\u00ecntzas pacu cosa. Irr\u00f2ccos, par\u00e0gulas malas e frast\u00ecmmos, chi su populu min\u00f2re impre\u00e0bat dae tempus anticu ind un'ambiente relizi\u00f2su meda, sun in abbund\u00e0ntzia."}
{"id": "12577", "revid": "147373", "url": "https://sc.wikipedia.org/wiki?curid=12577", "title": "Coccu", "text": "Su c\u00f2ccu (chi, pro m\u00f2re de sa italianitzatzi\u00f2ne, si n\u00e0rat f\u00ecntzas \"cocco\" de man\u00e9ra isbagli\u00e0da), conn\u00f2schidu atteram\u00e8nte com\u00e8nte sa sab\u00e8gia (dae su cadel\u00e0nu \"atzabeja\"), est una p\u00f9nga, de p\u00e8dra tunda e ni\u00e8dda, chi pert\u00f2cat sa traditzi\u00f2ne populare sarda. Si cr\u00e8et chi si la mant\u00e8nzat dae s'antig\u00f2riu, c\u00e0ndo galu non bi a\u00ecat sos romanos accud\u00ecdos in Sardigna. A su com\u00ecntzu sos sardos la fagh\u00ecan dae una pedra isc\u00f9ra naturale, com\u00e8nte pinnad\u00e8llu (tantu chi in tzertos tr\u00e8ttos su coccu si n\u00e0rat g\u00f2i puru), \u00f2niche e pedra de tronu, fr\u00e0ncu poi col\u00e0re a b\u00ecdru ni\u00e8ddu o pasta de b\u00ecdru policromu chi b\u00e8nit dae f\u00f2ras, ca de materiale non si nde agatta\u00ecat meda pro bi nde f\u00e0gher \u00e0tteras; est a amment\u00e0re, per\u00f2e, chi subrat\u00f2ttu in Gallura e in c\u00e0lchi b\u00ecdda muntagn\u00ecna sa punga est de cor\u00e0ddu (tantu est b\u00e8ru chi p\u00ecgat tando su n\u00f9mene de \"coradd\u00e8ddu de s'ogu le\u00e0u\"). A d\u00f2ntzi modu, sos chi nde f\u00e0ghen impr\u00e8u non p\u00e8nsan chi s\u00ecat su materiale su sign\u00ecficu chi sa punga t\u00e8net. Dif\u00e0tis, si nde f\u00e0ghet impr\u00e8u ca si cr\u00e8et p\u00f2dat par\u00e0re fronte a s'\u00f2gru malu chi, foras de sa fam\u00eclia, ti p\u00f2det pig\u00e0re. \nIn sa traditzione populare sarda, ma in su contu de sos ant\u00ecgos e in literad\u00f9ra p\u00f9ru, si pensa\u00ecat chi, s\u00e8nde s'ogru sa fonte dae ue bi \u00e8ssit a fora dontzi sent\u00ecdu, un'ogr\u00e0da mala chi gh\u00e8ttat calic\u00f9nu a un'\u00e0tteru non solu lu pod\u00ecat assust\u00e0re, ma li pod\u00ecat f\u00ecntzas f\u00e0gher o caus\u00e0re dannu meda p\u00e9ri sa b\u00ecda. Tando, sicom\u00e8nte sa pedra tunda fit a s\u00ecmbulu de un'\u00f2gru \"bonu\" contr'a s'influ\u00e8ntzia de cussu \"malu\", bi a\u00ecat su avv\u00e8su de si p\u00f2nner in sa bestim\u00e8nta de mannos, mann\u00ecttos e criad\u00f9ras custa pedra pr\u00f2chi pod\u00ecat susp\u00ecre tottu su chi bi a\u00ecat de malu in su c\u00f2ro; custu ch\u00e8ret n\u00e0rrer chi, si manc\u00e0ri calic\u00f9nu a\u00ecat chirc\u00e0du de ghett\u00e0re a s'atteru ogru malu, tando sa pedra fagh\u00ecat su trab\u00e0llu s\u00f2u: si ismaglia\u00ecat e adderett\u00f9ra, s'in c\u00e0su bi a\u00ecat fortza negativa manna meda, che ru\u00ecat segh\u00e8ndesi a c\u00e0ntos.\nCun s'artzi\u00e0da de su cristian\u00e8simu in s'\u00ecsula, custu cultu pre-romanu non s\u00ecche fit mortu, ma prusapr\u00e8stu postu in s\u00f9tta de s'ala cattolica: dif\u00e0tis, si cr\u00e8et chi sa punga non f\u00e0gat nudda si non bi at f\u00ecde in sa pers\u00f2ne chi nde b\u00f2let f\u00e0gher impr\u00e8u, \u00e0ntzis cheret puru \"avverb\u00e0da\" (est a n\u00e0rrer, chi pro la f\u00e0gher funtzion\u00e0re bene si deb\u00ecan prima res\u00e0re \"sos verbos\", ovveros\u00ecat pregador\u00ecas a D\u00e8us).\nSas criad\u00f9ras ten\u00ecan su coccu in bratz\u00f2lu, m\u00e8ntras chi sos prus mann\u00ecttos bi lu a\u00ecan in b\u00f9rtzu, t\u00f2ttu pr\u00e8su cund unu fr\u00f2ccu b\u00ecrde. Sas f\u00e8minas, imb\u00e8tzes, ten\u00ecan su coccu a t\u00f9ju o p\u00f2stu a s'imb\u00f9stu."}
{"id": "12579", "revid": "8902", "url": "https://sc.wikipedia.org/wiki?curid=12579", "title": "1096", "text": "S'annu 1096 (in numeros romanos:MXCVI) est comintzadu in martis secundu su Calendariu Giulianu."}
{"id": "12583", "revid": "134220", "url": "https://sc.wikipedia.org/wiki?curid=12583", "title": "1983", "text": "S'annu 1983 (MCMLXXXIII in n\u00f9meros romanos) est un annu incomintzadu s\u00e0padu a segunda de su calend\u00e0riu gregorianu."}
{"id": "12584", "revid": "134223", "url": "https://sc.wikipedia.org/wiki?curid=12584", "title": "1985", "text": "S'annu 1985 (MCMLXXXV in n\u00f9meros romanos) est un annu incomintzadu martis a segunda de su calend\u00e0riu gregorianu."}
{"id": "12585", "revid": "134224", "url": "https://sc.wikipedia.org/wiki?curid=12585", "title": "1988", "text": "S'annu 1988 (MCMLXXXVIII in n\u00f9meros romanos) est un annu incomintzadu chen\u00e0bura a segunda de su calend\u00e0riu gregorianu."}
{"id": "12586", "revid": "772", "url": "https://sc.wikipedia.org/wiki?curid=12586", "title": "Babu mere", "text": ""}
{"id": "12587", "revid": "137846", "url": "https://sc.wikipedia.org/wiki?curid=12587", "title": "Italo Svevo", "text": ""}
{"id": "12589", "revid": "3602", "url": "https://sc.wikipedia.org/wiki?curid=12589", "title": "Sabegia", "text": ""}
{"id": "12590", "revid": "3602", "url": "https://sc.wikipedia.org/wiki?curid=12590", "title": "Barbagia", "text": ""}
{"id": "12591", "revid": "7227", "url": "https://sc.wikipedia.org/wiki?curid=12591", "title": "Sriugus Donigalla", "text": ""}
{"id": "12592", "revid": "7227", "url": "https://sc.wikipedia.org/wiki?curid=12592", "title": "Biddanoa Tulu", "text": ""}
{"id": "12593", "revid": "7227", "url": "https://sc.wikipedia.org/wiki?curid=12593", "title": "Biddeputzu", "text": ""}
{"id": "12594", "revid": "7227", "url": "https://sc.wikipedia.org/wiki?curid=12594", "title": "Biddesartu", "text": ""}
{"id": "12595", "revid": "7227", "url": "https://sc.wikipedia.org/wiki?curid=12595", "title": "Bidda Sorris", "text": ""}
{"id": "12596", "revid": "7227", "url": "https://sc.wikipedia.org/wiki?curid=12596", "title": "Bidda Spetziosa", "text": ""}
{"id": "12597", "revid": "1375", "url": "https://sc.wikipedia.org/wiki?curid=12597", "title": "Sapadu", "text": ""}
{"id": "12601", "revid": "3602", "url": "https://sc.wikipedia.org/wiki?curid=12601", "title": "Italia de giosso", "text": "Chin Italia de Z\u00f2sso o gi\u00f2sso (in italianu n\u00e0da \"Sud Italia\") si bolet indit\u00e0re, dae su puntu de b\u00ecsta zeogr\u00e0ficu e istat\u00ecsticu, sa parte de sa pen\u00ecsula italiana chi, appuntu, est in z\u00f2sso: nde f\u00e0chen parte sas regiones Abrutzu, Basilicata, Calabria, Campania, Molise e Puglia. Prus diff\u00ectzile est a bi p\u00f2nner sos sartos de sos ex-tzircond\u00e0rios de Sora e Gaeta, chi fach\u00ecan parte de sa Terra de su Traballu e dae su 1927 in s\u00f9su sun chin su Latziu, e de s'atteru ex-tzircundariu de Cittaducale (chi, dae su 1927, est de sa prov\u00ecntzia de Rieti, chi fach\u00ecat tando parte de s'Abrutzu Ulteriore Secundu), ca prima de su 1860 fin de su Rennu de sas Duas Sitzilias.\nSu fav\u00e8ddu de Italia de Zosso est a banda dae cussu de \"Mezzogiorno\", chi est imb\u00e8tzes un'ente zeo-economicu chi cumpr\u00e8ndet s\u00ecat s'Italia de Zosso s\u00ecat sa Sitzilia (e, a bortas, sa Sardigna puru)."}
{"id": "12602", "revid": "3602", "url": "https://sc.wikipedia.org/wiki?curid=12602", "title": "Italia de susu", "text": "Chin Italia de s\u00f9su (in italianu n\u00e0da \"Italia settentrionale\") si b\u00f2len inditare tottus sas regiones italianas chi sun serradas tra s'Appenn\u00ecnu de su Nord e sas Alpes.\nCustas regiones sun: Emilia-Romagna, Friuli-Venetzia Giulia, Liguria, Lombardia, Piemonte, Trentinu-S\u00fcdtirol, Badde de Aosta e Venetu. In \u00ecbe bi at su 46% de tottu sa populassione italiana e si f\u00e0chet su 59,4% de su PIL italianu.\nS'Italia de s\u00f9su, bol\u00e8nde, si p\u00f2det ischirri\u00e0re galu in duos atteros trettos:"}
{"id": "12603", "revid": "3602", "url": "https://sc.wikipedia.org/wiki?curid=12603", "title": "Italia tzentrale", "text": "Chin Italia tzentrale (in italianu \"Italia centrale\") si b\u00f2len inditare sas regiones italianas de Toscana, Marche, Umbria e Latziu.\nDemografia.\nIn Italia tzentrale bi at 10.906.626 pess\u00f2nes, chin 186,9 abitadores pro km\u00b2. Bi at otto cum\u00f2nes chi t\u00e8nen prus de chentum\u00ecza abitadores:"}
{"id": "12607", "revid": "155784", "url": "https://sc.wikipedia.org/wiki?curid=12607", "title": "Sas pius bellas cantones de Arl\u00e8ta", "text": "\u03a4\u03b1 \u03a9\u03c1\u03b1\u03b9\u03cc\u03c4\u03b5\u03c1\u03b1 \u03a4\u03c1\u03b1\u03b3\u03bf\u03cd\u03b4\u03b9\u03b1 \u03a4\u03b7\u03c2 \u0391\u03c1\u03bb\u03ad\u03c4\u03b1\u03c2 (\"Ta ore\u00f2tera trag\u00f9dia tis Arl\u00e8tas\" in sardu \"Sas pius bellas cantones de Arl\u00e8ta\") est un album de sa cantautrice grega Arleta bessidu in su 1974 edd'est una selezione de sas mezus cantones de s'artista a tando."}
{"id": "12608", "revid": "7765", "url": "https://sc.wikipedia.org/wiki?curid=12608", "title": "\u03a4\u03b1 \u03a9\u03c1\u03b1\u03b9\u03cc\u03c4\u03b5\u03c1\u03b1 \u03a4\u03c1\u03b1\u03b3\u03bf\u03cd\u03b4\u03b9\u03b1 \u03a4\u03b7\u03c2 \u0391\u03c1\u03bb\u03ad\u03c4\u03b1\u03c2", "text": ""}
{"id": "12609", "revid": "1375", "url": "https://sc.wikipedia.org/wiki?curid=12609", "title": "Santu Juanni Sruexu", "text": ""}
{"id": "12610", "revid": "7227", "url": "https://sc.wikipedia.org/wiki?curid=12610", "title": "Sant'Anna Arresi", "text": ""}
{"id": "12611", "revid": "7227", "url": "https://sc.wikipedia.org/wiki?curid=12611", "title": "Santu Giuanni Su\u00e8rgiu", "text": ""}
{"id": "12612", "revid": "7227", "url": "https://sc.wikipedia.org/wiki?curid=12612", "title": "Biddamatraxa", "text": ""}
{"id": "12613", "revid": "134340", "url": "https://sc.wikipedia.org/wiki?curid=12613", "title": "Sigmund Freud (Logudoresu)", "text": "Sigmund Schlomo Freud (P\u0159\u00edbor, 6 m\u00e0iu 1856 \u2013 Londra, 23 cabidanni 1939) est istadu unu neurologo austri\u00e0cu, chi aiat fundadu sa psicoanalisi.\nFreud si fit laureadu in medicina in s'Universisade de Vienna in su 1881, in su 1902 fit diventadu professore.\nIn su 4 de santuandr\u00eca de su 1899 aiat pubbricadu su liberu \"S'interpretatzione de sos sonnos\"(in tedescu: Die Traumdeutung), inue est presentada a su pubbricu sa teor\u00eca sua de s'inconsciu. Poi de custa pubbricatzione sa psicoanalisi est diventada connotta in tottu su mundu."}
{"id": "12614", "revid": "3602", "url": "https://sc.wikipedia.org/wiki?curid=12614", "title": "Tziviltade turreana", "text": "Sa tzivilt\u00e0de turreana o torreana est una tziviltade chi at tentu rad\u00ecchina in C\u00f2ssiga, in s'ala de z\u00f2sso a c\u00f9rtzu de Ajacciu, in su cursu de su secundu Millenniu inn\u00e0ntis de Cr\u00ecstu. Sa caratteristica prus fentom\u00e0da de custa cutura est sa turre (\"torre\"), sa variedade corsic\u00e0na de sos nur\u00e0ches, manc\u00e0ri chi sas turres fin prus min\u00f2res e pitt\u00eccas de cussas chi si atz\u00e0pan in Sardigna. A secunda de carchi istudi\u00f2su, sa tziviltade nuraghesa e cussa turreana fin adderett\u00f9ra su mat\u00e8ssi.\nSa zente turreana la pod\u00ecmus identificare chin sa populassione antica de sos c\u00f2ssos (\"Corsi\"), chi fit una de sas prus mannas imp\u00e0re a sos Balares e Ilienses e ist\u00e0bat, in tempus de su poderiu romanu, in Sardigna e in C\u00f2ssiga.\nSos cossos fin de par\u00ectzas ratzas chi viv\u00ecan in C\u00f2ssiga: sos Belatones (\"Belatoni\"), sos Cherv\u00ecnos (\"Cervini\"), sos Chilebenses (\"Cilibensi\"), sos Cumanenses (\"Cumanensi\"), sos Lichin\u00ecnos (\"Licinini\"), sos Macrinos (\"Macrini\"), sos Opinos (\"Opini\"), sos Subasanos (\"Subasani\"), sos Tarabenes (\"Tarabeni\"), sos Titianos (\"Titiani\"), sos Venach\u00ecnos (\"Venacini\").\nIn Sardigna puru bi nde a\u00ecat: sos C\u00f2ssos, dae c\u00f9ghe s'isula at pic\u00e0u su l\u00f9mene chi t\u00e8net, sos Lestricones (\"Lestriconi\"), sos Longonenses (\"Longonensi\"), sos Tibulatos (\"Tibulati\")."}
{"id": "12615", "revid": "3602", "url": "https://sc.wikipedia.org/wiki?curid=12615", "title": "Tziviltade torreana", "text": ""}
{"id": "12616", "revid": "7227", "url": "https://sc.wikipedia.org/wiki?curid=12616", "title": "Brev\u00ece", "text": ""}
{"id": "12617", "revid": "772", "url": "https://sc.wikipedia.org/wiki?curid=12617", "title": "Libero Bizzarri", "text": "In su 1949 si fit movidu a Roma inue aiat trabagliadu in sa redatzione de su giornale l'Avanti!, de MondOperaio e de Lavoro. Inie aita cominzadu a s'interessare de cinema e, daboi de annos de istudiu, in su 1958 aiat pubricadu su liberu \"L'industria cinematografica italiana\".\nComente e documentarista aiat realizzadu una serie interesssante de cortometraggios e aiat binchidu diversos premios a sos festival de Venezia, de Berlino, de Mosca, de Karlovy Vary.\nMeda interessante est su documentariu, prodotos in su 1963 dae sa Rai, intitulados La Sardegna, un itinerario nel tempo e divisu in tres partes e de sa durada de guasi tres oras, cun sos testos de Giuseppe Dess\u00ec.\nAggantzos dae fora.\n "}
{"id": "12618", "revid": "7227", "url": "https://sc.wikipedia.org/wiki?curid=12618", "title": "Fonne", "text": ""}
{"id": "12620", "revid": "7227", "url": "https://sc.wikipedia.org/wiki?curid=12620", "title": "Gartedd\u00ec", "text": ""}
{"id": "12621", "revid": "3602", "url": "https://sc.wikipedia.org/wiki?curid=12621", "title": "Leppa", "text": ""}
{"id": "12624", "revid": "2404", "url": "https://sc.wikipedia.org/wiki?curid=12624", "title": "Courbevoie", "text": "Courbevoie est unu comune frantzesu de 87.638 abitantes, chi s'agatat in su dipartimentu de Hauts-de-Seine, in sa regione de \u00cele-de-France."}
{"id": "12625", "revid": "2404", "url": "https://sc.wikipedia.org/wiki?curid=12625", "title": "Meudon", "text": "Meudon est unu comune frantzesu chi contat 45.578 abitantes e s'agatat in su dipartimentu de Hauts-de-Seine, a intru de sa regione de \u00cele-de-France."}
{"id": "12626", "revid": "7227", "url": "https://sc.wikipedia.org/wiki?curid=12626", "title": "Marcel Proust", "text": "Valentin Louis Georges Eug\u00e8ne Marcel Proust (Parigi, 10 triulas 1871 \u2013 Parigi, 18 onniasantu 1922), fiat unu iscritore frantzesu. S'opera sua prus famada est \"A' la recherche du temps perdu\"."}
{"id": "12627", "revid": "7227", "url": "https://sc.wikipedia.org/wiki?curid=12627", "title": "Le Havre", "text": "Le Havre est una tzitade frantzesa de 179.783 chi s'agatat in su dipartimentu de Seine-Maritime in sa regione de Haute-Normandie."}
{"id": "12628", "revid": "155429", "url": "https://sc.wikipedia.org/wiki?curid=12628", "title": "B\u00e8lgiu", "text": "Su B\u00e8lgiu (in olandesu: Koninkrijk Belgi\u00eb; in frantzesu: Royaume de Belgique; in tedescu: K\u00f6nigreich Belgien) ufitzialmente: Rennu de B\u00e8lgiu, est unu istadu de s'Europa otzidentale chi faghet parte de s'Unione Europea. Sa capitale est Bruxelles.\nTenet l\u00e0canas a nord cun sos\u00a0Paisos Bassos, a est cun sa\u00a0Germ\u00e0nia\u00a0e cun su Lussemburgu, a sud e sud-ovest cun sa\u00a0Frantza\u00a0e a norte-ovest bessit in su Mare de su Nord. Tenet ist\u00e8rrida de 30.536 km2 e populatzione de unos 11.240.000 bividores.\nIn B\u00e8lgiu si faeddant tres limbas uffitziales: s'olandesu, faeddadu in su nord-est (56% de sa populatzione totale), su frantzesu, faeddadu in su sud-ovest (41% de sa populatzione totale) e su tedescu, faeddadu in pagos comunos a sa l\u00e0cana cun sa Germ\u00e0nia."}
{"id": "12629", "revid": "7227", "url": "https://sc.wikipedia.org/wiki?curid=12629", "title": "Bruxelles", "text": "Bruxelles (in frantzesu) o Brussel (in olandesu) o Br\u00fcssel (in tedescu), est una tzitade de 166 497 abitantes, capitale de su B\u00e8lgiu. Benet cunsiderada fintzas capitale \"de facto\" de s'Unione Europea essende sea de numerosas istitutziones de s'Unione.\nSa tzitade s'agatat in sa regione de Bruxelles-Capitale, chi contat prus de unu millione de bividores e chi est a majoria frantzesa."}
{"id": "12630", "revid": "155349", "url": "https://sc.wikipedia.org/wiki?curid=12630", "title": "Rennes", "text": "Rennes est una tzidade frantzesa de 212 229 bividores, chi s'agatat in su dipartimentu de Ille-et-Vilaine, a intro de sa regione de Bretagna de chi est fintzas sea."}
{"id": "12631", "revid": "2404", "url": "https://sc.wikipedia.org/wiki?curid=12631", "title": "Bretagna (regione amministrativa)", "text": "Sa Bretagna (in frantzesu \"Bretagne\", in br\u00e8tone \"Breizh\") est una regione in su nord-ovest de Frantza cumposta dae manna parte de s'antigu istadu indipendente, chi format un'ampru promont\u00f2riu cara a sa M\u00e0niga e s'Otz\u00e8anu Atl\u00e0nticu. Su n\u00f9mene suo br\u00e8tone, Breizh, est incurtzadu abitualmente cun BZH. Sa limba ufitziale est su frantzesu, mentras sas limbas regionales sunt su br\u00e8tone e su gal\u00f2. Sa cabulogu est Rennes.\nSa Bretagna tirat a 27 209 km2 e contat unos 3.306.00 bividores. Si ghetat in su norte a su canale de sa M\u00e0niga, in ovest a su mare tz\u00e8lticu e in su sud a s'otz\u00e8anu Atl\u00e0nticu in su golfu de Biscaja. Faghet l\u00e0cana in s'estu cun sa Normandia e in su sud-estu cun su Paisu de sa L\u00f2ira.\nS'atuale istrutura amministrativa frantzesa \"R\u00e9gion Bretagne\" est assentada in 4 dipartimentos: C\u00f4tes-de Armor/Aodo\u00f9-an-Arvor (22), Ille-et-Vilaine/Ill tenet Gwilen (35), Morbihan (56), Finist\u00e8re/Penn-ar-Bed (29). Sunt incl\u00f9idos in sa regione 15 arrondissement, 102 cantones e 1270 comunas.\nSa Bretagna ist\u00f2rica, overas su Ducadu de Bretagna, cumprendiat fintzas aprossimadamente su territ\u00f2riu de s'atuale dipartimentu de sa L\u00f2ira Atl\u00e0ntica, chi oe faghet antimes parte de sa regione amministrativa Paisos de sa L\u00f2ira; s'atuale cabulogu de su dipartimentu, Nantes, fiat in realidade sa capitale de su Ducadu, e totora si bi podet bisitare su Casteddu de sos ducas de Bretagna. Incluende custu dipartimentu, in su cale blasone est presente s'armellinu, sa regione ist\u00f2rica br\u00e8tone faghet a cunsiderare ist\u00e8rrida subra 34.023 km\u00b2 e cun 4.106.966 bividores."}
{"id": "12632", "revid": "2404", "url": "https://sc.wikipedia.org/wiki?curid=12632", "title": "Ungheria", "text": "S'Ungheria (in\u00a0ungheresu\u00a0:\u00a0Magyarorsz\u00e1g,\u00a0[\u02c8m\u0252\u025f\u0252\u027eo\u027esa\u02d0g]) est una rep\u00f9blica costit\u00f9tzionale unit\u00e0ria de s'Europa tzentrale. Sa capitale e prus manna bidda est Budapest, sa limba uffitziale est s'ungheresu, sa moneda su fiorinu.\nSa bandera est formada dae tres tiras orizontales, ruja, bianca e birde. S'innu natzionale est s\"'Himnusz.\"\nS'Ungheria est membru de su Grupu de Visegr\u00e1d, de s'Unione europea, de sa NATO, de s'ONU, de s'OMC.\nGeografia.\nS'Ungheria tenet ist\u00e8rrida de 93\u00a0030\u00a0km2 e populatzione de unos 9.937.000 bividores. All\u00e0canat in s'uestu cun s'Austria, in su norti cun s'Islov\u00e0chia, in su norti est cun s'Ucraina, in s'est sud-estu cun sa Romania, in su sud cun S\u00e8rbia e Cro\u00e0tzia e in su sud-uestu cun s'Islov\u00e8nia.\nS'art\u00e0ria m\u00e8dia de s'Ungheria est de 200 metros subra su mare. Mancari bi s'agatet carchi monte, petzi su 2% de su territ\u00f2riu natzionale lompet a prus de 300 metros de art\u00e0ria. Su pitzu prus artu est su K\u00e9kes, in sos montes M\u00e1tra, chi tocat a 1\u00a0014\u00a0metros. Se puntu prus de basciura s'agatat in\u00a0Csongr\u00e1d, a curtzu de su fr\u00f9mene\u00a0Tisza, a\u00a077,6\u00a0m\u00a0de art\u00e0ria. Sos fr\u00f9menes printzipales chi dd'atraessant sunt su Dan\u00f9biu e sa Tisza, de chi 444 km sunt navig\u00e0biles. \nIst\u00f2ria.\nA fatu de s\u00e8culos cando su territ\u00f2riu atuale de s'Ungheria fiat populadu dae celtos, romanos, unnos, islavos, g\u00e8pidos e avaros, s'Ungheria fiat fundada a sa fine de su de 9 s\u00e8culos dae su printzipe e cumandante militare \u00c1rp\u00e1d chi aiat cunchistadu su territ\u00f2riu (\"honfoglal\u00e1s\"). Su nebode, Ist\u00e8vene\u00a0I\u00a0de Ungheria, in s'annu 1000 aiat cunv\u00e8rtidu su paisu a su catolitz\u00e8simu. A fatu de sa batalla de Moh\u00e1cs, in su 1526,\u00a0s'Ungheria aiat p\u00e8rdidu sa soberania a lucuru de s'imp\u00e8riu otomanu (1541-1699). Fiat passada pois suta amparu de sos Habsburgos e prus a tradu fiat parte de s'Imp\u00e8riu \u00c0ustro-Ungheresu(1867-1918).\nSas fronteras atuales sunt istadas istabilidas in su 1920 cun su tratadu de Trianon, cando su paisu at p\u00e8rdidu su 71% de sos territ\u00f2rios chi ddi aparteniant in antis e su 32% de sos bividores magiar\u00f2fonos, chi s'agataiant a bivere ispartos in sos territ\u00f2rios de Islov\u00e0chia (Cecoslov\u00e0chia fintzas a su 1992), Transilv\u00e0nia (Romania) e S\u00e8rbia, Cro\u00e0tzia e Islov\u00e8nia (fintzas a sos primos annos '90 aunidos in sa Jugosl\u00e0via).\nSa situatzione de sas populatziones ungheresas chi s'agataiant a foras de sas l\u00e0canas natzionales est sa resone printzipale pro ite s'istadu apat sighidu a fatu de sa costitutzione in su 1920, una pol\u00ectica irredentista sentzilla e apat a coa istrintu alli\u00e0ntzia cun sa Germ\u00e0nia nazista. \nA fatu de sa segunda gherra mundiale s'Ungheria at acaradu bator deghinas de annos suta unu reg\u00ecmene comunista (dae su 1947 a su 1989), atirende s'atentzione internatzionale in antis cun sa rivolutzione de su 1956, a pustis cun s'aberta de sa frontera cun s'\u00c0ustria in su 1989, chi at allestradu sa ruta de su blocu sovi\u00e8ticu.\nEconomia.\nOe in die s'Ungheria est una pot\u00e8ntzia m\u00e8dia in ambitu europeu. S'economia capitalista est caraterizada dae unu setore p\u00f9blicu galu importante. Paris a medas \u00e0teros istados comunistas, in su modellu produtivi suo est istadu dominadu s'ind\u00f9stria (fraigadura de cambios, \u00e0utobus, materiale ferrovi\u00e0riu e motores in su cuadru de su COMECON). Sa capatzidade agr\u00eccola est meda elevada, ma su setore est istadu disaurradude una parte importante de sa manud\u00f2pera, a benef\u00ectziu de sa modernizatzione.\nS'economia s'est cunsiderabilmente tertziarizada in sos \u00f9rtimos annos. S'Ungheria s'iscerat in su setore de sa chirca e de s'innovatzione tecnol\u00f2gica.\nDemografia.\nSa populatzione est imminorighende dae s'iscomintzu de sos annos '80. S'istimat chi fache a su 2050 s'Ungheria no at a contare prus de 6-7 milliones de bividores. Su 95-98% de sa populatzione faeddat ungheresu, limba ugro-f\u00ecnnica meda diferente de totu sas chi sunt faeddadas in sos istados a l\u00e0cana. S'agatant minorias \u00e8tnicas, comente sos roms (1,9%), tedescos (2%), islov\u00e0cos (1%), croatos (0,8%), romunos (0,3%), islovenos (0,03%).\nsu 75% de sos ungheresos sunt cristianos. De custos su 54,5% sunt cat\u00f2licos, su 19,5% protestantes, sos ortodossos sunt su 0,2%. Sos ebreos rapresentant su 0,1% de sa populatzione, sos \u00e0teos su 14,5%. Unu 11% no at declaradu una fide religiosa particulare."}
{"id": "12633", "revid": "2404", "url": "https://sc.wikipedia.org/wiki?curid=12633", "title": "Budapest", "text": "Budapest est una tzitade de 1 735 711 bividores, capitale de s'Ungheria.\nUffitzialmente est n\u00e0schida in su 1873 cun s'unione de is duas biddas de Buda e \u00d3buda, cun sa de Pest, locada in s'\u00e0tera riba de su fr\u00f9mene Dan\u00f9biu ."}
{"id": "12634", "revid": "2404", "url": "https://sc.wikipedia.org/wiki?curid=12634", "title": "Islov\u00e0chia", "text": "S'Islov\u00e0chia est unu istadu de s'Europa tzentru-orientale, chi faghet parte de s'Unione Europea. Sa capitale est Bratislava. Sa limba uffitziale est s'islovacu.\nAll\u00e0canat cun sa Rep\u00f9blica Ceca a Nord-Ovest, cun sa Polonia a Nord, cun s'Ucraina a Est, cun s'Ungheria a Sud e cun s'Austria a Sud-Ovest. Non tenet bessida a mare.\nSu Islov\u00e0chia tenit ist\u00e8rrida de 49 035 km\u00b2 e populatzioni de unus 5.426.000 bividoris (2015)."}
{"id": "12635", "revid": "9939", "url": "https://sc.wikipedia.org/wiki?curid=12635", "title": "Bratislava", "text": "Bratislava est una tzitade de 462 603 abitantes, capitale de s'Islov\u00e0chia."}
{"id": "12636", "revid": "2404", "url": "https://sc.wikipedia.org/wiki?curid=12636", "title": "Rep\u00f9blica Ceca", "text": "Sa Rep\u00f9blica Ceca (in\u00a0cecu\u00a0\"\u010cesk\u00e1 republika\"), narada fintzas C\u00e8chia (in cecu\u00a0\"\u010cesko\"),\u00a0est unu istadu de s'Europa tzentrale, chi faghet parte de s'Unione Europea. Sa capitale e tzitade prus manna est Praga.\nGeografia.\nS'istadu tenet ist\u00e8rrida de 78 866\u00a0km\u00b2 e populatzione de prus de 10.600.000 bividores. All\u00e0canat in su norti-uestu e sud-uestu cun sa Germ\u00e0nia, in su norti cun sa Polonia, in s'estu e sud-estu cun s'Islov\u00e0chia, in su sud cun s'\u00c0ustria. Non tenet bessida a mare.\nIstoricamente contat tres regiones: Bo\u00e8mia (uestu), Mor\u00e0via (estu) e Isl\u00e8sia (partzida cun sa Pol\u00f2nia).\nSu territ\u00f2riu est mescamente montosu e montigrosu. Totu sa l\u00e0cana chi partzit sa Bo\u00e8mia cun sa Germ\u00e0nia est dada dae sos montes Sudetos, mentras sa l\u00e0cana de s'Isl\u00e8sia cun sa Pol\u00f2nia dae sos montes de sos Gigantes. Sa Mor\u00e0via tenet intames a\u00e8rgiu sustotus montosu.\nIst\u00f2ria.\nS'istadu Cecu fiat formadu a s'acabu de su de 9 s\u00e8culos comente Ducadu de Bo\u00e8mia, suta su Imp\u00e8riu Moravu Mannu. A fatu de sa ruta de s'imp\u00e8riu in su 907, su tzentru de su p\u00f2dere fiat tramudadu a Bo\u00e8mia, suta sos Premislidos.\nIn su 1004 su ducadu fiat reconnotu formalmente che parte de su Sacru Romanu Imp\u00e8riu in ue diat t\u00e8nnere unu votu in sas eletziones. Fiat fatu Rennu de Bo\u00e8mia in su 1212 e aiat azuntu ist\u00e8rrida massima in su de 14 s\u00e8culos. Su rennu de Bo\u00e8mia non teniat dom\u00ecniu isceti subra sa Bo\u00e8mia, ma fintzas subra \u00e0teros territ\u00f2rios chi, impare formaiant sa Corona de Bo\u00e8mia.\nDurante su de 15 s\u00e8culos su rennu fiat imbestidu dae su movimentu reformista religiosu, ghiadu de Jan Hus, chi si contraponiat a sa cr\u00e8sia cat\u00f2lica e aiat d\u00e8pidu acarare medas derrotas dae sos printzipes cat\u00f2licos de s'Imp\u00e8riu Romanu Sagradu chi ddi aiant m\u00f2vidu gherras contra.\nA pustis de sa batalla de Moh\u00e1cs\u00a0in su 1526, sa Corona de Bo\u00e8mia fiat a pagu a pagu intregada in sa monarchia de sos Habsburgos, impare a Archiducadu de \u00c0ustria e a su Rennu de Ungheria. Sa rebellia boema contra sos Habsburgos catolicos, fata a s'inghitzu de su de 17 s\u00e8culos (1618-1620), aiat tentu a efetu s'isc\u00f2piu de sa gherra de sos trint'annos, a sa fine de chi sa monarchia diat afortiare su poderiu e diat torrare a imp\u00f2nnere su catolitz\u00e8simu. Fiat fintzas adotada una pol\u00ectica de germanizatzione. \nCun s'iscontzu de s'Imp\u00e8riu Romanu Sagradu de su 1806, su rennu de Bo\u00e8mia fiat fatu parte de s'Imp\u00e8riu Austr\u00ecacu. In su de 19 s\u00e8culos, sa C\u00e8chia fiat s'\u00e0rea prus industrializada de s'imp\u00e8riu.\nSa C\u00e8chia diat balangiare indipend\u00e8ntzia cun n\u00f9mene de rep\u00f9blica de Cecoslov\u00e0chia impare a s'Islov\u00e0chia a pustis de sa prima gherra mundiale, in su 1918, sende chi s'Imp\u00e8riu \u00c0ustro-Ungheresu fiat istadu derrotadu e a cussegu\u00e8ntzia de custu fatu fiat collassadu. \nIn sos annos 30, sa Cecoslov\u00e0chia fiat su solu istadu de s'Europa tzentrale chi si poderaret cun istitutziones democr\u00e0ticas. Sa C\u00e8chia fiat su primu territ\u00f2riu chi sa Germ\u00e0nia nazista diat ocupare. Fintzas a sa fine de sa segunda gherra mundiale difatis, totu s'\u00e0rea de sos montes Sudetos fiat populada dae unos 3 milliones de bividores tedescos, chi in ie fiant etnia de majoria. \nSos nazistas, segundu sos ac\u00f2rdios de M\u00fcnchen si fiant in antis annessionados su territ\u00f2riu de Sudetos in su 1938, a coa in su 1939, a gherra comintzada, totu sa C\u00e8chia. Sa Cecoslov\u00e0chia diat acabare de es\u00ecstere comente istadu pro totu sa durada de sa gherra.\nSa Cecoslav\u00e0chia fiat liberada dae sas tropas sovi\u00e8ticas e dae sas fortzas americanas in su 1945. Sa majoria de sos bividores tedescos fiant bogados a pustis de sa gherra. In su 1946 su partidu comunista de Cecoslov\u00e0chia aiat b\u00ecnchidu sas eletziones e a fatu de unu corpu de istadu de su 1948, fiat fatu istadu comunista suta influ\u00e8ntzia sovi\u00e8tica. \nIn su 1968 su malcuntentu contra su regimene aiat betidu a unu movimentu de reformas chi punnaiat a intrare istitutziones democr\u00e0ticas in intro de unu istadu cun istrutura comunista, in sa chi diat pois pigare n\u00f9mene de Beranu de Praga. Su tentativu diat per\u00f2 \u00e8ssere ismurriadu cun s'invasione sovi\u00e8tica de s'istadu. S'ocupatzione diat durare fintzas a su 1989, annu de sa Rivolutzione de Velludu, cando su reg\u00ecmene comunista fiat collassadu e fiat formada una rep\u00f9blica multipart\u00ectica. \nSu 1 de ghenn\u00e0rgiu de su 1993 sa Cecoslov\u00e0chia fiat iscontzada in manera paghiosa, betende a n\u00e0schida de sos duos istados de Islov\u00e0chia de de Rep\u00f9blica Ceca.\nEconomia.\nMancari sa tramudantzia a s'economia de mercadu, sa Rep\u00f9blica Ceca tenet oe istandards addelantados cun unu r\u00e8dditu per\u00f2mine a s'82% de sa m\u00e8dia europea. Est unu de sos istados prus ricos e ist\u00e0bile intre sos chi post-comunistas cun cr\u00e8schida cada annu superiore a su 6%. Sa manna parte de s'economia est istada privatizada. \nDae su 2004, annu cando est diventada membru de s'Unione Europea, sa Rep\u00f9blica Ceca est parte de s'\u00e0rea de Schengen.\nDemografia.\nSa majoria de sos bividores de sa Rep\u00f9blica Ceca sunt de etnia ceca (63.7%), sighint moravos (4.9%), islovacos (1.9%) islesianos, polonesos e tedescos. Unu 26% de sa populatzione no at ispetzificadu de apart\u00e8nnere a una etnia in particulare.\nSos cecos sunt unu de sos p\u00f2pulos prus pagu religiosos de su mundu, cun unu perchentu de 37% de \u00e0teos. Istoricamente est unu p\u00f2pulu tollerante e fintzas indiferente subra chistiones chi pertocant sa religione. Sa religione de majoria est su catolitz\u00e8simu, sighit su protestant\u00e8simu cun cunfessiones b\u00e0rias."}
{"id": "12637", "revid": "2404", "url": "https://sc.wikipedia.org/wiki?curid=12637", "title": "Ign\u00e0c F\u00fcl\u00f6p Semmelweis", "text": "Ign\u00e0c F\u00fcl\u00f6p Semmelweis (Buda, 1 triulas 1818 \u2013 Vienna, 13 austu 1865) fiat unu meigu ungheresu.\nS'importu de su contributu suo a s'iscientzia medica benit de s'istudiu de sa trasmissione baterica peri cuntatu fisicu."}
{"id": "12638", "revid": "18267", "url": "https://sc.wikipedia.org/wiki?curid=12638", "title": "Marc Aug\u00e9", "text": "Marc Aug\u00e9 est su diretore de sos istudios de s'\u00c9cole des Hautes \u00c9tudes en Sciences Sociales (EHESS) in Parigi."}
{"id": "12642", "revid": "772", "url": "https://sc.wikipedia.org/wiki?curid=12642", "title": "1998", "text": "S'annu 1998 (MCMXCVIII in n\u00f9meros romanos) est un annu incomintzadu gi\u00f2ia a segunda de su calend\u00e0riu gregorianu."}
{"id": "12643", "revid": "772", "url": "https://sc.wikipedia.org/wiki?curid=12643", "title": "1996", "text": "S'annu 1996 (MCMXCVI in n\u00f9meros romanos) est un annu incomintzadu lunis a segunda de su calend\u00e0riu gregorianu."}
{"id": "12645", "revid": "155430", "url": "https://sc.wikipedia.org/wiki?curid=12645", "title": "Bielor\u00f9ssia", "text": "Sa Bielor\u00f9ssia o Belarus (in bielorussu: \u0411\u0435\u043b\u0430\u0440\u0443\u0301\u0441\u044c, \"Bielaru\u015b\", [b\u02b2\u025bla\u02c8rus\u02b2]; in limba russa: \u0411\u0435\u043b\u0430\u0440\u0443\u0301\u0441\u044c, \"Belarus\u2019\"; [b\u02b2\u026al\u0250\u02c8rus\u02b2]), ufitzialmente Rep\u00f9bbrica de Bielor\u00f9ssia est unu istadu de s'Europa orientale, n\u00e0schidu in su 1991 cun s'iscontzu de s'Unione Sovi\u00e8tica. Sa capitale est Minsk.\nEst unu de is istados fundadores de su CSI e dae su 1996 faghet parte de s'Unione Russia-Bielorussia, ente subra-natzionale chi torrat a acostare is duos istados.\nTenet ist\u00e8rrida de 207.595 km2 e populatzione de unos 9.481.000 bividores. L\u00e0canat a ovest cun Pol\u00f2nia e Litu\u00e0nia, a est cun sa R\u00f9ssia, a sud con s'Ucraina e a nord con sa Let\u00f2nia; est unu istadu chentza bessida a mare, ma bi sunt frumenes navigabiles.\nPrus de su 70% de is bielorussos bivet in \u00e0reas urbanas. Sa populatzione est cumposta pro s'80% dae bielorussos, cun minorias cunsider\u00e0biles de russos, polonesos e ucrainos. \nA partire dae su referendum de su 1995 s'istadu at adotadu duas limbas uffitziales, chi benint a \u00e8ssere su bielorussu e su russu, ma sa prus parte de sa populatzione faeddat susetotus in russu. Sa costitutzione de sa Bielor\u00f9ssia non decrarat religione ufitziale peruna, ma sa fide prus ispainada est su cristian\u00e8simu ortodossu, sighida dae unu n\u00f9meru meda prus bassu de cat\u00f2licos. Paschighedda e Pasca Manna sunt nointames festadas che festas natzionales. \nSa Bielor\u00f9ssia est solu istadu in Europa chi sighit a t\u00e8nnere e praticare sa pena capitale."}
{"id": "12646", "revid": "2404", "url": "https://sc.wikipedia.org/wiki?curid=12646", "title": "Minsk", "text": "Minsk o Miensk (in bielorussu: \u041c\u0435\u043d\u0441\u043a, \u041c\u0456\u043d\u0441\u043a; in russu, \u041c\u0438\u043d\u0441\u043a, Minsk) est sa capitale e tzitade prus manna de Bielor\u00f9ssia. Est posta in su tzentru de s'istadu e est rugrada dae is rios Nyamiha e Sviloch. Est sa sede amministrativa de sa Comunidade de Istados Indipendentes (CEI).\nMinsk tirat a un'\u00e0rea de 509 km\u00b2 in sa cale, segundu istimas de s'annu 2015, bivent unu totale de 2.995.000 persones. Sende sa capitale de s'istadu, Minsk tenet un'istatus amministrativu ispetziale in intro de sa Bielor\u00f9ssia e est, in prus, sa capitale de sa prov\u00ecntzia de Minsk e de sa cuss\u00f2rgia om\u00f2nima.\nIs primos riferimentos ist\u00f2ricos de sa tzitade datant de su de 11 s\u00e8culos (1067), cando fiat istada n\u00f9menada tzitade provintziale in su printzipadu de Polotsk. In su 1242, Minsk fiat intrada a f\u00e0ghere parte de su Gran Ducadu de Litu\u00e0nia e aiat retzidu su t\u00ectulu de tzitade in su 1499. Dae su 1569 est istada sa capitale de su voivodadu de Minsk, in sa Rep\u00f9blica de is Duas Natziones o Ass\u00f2tziu de Pol\u00f2nia-Litu\u00e0nia. In su 1793 fiat istada una de is regiones unidas dae s'Imp\u00e8riu Russu a cunsighidu de sa Segunda partzidura de Pol\u00f2nia. Intre 1919 e 1991, a pustis de sa Rivolutzione russa, Minsk est istada sa capitale de sa Rep\u00f9blica Sotzialista Sovi\u00e8tica de Bielor\u00f9ssia e a pustis, in su 1991, de sa Bielor\u00f9ssia, a pustis de s'iscontzu de s'Unione Sovi\u00e8tica."}
{"id": "12647", "revid": "2404", "url": "https://sc.wikipedia.org/wiki?curid=12647", "title": "Riga", "text": "Riga (in l\u00e8tone \"R\u012bga\", in russu \"\u0420\u0438\u0433\u0430\") est sa capitale e sa prus tzitade pobulada de Let\u00f2nia, cun unos 698.529 bividores, chi rapresentant prus de su tres unu de sa populatzione de su paisu in s'interi.\u200b S'agatat in su golfu de Riga, a sa foghe de su riu Daugava. Cun un'\u00e0rea de 307,17 km\u00b2, Riga s'agatat in unu pranu arenosu pr\u00f2ssimu a su mare B\u00e0lticu. \nFundada in su 1201, sa tzitade est istada membru de sa Liga Anse\u00e0tica. Su tzentru ist\u00f2ricu de Riga, decraradu Patrim\u00f2niu de s'Umanidade dae s'UNESCO, si seberat pro s'architetura Art Nouveau e is f\u00e0bricos de linna de su s\u00e8culu XIX.\u200b Sa tzitade fiat designada Capitale Europea de sa Cultura in su 2014, a su costadu de Ume\u00e5 in Isv\u00e8tzia. Sa tzitade est serbida dae s'Aeroportu Internatzionale de Riga, su prus mannu de is paisos b\u00e0lticos. Riga est membru de Eurocities,\u200b s'Unione de is Tzitades B\u00e0lticas (UBC)\u200b e s'Unione de Capitales de s'Unione Europea (UCEU)."}
{"id": "12648", "revid": "1375", "url": "https://sc.wikipedia.org/wiki?curid=12648", "title": "Irbonu", "text": ""}
{"id": "12650", "revid": "2404", "url": "https://sc.wikipedia.org/wiki?curid=12650", "title": "Mold\u00e0via", "text": "Sa Mold\u00e0via est unu istadu de s'Europa orientale chi s'agat incassadu intre Romania a Ovest e Ucraina a Est e chi non tenet bessida a mare. Sa capitale est Chi\u0219in\u0103u.\nSa Mold\u00e0via est istada parte de sa Romania fintzas a su 1945 e nd'est istoricamente e curturalmente e linguisticamente una regione(sa Bessarabia), ma cun sa fine de sa II Gherra Mundiale est istada tzedida s'Unione Sovietica comente rep\u00f9brica aut\u00f2noma, perdende\u00b7nche in prus su territ\u00f2riu de mare chi est diventadu de s'Ucraina. \nDA su 1991 sa Mold\u00e0via indipendente.\nAbarrat in die de oe una regione, a est de su fr\u00f9mene Dnestr (Nistru in Limba Romuna) chi mancari non reconnotu a livellu internatzionale est unu istadu a parte, cuncordadu segundu unu sistema istatale comunista: sa Transn\u00ecstria."}
{"id": "12652", "revid": "2404", "url": "https://sc.wikipedia.org/wiki?curid=12652", "title": "Chi\u0219in\u0103u", "text": "Chi\u0219in\u0103u est una tzitade de 876.231, capitale de sa Moldavia."}
{"id": "12653", "revid": "2404", "url": "https://sc.wikipedia.org/wiki?curid=12653", "title": "Sofia", "text": "S\u00f2fia (in b\u00f9lgaru: \u0421\u043e\u0444\u0438\u044f, \"Sofiya)\" est sa capitale e sa prus tzitade manna de sa Rep\u00f9blica de Bulgaria. Cun una populatzione urbana de 1.269.384 bividores in su 2018, es sa de 14 tzitades de s'Unione Europea, a chi sa Bulgaria pertenet dae su 2007. In s'\u00e0rea metropolitana bivent unas 1.380.406 persones.\u200b S'agatat posta in su tzentru de sa pen\u00ecsula balc\u00e0nica,\u200b in s'ovest de sa Bulgaria, inghiriada dae su monte Vitosha in su sud, su monte Lyulin in s'ovest e is montes Balcanos in su norte. Sa superf\u00ectzie totale sua est 492 km2 e s'art\u00e0ria media est de 600 m s. l. m., cosa chi nde faghet sa de bator capitales prus artas de Europa.\nEst una de is capitales prus antigas de Europa. S'ist\u00f2ria de S\u00f2fia remontat a su s\u00e8culu VIII a.C., cando is tr\u00e0tzios aiant istabilidu un'aposentamentu in sa zona. Sofia at tentu n\u00f9menes v\u00e0rios in per\u00ecodos diferentes de s'esist\u00e8ntzia sua, ma at adotadu, a sa fine, su n\u00f9mene atuale, gr\u00e0tzias a sa Cr\u00e8sia de Hagia Sofia, una de is prus antigas de sa tzitade, in donu natzionale a is M\u00e0rtires Santas de Sofia. Sa Die de Sofia si tz\u00e8lebrat su 17 de cabudanni e su 4 de ghenn\u00e0rgiu sa tzitade tz\u00e8lebrat sa liberatzione in su 1878 fiat istada l\u00ecberada dae sa dominatzione otomana dae is tropas imperiales russas. S\u00f2fia fiat istada decrarada capitale su 3 de abrile de su 1879 in cantu bidda antiga b\u00f9lgara, a tesu de sa frontera cun sa Turchia. Fiat bombardada a forte dae is fortzas alliadas durante sa Segunda Gherra Mundiale.\nSofia est su tzentru amministrativu, econ\u00f2micu, culturale, de trasportu e educativu de su paisu, in\u200b ue si cuntzentrat su de ses unu de sa produtzione industriale de sa Bulgaria. Sa tzitade est, puru, unu tzentru religiosu de importu, sede de sa Cr\u00e8sia ortodossa b\u00f9lgara. In S\u00f2fia s'agatat s'Acad\u00e8mia de Si\u00e8ntzias de Bulgaria, diversas universidades e istitutziones culturales comente sa Galleria de Arte Natzionale de Bulgaria, su Museu Archeol\u00f2gicu Natzionale, su Museu Natzionale de Ist\u00f2ria, su Ballet e \u00d2pera Natzionale o su Palatzu Natzionale de sa Cultura, e \u00e0teras. S'architetura de is pot\u00e8ntzias diferentes chi aiant dominadu S\u00f2fia est un'esempru de s'ist\u00f2ria millen\u00e0ria de sa tzitade, cun f\u00e0bricos de istile otomanu, russu ortodossu o de su per\u00ecodu sotzialista. In prus, aiat acasagiadu su F\u00e8stival de sa Cantzone de Eurovision Junior 2015."}
{"id": "12654", "revid": "2404", "url": "https://sc.wikipedia.org/wiki?curid=12654", "title": "Reykjav\u00edk", "text": "Reykjav\u00edk est una tzitade de 120.000 bividores, capitale de s'Islanda. Est sa capitale natzionale prus a Nord de su mundu e su tzentru culturale e econ\u00f2micu prus de importu in sa natzione. \nB'est de abb\u00ecdere puru ca, cunsiderende is biddas a l\u00e0cana sa populatzione de s'\u00e0rea urbana imbatit a 200.000 bividores, duncas su 65% de sos islandesos bivet in ie."}
{"id": "12655", "revid": "2404", "url": "https://sc.wikipedia.org/wiki?curid=12655", "title": "Helsinki", "text": "Helsinki (in isvedesu: Helsingfors) est una tzitade de 629.512 bividores (2016), capitale de sa Finl\u00e0ndia, chi s'agatat in sa regione de Uusimaa. In sa tzitade si chistionant ufitzialmente duas limbas: su finlandesu e s'isvedesu"}
{"id": "12656", "revid": "2404", "url": "https://sc.wikipedia.org/wiki?curid=12656", "title": "Tallinn", "text": "Tallin (in \u00e8stone, Tallinn [\u02c8t\u0251l\u02b2\u02d1in\u02d1]) est sa capitale de sa Rep\u00f9blica de Est\u00f2nia e de sa contea de Harju. \u00d2cupat una superf\u00ectzie de 159,2 km\u00b2 e contat unos 446.055 bividores, chi nde faghent sa prus tzitade manna de Est\u00f2nia e su printzipale portu. Est posta in sa costera norte de su paisu, a s'oru de su golfu de Finl\u00e0ndia, a 80 km in su sud de Helsinki.\nTallinn est su tzentru pol\u00ecticu e econ\u00f2micu de s'Istadu. In sa tzitade tenet sea su Riigikogu (Parlamentu de Est\u00f2nia), annotamala si bi agatant su palatzu presidentziale e is minist\u00e8rios. In prus, in ie s'agatant raighinadas sa bursa e sas aziendas printzipales de su paisu.\nSa tzitade fiat naschida comente portu cummertziale in su tretu mar\u00ectimu chi uniat s'Europa otzidentale cun sa R\u00f9ssia e aiat connotu su apogeu m\u00e0ssimu comente tzitade anse\u00e0tica in prena Edade M\u00e8dia. A pustis de s'indipend\u00e8ntzia de s'Est\u00f2nia in su 1991, Tallinn at torradu a l\u00f9ghere, custa bota a traessu de s'iscummissa de investimentos in is tecnologias noas."}
{"id": "12657", "revid": "2404", "url": "https://sc.wikipedia.org/wiki?curid=12657", "title": "Liechtenstein", "text": "Su Liechtenstein (in tedescu F\u00fcrstentum Liechtenstein) est unu istadu de s'Europa tzentrale. Sa capitale est Vaduz.\nS'istadu est unu printzipadu e sa forma de guvernu sa monarchia costitutzionale.\nAgatendis\u00ec inserradu intra Isv\u00ectzera e Austria non tenet bessida a mare."}
{"id": "12658", "revid": "7227", "url": "https://sc.wikipedia.org/wiki?curid=12658", "title": "Vaduz", "text": "Vaduz est una bidda de 5 200 abitantes, capitale de su Liechtenstein."}
{"id": "12659", "revid": "2404", "url": "https://sc.wikipedia.org/wiki?curid=12659", "title": "Andorra la Vella", "text": "Andorra la Vella est una bidda de uno 22.300 bividores, capitale de s'istadu de Andorra."}
{"id": "12660", "revid": "2404", "url": "https://sc.wikipedia.org/wiki?curid=12660", "title": "Tirana", "text": "Tirana (in albanesu Tiran\u00eb) est una tzitade de 421 290 abitantes, capitale de s'Albania."}
{"id": "12661", "revid": "2404", "url": "https://sc.wikipedia.org/wiki?curid=12661", "title": "Erevan", "text": "Erevan (in armenu : \u0535\u0580\u0587\u0561\u0576) cun unos 1 130 000 bividores, est sa tzitade prus populada e sa capitale de s'Arm\u00e8nia.\nGeografia.\nSa tzitade s'agatat in s'oru de su frumene Hrazdan, a una art\u00e0ria de casi 1000 metros subra su mare, in una posidura tzentrale a sa natzione, pagu a tesu de su monte Ararat e de sa l\u00e0cana cun sa Turchia.\nIstoria.\nIsgavos archeol\u00f2gicos ant dadu a lughe testimonias de una fortilesa militare narada \"Erebuni\", datada a su 782 i.C. \nEst diventada capitale de s'Arm\u00e8nia cun sa dominatzione persiana. Perricada pro meda tempus intre Persia e Otomanos, fiat afines ocupada e a segus tz\u00e8dida a s'Imp\u00e8riu Russu in su 1827.\nDe su 1920 a su 1991 fiat capitale de sa Rep\u00f9blica Sotzialista Sovi\u00e8tica de Arm\u00e8nia."}
{"id": "12662", "revid": "7227", "url": "https://sc.wikipedia.org/wiki?curid=12662", "title": "Montmarte", "text": "Montmarte est unu apend\u00ectziu chi s'agatat a su nord se sa tzidadi de Parigi, subra su montigru chi lompet a artiore prus mannu in sa bidda (130 metros subra su mare).\nEst logu abbitadu de turistas e artistas.\nIn antis de su 1860 fiat unu comune indipendente."}
{"id": "12663", "revid": "2404", "url": "https://sc.wikipedia.org/wiki?curid=12663", "title": "Frantza de Vichy", "text": "Cun Istadu de Vichy o Repubrica de Vichy benit inditau s'istadu chi in tempus de sa II Gherra Mundiale gubernaiat sa parte meridionale de sa Frantza, franca sa zona de Menton, tzedida tando a s'Italia e de sa costa atlantica, gubernada comente su nord de sa natzione de sas autoridades tedescas.\nSu n\u00f2mene uffiziale fiat \"Istadu Frantzesu\" in oponidu a sa \"Repubrica Frantzesa\", finida cun s'armistitziu de su 1940. \nMancari formalmente indipendente, s'istadu fiat in sos fatos unu apend\u00ectziu de su Reich.\nPresidente de su cunsigiu fiat su maresciallu Philippe P\u00e9tain chi teniat poderius totales.\nCarateristicas Generales.\nSa capitale uffitziale de s\"'Istadu Frantzesu\" fiat Parigi, Vichy beniat intertantu bida comente seu temporanea de gubernu. \nSa comunidade internatzionle a s'iscomentzu de sa gherra ddu reconnoschiat, e iscetis sa Renniu Unidu susteniat su gubernu in disterru de Charles de Gaulle.\nIdeologia.\nSu regime susteniat su torrare a sos valores traditzionales: \"Travail, Famille, Patrie\" (Triballu, Famillia, Patria), e comente imponidu de sos tedescos favoressiat s'antisemitismu e s'anticommunismu.\nSos tzitadinos cunsiderados inimigos de s'istadu, comente comunistas, sindacalistas e ebreos beniant internados."}
{"id": "12664", "revid": "3602", "url": "https://sc.wikipedia.org/wiki?curid=12664", "title": "Pastore Fonnesu", "text": ""}
{"id": "12665", "revid": "447", "url": "https://sc.wikipedia.org/wiki?curid=12665", "title": "Vichy", "text": "Vichy ( in otzitanu \"Vich\u00e8i) \"est unu comune frantzesu de unos 24.380 abitantes, chi s'agatat in su dipartimentu de Allier, in sa regione de s'Alvernia.\nSa bidda est nodia pro esser istada capitale de s'Istadu Frantzesu, repubrica de crara ideologia fascista chi collaboraiat cun sa Germania in sa II Gherra Mundiale.\nSa Bidda daet n\u00f2mene puru a una marca dermo-cosmetica de sa L'Or\u00e8al."}
{"id": "12666", "revid": "3602", "url": "https://sc.wikipedia.org/wiki?curid=12666", "title": "Videojocu", "text": ""}
{"id": "12667", "revid": "3602", "url": "https://sc.wikipedia.org/wiki?curid=12667", "title": "Videogiogu", "text": ""}
{"id": "12668", "revid": "2404", "url": "https://sc.wikipedia.org/wiki?curid=12668", "title": "Auv\u00e8rnia", "text": "S'Auv\u00e8rnia (in frantzesu \"Auvergne\", in otzitanu \"Auv\u00e8rnhe/Auv\u00e8rnha\") est istada una regione de sa Frantza tzentru-meridionale fintzas a sa fine de su 2015, cando fiat unida a sa regione de R\u00f2danu-Alpes in sa regione de Auv\u00e8rnia-R\u00f2danu-Alpes. Istat in sa zona de su Massif Central. Su cabulogu fiat Clermont-Ferrand.\nEst composta de bator dipartimentos: Allier, Cantal, Haute-Loire, Puy-de-D\u00f4me. In sa regione si contant 14 arrondissement, 158 cantones e 1.310 comunes."}
{"id": "12669", "revid": "3602", "url": "https://sc.wikipedia.org/wiki?curid=12669", "title": "Abbentura grafica (videojocos)", "text": "Sa abbentura grafica (in inglesu \"graphic adventure game\") est una casta de videojocu de abbentura chi tenet un'interfaccia de tipu graficu e est naschiu comente isviluppu de sas abbenturas de testu. Cando sa grafica chi si impr\u00e8at est in tres mann\u00e0rias, tando est connotta puru comente abbentura in 3D. Cando sa grafica est imb\u00e8tzes chind un'ammist\u00f9ru de 2D-3D, est a n\u00e0rrer cando sos pesson\u00e0zos sun in 3D ma si m\u00f2ghen ind unu mundu fattu in 2D, tando si bi riferit comente abbentura in 2,5D."}
{"id": "12670", "revid": "2404", "url": "https://sc.wikipedia.org/wiki?curid=12670", "title": "Clermont-Ferrand", "text": "Clermont-Ferrand (in otzitanu \"Clarmont-Ferrand / Clarmont d'Auv\u00e8rnhe\") est una tzidade frantzesa de 144.000 bividores chi s'agatat in sa regione de Auv\u00e8rnia-R\u00f2danu-Alpes, prus de pretzisu in s'ex-regione de s'Auv\u00e8rnia de chi fiat cabulogu.\nSa bidda naschet dae s'unione intre Clermont e Montferrand."}
{"id": "12671", "revid": "2404", "url": "https://sc.wikipedia.org/wiki?curid=12671", "title": "Menton", "text": "Menton (in otzitanu \"Menton\", ligure \"Mentun\") est una bidda frantzesa de 29.361 bividores, chi s'agatat in sa regione de Provence-Alpes-C\u00f4te d'Azur, duncas in su sud de s'istadu, a l\u00e0cana cun s'It\u00e0lia."}
{"id": "12672", "revid": "7227", "url": "https://sc.wikipedia.org/wiki?curid=12672", "title": "Albert Camus", "text": "Albert Camus (Dr\u00e9an, 7 onniasantu 1913 \u2013 Villeblevin, 4 ghenn\u00e0rgiu 1960) est istadu unu filosofu, sagista, iscritore e drammaturgu frantzesu.\nCunsiderdu impari a Jean-Paul Sartre unu de sos babos de s'esistentzialismu ateu de su seculu XX. Sa produtzione literaria sua est ispirada in manna parte de is acunt\u00e8ssias istoricas de su tempus suo, duncas mascamente is gherras mundiales e is totalitarismos.\nCun sa II Gherra mundiale cumbatiat in sa resistentzia frantzesa comente partisanu, e fiat tesseradu in su Partidu Communista Frantzesu (PCF), de chi in sos annos s'istesiaiat ca pro ite in perrica cun sa bisura ortodossa de su marxismu. Lassadu su partidu s'acostaiat a su Movimentu Anarchicu.\nEst binchidore de su Pr\u00e8miu Nobel pro sa Literadura in su 1957."}
{"id": "12673", "revid": "20952", "url": "https://sc.wikipedia.org/wiki?curid=12673", "title": "Jean-Paul Sartre", "text": "Jean-Paul Charles Aymard Sartre (Parigi, 21 lampadas 1905 \u2013 Parigi, 15 abrile 1980) fiat unu filosofu, iscritore, drammaturgu e criticu leterariu frantzesu.\nIn su 1964 balagiaiat su Pr\u00e8miu Nobel pro sa literadura, chi refudaiat motivende ca iscetis a pustis de morrere siat possibile de cumprendere chi s'opera de unu iscritore tengiat deaderus valore.\nIn su 1980, annu de sa morte fiat a su massimu de sa fortuna comente intelletuale, essende diventadu una icona pro sa gioventude repellina e anticunformista de su pustis-gherra, mascamente pro sa cumponente maoista, de chi fiat leader impari a Pierre Victor (nomingiu de Benny L\u00e9vy), passende de sa partetzipatzione a su Partidu Communista Frantzesu (PCF) a una positzione indipendente. Est oe interradu in su campu santu de Montparnasse de Parigi."}
{"id": "12674", "revid": "1375", "url": "https://sc.wikipedia.org/wiki?curid=12674", "title": "Republica Ceca", "text": ""}
{"id": "12675", "revid": "2404", "url": "https://sc.wikipedia.org/wiki?curid=12675", "title": "Limba islovaca", "text": "Sa limba Islovaca (\"sloven\u010dina\", \"slovensk\u00fd jazyk\") est una limba islava otzidentale faeddada in Islov\u00e0chia, in Repubrica Ceca e in S\u00e8rbia in sa prov\u00ecntzia de Vojvodina.\nIspaniadura.\nS'islovacu est faeddadu de unos 5 milliones de pessones in su mundu. In Islov\u00e0chia bi sunt unos 4,6 milliones de faeddadores. A foras de sas l\u00e0canas, is comunidades prus numerosas istant in Rep\u00f9blica Ceca (193.000 faeddadores), e in S\u00e8rbia (80.000). Comunidades linguisticas islov\u00e0cas s'agatant fentzamentas in C\u00e0nada e in sos Istados Unidos de Am\u00e8rica."}
{"id": "12676", "revid": "7227", "url": "https://sc.wikipedia.org/wiki?curid=12676", "title": "Limbas islavas otzidentales", "text": "Is limbas islavas otzidentales sunt unu brancu de is limbas islavas faeddadas in s'Europa tzentru-orientale, de unos 54 milliones de pessones, susetotus in Germ\u00e0nia, Pol\u00f2nia, Rep\u00f9blica Ceca e Islov\u00e0chia.\nSunt totus iscritas cun car\u00e0teres de s'alfabetu latinu.\nIs limbas islavas otzidentales sunt sa polonesa (45 milliones de faeddadores), sa ceca (10 milliones de faeddadores), s'islovaca (5 milliones de faeddadores), sa casciuba (107 m\u00ecgia faeddadores), sa sorba (20 m\u00ecgia faeddadores), s'islovincina (morta) e sa pol\u00e0bica (morta)."}
{"id": "12678", "revid": "7227", "url": "https://sc.wikipedia.org/wiki?curid=12678", "title": "Dr\u00e9an", "text": "Dr\u00e9an (in limba araba \u0627\u0644\u062f\u0631\u0639\u0627\u0646) est una bidda de unos 40.000 abitantes chi s'agatat in Alger\u00eca."}
{"id": "12679", "revid": "2404", "url": "https://sc.wikipedia.org/wiki?curid=12679", "title": "Villeblevin", "text": "Villeblevin est unu comune frantzesu de 1.840 abitantes chi s'agatat in su dipartimentu de sa Yonne in sa regione de Bourgogne."}
{"id": "12680", "revid": "7227", "url": "https://sc.wikipedia.org/wiki?curid=12680", "title": "Ernest Hemingway", "text": "Ernest Hemingway (Oak Park, 21 triulas 1899 \u2013 Ketchum, 2 triulas 1961) est istadu un'iscritore e giornalista de sos Istados Unidos de Am\u00e8rica.\nFiat imb\u00e0tidu galu in vida a fama mundiale, binchende in su 1953 su Pr\u00e8miu Pulitzer e in su 1954 su Pr\u00e8miu Nobel pro sa literadura.\nS'istile suo, chi si caraterizat pro s'sicore de sa limba, at tentu influ\u00e8ntzia manna in sa cumponidura de su romanzu in su seculu XX.\nFiat bipolare e alcolizadu."}
{"id": "12681", "revid": "7227", "url": "https://sc.wikipedia.org/wiki?curid=12681", "title": "Oak Park", "text": "Oak Park est unu comune de 51 878 abitantes de sos Istados Unidos de Am\u00e8rica, in sa \"Contea de Cook\", istadu de s'Illinois. Est unu burgu de Chicago chi s'agatat a su chirru ovest de sa tzitade."}
{"id": "12682", "revid": "7227", "url": "https://sc.wikipedia.org/wiki?curid=12682", "title": "Ketchum", "text": "Ketchum est unu comune de sos Istados Unidos de America, in sa C\"ontea de Blaine\" de s'istadu de s'Idaho. Tenet populatzione de unos 3.000 abitantes."}
{"id": "12683", "revid": "15401", "url": "https://sc.wikipedia.org/wiki?curid=12683", "title": "Alcolismu", "text": "S'alcolismu est una sindrome patologica depida a s'assuntzione cronica de mannas cantidades de alcol. \nEst unu disturbu chi daet dipendentzia, est a narrer ca chi nd'est afligidu consumat alcol in manera compulsiva e incuntrollada, cun cussigu\u00e8ntzias graves pro sa salude fisica, psichica e sotziale.\nIs mecanismos biologicos a sa base se su disturbu non sunt tzertos, ma si connoschent is fatores de riscu: \n- ambiente sotziale\n- stress\n- salude mentale\n- genetica\n- edade\n- etnia\n- genere: sas feminas sunt prus sensibiles a is effetos de s'assuntzione"}
{"id": "12684", "revid": "20694", "url": "https://sc.wikipedia.org/wiki?curid=12684", "title": "Heinrich B\u00f6ll", "text": "Heinrich Theodor B\u00f6ll (21 nadale 1917 Col\u00f2nia; 16 Triulas 1985 Kreuzau) est istadu unu iscritore e traduidore tedescu. Est cunsideradu unu de is prus importantes is iscritores tedescos a pustis de sa II Gherra Mundiale.\nIn su 1972 binchiat su Pr\u00e8miu Nobel pro sa literadura.\nVida.\nB\u00f6ll est su f\u00ecgiu de otu de unu maistru de linna de Col\u00f2nia. Pesadu in unu ambi\u00e8nte cat\u00f2licu, s'oponit a su nazismu e in is annos '30 refudat de si inscr\u00ecere a sa Giuventude Hitleriana. \nSi diplomat in unu liceu uman\u00ecsticu e traballat in una libraria de Bonn fintzas a su 1938 candu lassat pro comintzare a iscr\u00ecere. S'annu a segus si inscr\u00ecet a s'universidade in sa facultade de l\u00ecteras e filologia crassica de s'universidade de Col\u00f2nia. \nDe in cue a pagu, cun s'iscomintzu de sa gherra intrat in s'es\u00e8rtzitu e andat a cumb\u00e0tere in Frantza, Romania, Ungheria e R\u00f9ssia. In su 1942 c\u00f2giat Annemarie \u010cech. Torrat a istudiare in s'universidade in su 1946 e de su 1947 incomintzat sa carriera de iscritore cun sa pubricatzione de sos primos contos in carchi giornales.\nIn su 1951 binchet unu pr\u00e8miu pro su contu de s\u00e0tira \"Die schwarzen Schafe\" (Is berbeghes nieddas). A custu ant a sighire numerosos romanzos, pro sa prus parte cuncordados in sa Germ\u00e0nia pustis-gherra. B\u00f6ll faghet parte de cussos iscritores tedescos chi si cumpar\u00e0ntziant cun is arrores, sa birg\u00f9ngia e sa neghe de su nazismu e sa shoah.\nIn su 1967 arretzit su pr\u00e8miu Georg B\u00fcchner pro totu s'operadu suo e in su 1972 su Pr\u00e8miu Nobel pro sa literadura, unu annu a pustis de sa bessida de su romanzu \"Gruppenbild mit Dame\". Essende iscritore de satira est ativu fintzas politicamente e si pesat siat contra sa Gherra Frida che contra sa cresia catolica, atirendesi\u00b7nche sa disamistade de s'opinione de dereta. Benit difatis fatuvatu pintadu comente comunista (mancari creidore) e amigu de is terroristas de sa Rote Armee Fraktion (RAF), chi in cussos annos fiant assustende sa natzione cun atentados. \nIn is metessis annos arretzit in domu sua s'iscritore sovi\u00e8ticu Aleksandr Sol\u017eenicyn, cando benit bogadu de s'Unione Sovi\u00e8tica. In sos annos a sighire s'ocupat fintzas de is chistiones politicas chi pertocant is istados de s'Est Europa, is cunflitos in su Sud Am\u00e8rica e puru de sa gherra de Vietnam.\nBivet cun sa mugere in Col\u00f2nia e in ateras partes de su Land de Nordrhein-Westfalen fintzas a sa morte in su 1985.\n\u00d2pera.\nS'\u00f2pera liter\u00e0ria de B\u00f6ll benit definida in tedescu \"Tr\u00fcmmerliteratur\" (literadura de is rogos), in riferimentu a is rogos de sas domos isciarrocadas de is bombas de sa gherra.\nIs temas chi afrontat ponent a cumpar\u00e0ntzia sa sotziedade de sa Germ\u00e0nia nazista cun cussa a pustis de sa gherra, critichende\u00b7nche is istitutziones politicas, religiosas e econ\u00f2micas.\nCraramente is acunt\u00e8ssias si isp\u00f2ddiant in Germ\u00e0nia, mascamente in sa regione de Col\u00f2nia e contant de gente assolada in una sotziedade chi chircat de si lassare in pressi su pesu de gherra a palas.\nSa tonada est ir\u00f2nica, a tretus prus ligera a tretus prus aspra, chentza de si f\u00e0ghere mai grae a sa leghidura."}
{"id": "12685", "revid": "2404", "url": "https://sc.wikipedia.org/wiki?curid=12685", "title": "Kreuzau", "text": "Kreuzau est unu comune de 17.868 bividores de su Land de Nordrhein-Westfalen, in Germania."}
{"id": "12686", "revid": "2404", "url": "https://sc.wikipedia.org/wiki?curid=12686", "title": "Ren\u00e0nia de su Norte-Westf\u00e0lia", "text": "Sa Ren\u00e0nia de su Norte-Westf\u00e0lia (in tedescu: Nordrhein-Westfalen; pronuntziadu [\u02c8nordrain vest\u02c8fa\u02d0ln\u0329]) est unu de sos 16 istados federados istados federados (\"L\u00e4nder\") dae Germ\u00e0nia. Custu istadu, chi tenet una populatzione de 18 milliones de bividores, contribuit cun agiomai su 22% a su produtu internu brutu de Germ\u00e0nia e s'isterret subra un'\u00e0rea de 34.083 km\u00b2, chi nde faghent su de 4 Land prus mannos de sa federatzione. Su Renu de su Norte-Westf\u00e0lia est situadu in sa parte prus otzidentale de Germ\u00e0nia e cumpartzit fronteras cun B\u00e8lgiu e Paisos B\u00e0scios, e a manu de intro l\u00e0canat cun sos istados federados dae sa B\u00e0scia Sass\u00f2nia in su norte, Ren\u00e0nia-Palatinadu in su sud-ovest e \u00c0ssia in su sud-estu. Sa capitale de su Land est D\u00fcsseldorf e \u00e0teras tzitades importantes sunt Col\u00f2nia, Leverkusen, Essen, Dortmund, Duisburg, Oberhausen, Bielefeld, Bonn, Bochum, M\u00fcnster, Acuisgrana, Gelsenkirchen e Wuppertal."}
{"id": "12687", "revid": "1080", "url": "https://sc.wikipedia.org/wiki?curid=12687", "title": "Bonn", "text": "Bonn est una tzitade de 327.913 abitantes, chi s'agatat in su Land de Nordrhein-Westfalen, in Germ\u00e0nia.\nEst istada capitale de sa Rep\u00f9brica Federale Tedesca de su 1949 a su 1990, annu de s'iscontzu de sa Rep\u00f9brica Democr\u00e0tica Tedesca, cando sa natzione fiat torrada unida. De tando sa capitale est torrada a \u00e8ssere Berlin, mancari Bonn siat abarrada sa sede de gubernu fintzas a su 1998."}
{"id": "12688", "revid": "772", "url": "https://sc.wikipedia.org/wiki?curid=12688", "title": "La disamistade (documentariu)", "text": "\"La Disamistade\" est unu documentariu de Libero Bizzarri de su 1962 dae unu soggetto de Giuseppe Dess\u00ec.\nSu documentariu est istadu giradu in Orgosolo edd'est cumpostu da una serie de intervistas a varias persones e dae sa ripresa de unu attitidu. "}
{"id": "12689", "revid": "772", "url": "https://sc.wikipedia.org/wiki?curid=12689", "title": "La disamistade", "text": ""}
{"id": "12691", "revid": "2932", "url": "https://sc.wikipedia.org/wiki?curid=12691", "title": "Land", "text": ""}
{"id": "12692", "revid": "7227", "url": "https://sc.wikipedia.org/wiki?curid=12692", "title": "Giuseppe Dess\u00ec", "text": ""}
{"id": "12694", "revid": "772", "url": "https://sc.wikipedia.org/wiki?curid=12694", "title": "Lorenzo Milani", "text": ""}
{"id": "12696", "revid": "772", "url": "https://sc.wikipedia.org/wiki?curid=12696", "title": "Cabitanos balentes (romanzu)", "text": ""}
{"id": "12697", "revid": "2404", "url": "https://sc.wikipedia.org/wiki?curid=12697", "title": "Rep\u00f9blica Democr\u00e0tica Tedesca", "text": "Sa Rep\u00f9blica Democr\u00e0tica Tedesca (RDT)(in tedescu \"Deutsche Demokratische Republik, DDR\"), narada prus simpremente \"Germ\u00e0nia Est\", fiat unu istadu esistidu de su 1949 a su 1990 in sa zona de chi oe est Germ\u00e0nia chi cun s'agabu de sa II Gherra Mundiale fiat assignadu a s'ocupatzione militare de is tropas Sovi\u00e8ticas. \nTeniat ist\u00e8rrida de 108 177\u00a0km\u00b2\u00a0e in su 1990 populatzione de unos 16\u00a0700\u00a0000 bividores.\nSa capitale fiat Berlin-Est\nGeografia.\nSu territ\u00f2riu de s'istadu cumprendiat cussos de is atuales Land de: (de nord a sud) Mecklenburg Vorpommern, Brandenburg, sa parte est de su Stadtstaat de Berlin, Sachsen-Anhalt e Freistaat Sachsen.\nAllacanaiat a Est cun sa Pol\u00f2nia, a Sud cun sa Tzecoslov\u00e0chia, a Ovest cun sa Rep\u00f9brica Federale Tedesca e a su Nord teniat bessida in su mare Balticu.\nIst\u00f2ria.\nSa proclamatzione de sa Rep\u00f9blica Democr\u00e0tica Tedesca acuntessiat su 7 de santugaine 1949, comente resposta a sa proclamatzione unilaterale de sa Rep\u00f9blica Federale Tedesca (RFT) (prus nodia comente Germ\u00e0nia Ovest) in is zonas de ocupatzione militare de is tropas de Istados Unidos, Renniu Aunidu e Frantza.\nAddiliat a su Patu de Warszawa in su 1957. Impare a sa RFT, beniat ammitida in s'ONU isceti su 18 de capudanni 1973.\nIs ribellias pro chircare de nde furriare su gubernu aiant comintzadu giai de su 1953 ma non teniant mai sutzessu. \nPro su chi pertocat is relatziones cun is bighinos de s'Ovest, fiant minguas e limitadas de is autoridades. Is l\u00e0canas fiant serradas cun acorros, fossos e cuntrolladas militamente, mancari is bividores bi fuiant numerosos passende atraessu Berlin, tzitade chi, a sa matessi manera de sa natzione fiat dividida in unu chirru ovest e unu est. Pro custa resone in su 1961 is autoridades de sa RDT e sovi\u00e8ticas aiant pesadu unu muru chi dda ispartziat in duos cantones e controiat cale chi siat comunicatzione (francos is Check-Point, ghennas de frontera chi permitiant attraessamentos cuntrollados de una parte a s'\u00e0tera).\nS'acostamentu cun sa Germania Ovest fiat incomintzadu cun s'eletzione a presidente de Willy Brandt in sa RFT in su 1969 chi sighiat una pol\u00ectica definida \"Ostpolitik \"(pol\u00ectica de s'est), e fiat sighida cun s'eletzione de Erich Honecker in su 1976 a Est.\nS'istadu at agabadu de es\u00ecstere a sa fine de su 1989. Difatis a primu, s'11 de cabudanne 1989 s'Ungheria aiat abertu is fronteras cun s'\u00c0ustria, fatu chi permitiat a is tedescos de s'Est de si\u00b7nche andare a s'Ovest, e pagus meses a pustis, su 9 de onniasantu nde fiat isciarrocadu su Muru de Berlin, simbulu de sa Gherra Frida. \nIn s'annu chi fiat sighidu is duas rep\u00f9blicas tedescas si fiant aunidas e fiat n\u00e0schida sa Germ\u00e0nia de oe.\nPopulatzione, Limbas, Religiones.\nIs abitantes de sa Rep\u00f9brica Democr\u00e0tica Tedesca fiant meda prus pagos de sos de sa Rep\u00f9brica Federale, ma de su restu sa mann\u00e0ria de su territ\u00f2riu fiat minore. Is tzitades printzipales fiant Berlin-Est, Dresden e Leipzig. \u00c0teras tzitades fiant Halle, Jena, Rostock, Karl-Marx-Stadt.\nSa limba uffitziale fiat su tedescu ma b'aiat una minoria soraba in su sud.\nPro su chi pertocat sa religione, is tedescos de s'Est sunt a majoria protestante luterana, ma s'istadu essende de ideologia communista professaiat s'Ateismu. Is creidores non beniant persighidos ma teniat l\u00ecmites mannos in sa possibilidade de carriera in su traballu."}
{"id": "12698", "revid": "14497", "url": "https://sc.wikipedia.org/wiki?curid=12698", "title": "Mare B\u00e0lticu", "text": "Su Mare B\u00e0lticu est unu mare internu de s'Otz\u00e8anu Atlanticu chi s'agatat in s'Europa de su Nord. Est serradu a su Nord-Ovest de sa Pen\u00ecsula de Iscandin\u00e0via, a su Sud de s'Europa tzentrale e orientale, e si ghetat a Sud-Ovest in su Mare de su Nord.\nIs istados chi ddu inghiriant sunt: Isv\u00e8tzia, Finlandia, Russia, Estonia, Letonia, Lituania, Polonia, Germania, Danimarca."}
{"id": "12699", "revid": "1162", "url": "https://sc.wikipedia.org/wiki?curid=12699", "title": "Tzecoslov\u00e0chia", "text": "Sa Tzecoslovachia o Cecoslov\u00e0chia (in cecu \"\u010ceskoslovensko\"; in islov\u00e0cu \"\u010cesko-Slovensko\"; in tedescu \"Tschechoslowakei\"; in ungheresu\"Csehszlov\u00e1kia\") fiat unu istadu europeu esistidu intre 1918 e 1939 e torradu a costituire cun sa fine de sa II Gherra Mundiale de su 1945 a su 1992, cando s'est div\u00ecdidu definitivamente in sos duos istados indipendentes de Rep\u00f9blica Tzeca e Islov\u00e0chia. S'ischirriadura est acunt\u00e8ssida in manera paghiosa a sighidu de una rebellia populare chi at pigadu pois n\u00f9mene de rivolutzione de velludu.\nLacanaiat in s'Ovest cun sa Germ\u00e0nia e fintzas a su 1990 siat cun sa Rep\u00f9blica Federale Tedesca, siat cun sa Rep\u00f9blica Democr\u00e0tica Tedesca, in su Nord cun sa Pol\u00f2nia, in s'est fintzas a su 1948 cun sa Romania, sighida s'Unione Sovi\u00e8tica fintzas a su 1991 e a \u00f9rtima s'Ucraina indipendente, in su Sud-Est cun s'Ungheria e a su sud-ovest cun s'\u00c0ustria.\nSa Tzecoslov\u00e0chia fiat fintzas a sa II gherra mundiale unu istadu cun medas \u00e8tnias, in ue Ebreos, Tedescos, Ungheresos, Polacos, Ucraninos, Russos, Romunos cumponiant un 35% de sa populatzione totale. Sas tzitades printzipales fiant: Praga, Brno, Ostrava, Bratislava e U\u017ehorod (custa de su 1948 in territ\u00f2riu de s'Unione Sovi\u00e8tica, oe Ucraina)."}
{"id": "12700", "revid": "2404", "url": "https://sc.wikipedia.org/wiki?curid=12700", "title": "U\u017ehorod", "text": "U\u017ehorod (in ucrainu \u0423\u0436\u0433\u043e\u0440\u043e\u0434) est una tzitade de unos 100.000 abitantes de Ucraina, chi s'agatat a sa lacana cun s'Islov\u00e0chia e s'Ungheria, sea de s'Oblast de Transcarp\u00e0tzia. Sa regione istorica de aparten\u00e8ntzia est sa Rut\u00e8nia.\nIstoria.\nS'origine de sa tzidade benit a su mancu de su seculu X e fintzas a sa fine de sa I Gherra Mundiale beniat inditada cun su n\u00f2mene ungheresu de \"Ungv\u00e1r\".\nIn su 1920, cun Tratadu de Trianon sa Rut\u00e8nia subcarp\u00e0tica, in ue sa tzitade est tzentru printzipale, fiat passada a sa Tzecoslov\u00e0chia, pro torrare a \u00e8ssere ungheresa in su 1938 cando sa Tzecoslov\u00e0chia, fiat obligada de Germania e Italia nazi-fascistas a si retirare de medas territ\u00f2rios. \nIn sa II Gherra Mundiale is sovi\u00e8ticos dd'aiant ocupada in su 1944, e a sa fine de sos cumbatimentos sa Tzecoslov\u00e0chia, torrada a si costituire, dd'aiat d\u00e8pida donare a s'Unione Sovi\u00e8tica impare a totu sa regione. Giai in territ\u00f2riu de sa \"Rep\u00f9blica Socialista Sovi\u00e8tica de Ucraina\", est de su 1991 parte de s'istadu indipendente de Ucraina."}
{"id": "12701", "revid": "2404", "url": "https://sc.wikipedia.org/wiki?curid=12701", "title": "Ostrava", "text": "Ostrava est una tzitade de sa Rep\u00f9brica Ceca chi, cun unos 300.000 abitantes est sa tzitade de tres prus manna de s'istadu. Est posta in sa regione de sa Mor\u00e0via-Isl\u00e8sia in ue est seu. \nSa tzitade est atraessada de su fr\u00f9mene Oder e istat in su nord-est de s'istadu, a 10 kil\u00f2metros de sa l\u00e0cana cu sa Pol\u00f2nia e a 50 kil\u00f2metros de cussa cun s'Islov\u00e0chia."}
{"id": "12702", "revid": "2404", "url": "https://sc.wikipedia.org/wiki?curid=12702", "title": "Brno", "text": "Brno est sa segunda tzitade de sa Rep\u00f9blica Ceca e sea de sa regione de Mor\u00e0via Meridionale. Tenet unos 390.000 abitantes."}
{"id": "12703", "revid": "7765", "url": "https://sc.wikipedia.org/wiki?curid=12703", "title": "Uxhorod", "text": ""}
{"id": "12710", "revid": "138803", "url": "https://sc.wikipedia.org/wiki?curid=12710", "title": "Indipendentismu iscotzesu", "text": "Su indipendentismu iscotzesu (in Scots: \"Scots unthirldom\", in gaelicu iscotzesu: \"Neo-eisimeileachd na h-Alba\") est unu movimentu curturale e politicu chi punnat a facher de s'Iscotzia, pro como natzione de su Regnu Un\u00ecu, un'istadu indipendente soberanu.\nApozu.\nS'indipendentzia iscotzesa la apozat supratottu su Partidu Natzionale Iscotzesu, ma f\u00ecntzas atteros comente su Partidu Birde Iscotzesu, su Partidu Sotzialista Iscotzesu e Solidariedade - Movimentu Sotzialista Iscotzesu.\nAtteros assotzios sun s'Esertzitu de Liberassione Natzionale Iscotzesu e sos ultranatzionalistas de Siol nan Gaidheal.\nSos movimentos non sun per\u00f2e de su matessi parrer cando si arresonat de sa forma de gubernu chi un'Iscotzia indipendente d\u00ecat t\u00e8nner: difattis, su Partidu Natzionale Iscotzesu bolet a nde facher unu istadu de su Commonwealth, ma su Partidu Sotzialista Iscotzesu e Solidariedade - Movimentu Sotzialista Iscotzesu cheren una repubrica indipendente.\nSu fattu chi bi at \u00e0piu unu gubernu de major\u00eca de su Partidu Natzionale Iscotzesu at juttu a un'appressada in su protzessu de indipendentzia de su populu iscotzesu dae sa Corona Britannica. Alex Salmond, capu de su partidu e primu ministru iscotzesu, est res\u00e8ssiu a pedire a sos de Londra su permissu pro t\u00e8nner unu referendum costitussionale, chi sos indipendentistas azummai binchian."}
{"id": "12711", "revid": "8789", "url": "https://sc.wikipedia.org/wiki?curid=12711", "title": "Indipendentismu cadelanu", "text": "S'indipendentismu cadelanu (in cadelanu \"independentisme catal\u00e0\") est unu movimentu sotziale, curturale e pol\u00ecticu chi punnat a s'indipend\u00e8ntzia de sa Catalugna e, allargh\u00e8ndesi unu pacu su cuntzettu, a sos gai nados Paisos Cadelanos, fagh\u00e8ndeche un'istadu soberanu in intro de s'Unione Europea.\nS'indipendentismu cadelanu est connottu pro t\u00e8nner raighina fund\u00e0da in subra de sa cultura e de sa limba, chi Francisco Franco a\u00ecat chircadu de ch'isp\u00e8rder in sos annos de sa ditadura fascista.\nSu s\u00ecmbulu de su movimentu est sa bandera nada \"estelada\".\nManifestadas.\nIn su 10 de tr\u00eculas de su 2010, bi at \u00e0pidu in Bartzellona una manifestada pro s'autonomia cadelana, chi li at sighidu un'attera in s'undighi de Cabidanne de su 2012.\nIn su 11 de Cabidanne de su 2013, par\u00ectzos assotzios de sa sotziedade tzivile an fattu una cadena umana longa prus de 400 km, nada \"B\u00eca Cadelana\", cund unu numeru mannu de zente chi bi at partetzipadu in 86 comunos cadelanos (~ 1,6 miliones de persones), chi si li depet azungher sa tzittade sarda, ma de traditzione cadelana, de S'Alighera."}
{"id": "12712", "revid": "772", "url": "https://sc.wikipedia.org/wiki?curid=12712", "title": "C\u00e0ssia de aorru", "text": ""}
{"id": "12713", "revid": "772", "url": "https://sc.wikipedia.org/wiki?curid=12713", "title": "1952", "text": "S'annu 1952 (MCMLII in n\u00f9meros romanos) est un annu incomintzadu martis a segunda de su calend\u00e0riu gregorianu."}
{"id": "12714", "revid": "772", "url": "https://sc.wikipedia.org/wiki?curid=12714", "title": "1893", "text": "S'annu 1893 (MDCCCXCIII in n\u00f9meros romanos) est un annu incomintzadu in dominiga segundu su calend\u00e0riu gregorianu. "}
{"id": "12715", "revid": "772", "url": "https://sc.wikipedia.org/wiki?curid=12715", "title": "1898", "text": "S'annu 1898 (MDCCCXCVIII in n\u00f9meros romanos) est un annu incomintzadu in sapadu segundu su calend\u00e0riu gregorianu. "}
{"id": "12716", "revid": "772", "url": "https://sc.wikipedia.org/wiki?curid=12716", "title": "1906", "text": "S'annu 1906 (MCMVI in n\u00f9meros romanos) est un annu incomintzadu lunis segundu su calend\u00e0riu gregorianu."}
{"id": "12717", "revid": "772", "url": "https://sc.wikipedia.org/wiki?curid=12717", "title": "1992", "text": "S'annu 1992 (MCMXCII in n\u00f9meros romanos) est un annu incomintzadu m\u00e8rcuris a segunda de su calend\u00e0riu gregorianu."}
{"id": "12718", "revid": "772", "url": "https://sc.wikipedia.org/wiki?curid=12718", "title": "Don Chisciotte della Mancia", "text": ""}
{"id": "12719", "revid": "1054", "url": "https://sc.wikipedia.org/wiki?curid=12719", "title": "Callada de armas", "text": "Sa callada de armas est un'acordu intre Istados in gherra chi suspendet sos cumbates totarmente o partiarmente, cun tempus determinadu o indeterminadu.\nCarater\u00ecstigas.\nEst una cumbentura militare e intrat a s'isfera de sas cumand\u00e0ntzias militares. Issa no echibalet a sa tzeladura de de s'istadu de gherra, duncas sighint a esister sos deretos e sos deveres de sos bellizeradores, e abarrant in fortza siat sa leze penale militare de gherra, siat s'aprigadura de sa zurisdissione militare de gherra.\nS'aspetu crae de una callada de armas est su fatu chi \u201ctotu sos cumbates si cuncruint sena chi nemos si rendat\u201d. Custu est in cuntrastu cun una r\u00e8ndida incundissionada, chi est una r\u00e8ndida sena cundissiones, cun d\u00e8roga de sas prebidas dae su deretu internassionale."}
{"id": "12730", "revid": "3602", "url": "https://sc.wikipedia.org/wiki?curid=12730", "title": "Aurea mediocritas", "text": "Aurea mediocritas, ovverosiat \"una moderu ottimale\" e non, comente calicunu d\u00ecat p\u00f2der bortare a sa l\u00ectera, \"una metzan\u00e9sa o mediocridade de oro\" est unu modu de n\u00e0rrer latinu chi at imbent\u00e0u su poete Oratziu (Odes 2, 10, 5); in limba latina su faveddu \"mediocritas\" non tenet su matessi zud\u00ecssiu de balore negativu chi tenet, in sa prus parte de limbas noulatinas, cussu de \"mediocridade\", prusaprestu b\u00f2let n\u00e0rrer \"istare in mesu\" tra s'ottimu e su pessimu, su massimu e su minimu, e che bocat a campu su rispettu pro s'umiltade e su refudu a s'etzessu, in l\u00f9men de su \"zustu mediu\".\nEdd\u00f9ncas sa moderassione, est a n\u00e0rrer a s\u00ecche istare attesu dae tottus sos estremos in cada cosa, su poete li narat \"aurea\", chi no est a cumpr\u00e8nder in su sign\u00ecficu de sa paragula picada a sa litera (\"tottu de oro\"), prusaprestu comente ottimale, sa menzus chi si bi podat immazinare, gai comente s'oro est su metaddu chi de prus si istimat.\nCustu pessamentu esistentziale benit dae sa filosofia epicurea chi n\u00e0bat a s'omine de si gudire de tottu su chi sa bida nos donat, ma chene nde facher abusu: pro esempiu, a buffare su binu chene b\u00e8nner embriacu, a gudire de unu mandicu bonu chene mandicare comente unu porcu, a istimare su piachere sessuale chene si facher gubernare dae su male cr\u00e0pinu, e gai sichinde. Cando s'omine bi la fachet a si mant\u00e8nner in mesu, at l\u00f2mpiu un'obiettivu mannu e benit a pessone s\u00e0pia, comente narat su poete etottu cando affirmat chi \"est modus in rebus\" (Satiras 1, 1, 106-107).\nSu modu de n\u00e0rrer, de cada man\u00e9ra, oje in d\u00ece si impr\u00e8at f\u00ecntzas ironicamente, cando si arresonat de unu chi \"non tenet n\u00e9 arte n\u00e9n parte\"."}
{"id": "12731", "revid": "3602", "url": "https://sc.wikipedia.org/wiki?curid=12731", "title": "Est modus in rebus", "text": ""}
{"id": "12732", "revid": "3602", "url": "https://sc.wikipedia.org/wiki?curid=12732", "title": "Frassa dicotomia", "text": ""}
{"id": "12733", "revid": "3602", "url": "https://sc.wikipedia.org/wiki?curid=12733", "title": "Ainu (populu)", "text": "Sos Ainu (bort\u00e0nde a sa l\u00ectera \"omines\") sunt unu populu chi ist\u00e0t in s'isula de Hokkaid\u014d in su Nord de su Giappone (tando nar\u00e0da \"Ezo\", in giapponesu \"isula de sos barbaros\"), in sas isulas Kuril e, in parte prus minore, in s'isula russa de Sachalin e in sa cost\u00e9ra p\u00e9ri su continente, totu tretos chi fin a istrutura tribale f\u00ecntzas a chimbanta annos a como. \nCalicunu Ainu chisti\u00f2nat galu sa limba ainu tradissionale, manc\u00e0ri belle totus apant atzet\u00e0u curtura e limba giapponesa o russa."}
{"id": "12741", "revid": "772", "url": "https://sc.wikipedia.org/wiki?curid=12741", "title": "Jack Lemmon", "text": "Aiat trbagliadu in pius de 60 films, tra sos cales: Some Like It Hot, The Apartment, Mister Roberts, Irma la Douce, The Odd Couple, Save the Tiger, Missing. Siguramente sa mezus copia la faghiat cun sa grande atrice Shirley MacLaine."}
{"id": "12742", "revid": "772", "url": "https://sc.wikipedia.org/wiki?curid=12742", "title": "2001", "text": "S'annu 2001 (MMI in n\u00f9meros romanos) est un annu incomintzadu lunis a segunda de su calend\u00e0riu gregorianu."}
{"id": "12743", "revid": "149", "url": "https://sc.wikipedia.org/wiki?curid=12743", "title": "Shirley MacLaine", "text": "Siguramente sa mezus copia la faghiat cun su grande atore Jack Lemmon, comente sos films The Apartment e Irma la Douce."}
{"id": "12744", "revid": "772", "url": "https://sc.wikipedia.org/wiki?curid=12744", "title": "Mitza de Lucullu", "text": ""}
{"id": "12746", "revid": "137659", "url": "https://sc.wikipedia.org/wiki?curid=12746", "title": "Chemnitz", "text": "Chemnitz (Kamjenica in sorabu) est una tzitade de unos 250.000 bividores de sa Germ\u00e0nia, chi s'agatat in su Sud-Ovest de su Land de Freistaat Sachsen. Est sa de tres tzitade prus populada in su Land.\nPigat n\u00f2mene de su fr\u00f9mene chi dd'atraessat. Su faeddu benit de \"Kamjenica\", chi in limba soraba e cheret n\u00e0rrere \"riu cun pedras\".\nIntre su 10 de maju 1953 e su 23 de abrile 1990, cando Chemnitz faghiat parte de sa Rep\u00f9blica Democr\u00e0tica Tedesca, at tentu n\u00f2mene mudadu in \"Karl-Marx-Stadt\" (tzitade dedicada a Karl Marx).\nIst\u00f2ria.\nIs primas testimonias iscritas de s'esist\u00e8ntzia de sa tzitade sunt de su 1143. Sa bidda est cr\u00e8schida a ingh\u00ecriu de unu monast\u00e8riu benedetinu. In s'Edade de Mesu fiat unu tzentru cummertziale importante de tess\u00ecngiu. \nDe su s\u00e8culu XIX sa tzitade fiat diventada tzentru industriale e sa populatzione fiat cr\u00e8schida meda, a su puntu ca a prim\u00ectziu de su s\u00e8culu XX contaiat prus de 300.000 bividores, fatu chi nde faghiat unu tzentru mannu comente is printzipales tzitades de sa regione: Leipzig e Dresden. A s'iscomintzu de sa crisi econ\u00f2mica mundiale de is annos 30 sa populatzione fiat cr\u00e8schida fintzas a 360.000 bividores - meda prus chi no in die de oe - e si pentzaiat chi diat a imb\u00e0tere in sos annos a sighire su millione. Fiat sa tzitade prus rica de Germ\u00e0nia.\nIn tempus de su nazismu e de sa II Gherra Mundiale sa produtzione industriale si fiat fata mascamente de iscera militare e de cussigu\u00e8ntzia sa tzitade fiat diventada obietivu de medas bombardamentos chi dd'aiant addanniada graemente. Francas pagus ecetziones, is monumentos ist\u00f2ricos printzipales sunt istados isciarrocados.\nFinida sa gherra su gubernu communista de sa Rep\u00f9blica Democr\u00e0tica Tedesca, dd'aiat torrada a pesare in manera diferente de s'assentadura cabudiana, segundu unu progetu chi nde cheriat faghere unu modellu de tzitade sotzialista. In su 1953 su n\u00f2mene fiat mudadu a Karl-Marx-Stadt.\nCun s'arruta de su communismu in su 1990, is tzitadinos ant votadu pro ddi torrare su n\u00f2mene originale."}
{"id": "12747", "revid": "134846", "url": "https://sc.wikipedia.org/wiki?curid=12747", "title": "Carlo Campanini", "text": "Aiat comintzadu sa carriera sua trabagliende in teatru, passadu a su cinema aiat realizzadu diversos films, sa prima parte comente e protagonista l'aiat fatta in su 1945 in su film Le miserie del signor Travet (regia de Mario Soldati), chi forzis est restada comente una de sas mezus interpretatziones suas."}
{"id": "12748", "revid": "2404", "url": "https://sc.wikipedia.org/wiki?curid=12748", "title": "Dresden", "text": "Dresden (in sorabu Drje\u017ed\u017aany) est una tzitade de 531.806 abitantes de sa Germ\u00e0nia, sea de su land de Freistaat Sachsen. \nS'agatat a subra de su fr\u00f9mene Elbe e est unu tzentru art\u00ecsticu de import\u00e0ntzia internatzionale, nodia fintzas comente \"Firenze de s'Elbe\".\nIs bombardamentos in sa II Gherra mundiale faghiant prus de 20.000 de mortos e nde addanniaiant sos monumentos. Is traballos pro nche\u00b7ddos torrare a costruire sunt agabados isceti de pagos annos.\nEst sea de universidade (Technische Universit\u00e4t Dresden)"}
{"id": "12749", "revid": "9598", "url": "https://sc.wikipedia.org/wiki?curid=12749", "title": "Federico Krutwig Sagredo", "text": "Federico Krutwig Sagredo (Guecho, 15 de maju de su 1921 - Bilbao, 15 de santandria de su 1998) est istadu unu pol\u00ecticu e iscritore bascu. Su babbu fiat tedescu e sa mama viscaina de or\u00ecgine venetziana. Aiat imparadu su euskara comente autodidata e in su 1943 fiat intradu in sa Euskaltzaindia (Real Academia de la Lengua Vasca) pro afortire e vitalizare sa limba basca. Aiat propostu s\u2019adotzione de una norma iscrita \u00f9nica basada in sa variedade labortana. A pustis, per\u00f2, sa Euskaltzaindia at a pref\u00e8rrere una mediatzione iscrita basada in sas variedades tzentrales ghipuscoanas, su euskara batua, proposta dae Koldo Mitxelena Elissalt.\nA pustis de sa Gherra Tzivile Ispagnola, aiat proadu a formare una fortza de resit\u00e8ntzia an\u00e0rchica contra a su franchismu.\nIn su 1952, a pustis de s\u2019\u00e8ssere opostu a s\u2019intrada de Luis Villasante in sa Euskaltzaindia e de criticare s\u2019idea de sa Cr\u00e8sia in contu de limba basca, si nch\u2019andat a Frantza. In San Juan de Luz leat cuntatos cun pessones de su movimentu Jagi-Jagi. In su 1963. cun su pseud\u00f2nimu de \"Fernando Sarrailh de Ihartza\", p\u00f9blicat su libru \"Vasconia\", in ue cr\u00ecticat unas cantas ideas de su natzionalismu e de Sabino Arana e proponet unu natzionalismu bascu nou. A sa prima proponiat una genia de anarcoindipendentismu chi istabiliat una fusione intre sa sinistra patri\u00f2tica e s'anarchismu, ma cun pagu \u00e8situ. \nA pustis, fiat istadu simpatizante de una forma \u00ecbrida de anarchismu e marxismu eterodossu.\nIn fatu, aiat cumintzadu a collaborare cun ex militantes de EGI e a teorizare subra de sa luta armada. In 1964 nche l\u2019espellent dae Frantza e s\u2019istabilit in Bruxelles (B\u00e8lgiu), in ue cumintzat a t\u00e8nnere relatziones cun membros de ETA e el\u00e0borat unos cantos documentos pro sa V Assemblea de custa organizatzione. \nIn su 1971, pro carchi annu, andat a istare in Roma.\nIn su 1975 abbandonat ETA e torrat a Euskadi, in Zarauz, in ue si d\u00e8dicat a sa produtzione liter\u00e0ria ebbia.\nAt publicadu \u00f2peras comente \"Vasconia\" (1963), \"La cuesti\u00f3n vasca \"(1965), \"Garaldea\" (1978), in ue afirmat un\u2019or\u00ecgine comuna poss\u00ecbile de sos Bascos cun sos Guanches (sas populatziones preisp\u00e0nicas de Can\u00e0rias). \nIn su 1984, p\u00f9blicat \"Computer shock, Vasconia, a\u00f1o 2001\". S\u2019\u00f9rtima \u00f2pera sua est istada \"Los gitanos vascos\" (1986). At creadu finas s\u2019ass\u00f2tziu Jakintza Baitha, in ue trataiat argumentos riferidos a sa cultura grega cl\u00e0ssica, e at publicadu ."}
{"id": "12751", "revid": "2404", "url": "https://sc.wikipedia.org/wiki?curid=12751", "title": "Rostock", "text": "Rostock est una tzitade de sa Germ\u00e0nia Nord-orientale, chi s'agatat in su Land de Mecklenburg-Vorpommern. Cun prus de 200.000 abitantes est sa bidda prus manna de su Land, ma non sa sea (chi imbetzes est Schwerin), mancari nde siat su printzipale tzentru econ\u00f2micu e curturale. \nSa tzitade istat pro sa prus parte a Ovest de su fr\u00f9mene Warnow, chi dd'atraessat. A Est de su frumene si podent agatare prusatotu f\u00e0bricos cummertziales. Su portu de Rostock est unu de is prus de importu Germ\u00e0nia.\nBantat titolu de \"Tzitade Anse\u00e0tica\" (in tedescu \"Hansestadt\").\nIst\u00f2ria.\nIs prus antigos documentos iscritos chi am\u00e8ntuant Rostock sunt de su 1218. Su primu isvilupu de sa tzitade sighiat s'addiridura a sa Liga Anseatica in su 1259, ma perdiat importantzia cun sa Gherra de is Trint'annos ca pro ite sachigiada e ocupada de is isvedesos.\nNoa imp\u00e8llida a sa cr\u00e8schida beniat cun s'industrializatzione e sa costrutzione de su cantieri navale a sa fine de su seculu XIX.\nIn tempus de su nazismu e de sa II Gherra Mundiale, in sa tzitade b'aiat una ind\u00f9stria aeron\u00e0utica, chi nde faghiat obietivu de medas bombardamentos chi dda distruiant in manna parte.\nIntrada in sa Rep\u00f9blica Democr\u00e0tica Tedesca in su 1949, nde beniant torrados a pesare is palatzos ist\u00f2ricos isciarrocados, mancari discoidende cussos sacros chi difatis sunt istados torrados a faghere isceti a pustis de su re-aunimentu in su 1990.\nRostock s'agatat in unu de is prus poboros Land de sa Germ\u00e0nia."}
{"id": "12752", "revid": "2404", "url": "https://sc.wikipedia.org/wiki?curid=12752", "title": "Jena", "text": "Jena est una tzitade de unos 105.000 abitantes de sa Germ\u00e0nia chi s'agatat in su Land de Th\u00fcringen, in ue est sa segunda prus populada bidda a segus de sa sea Erfurt.\nIn Jena s'agatat s'universidade Friedrich Schiller, fundada in su 1558 e sa prus manna de su Land."}
{"id": "12753", "revid": "2404", "url": "https://sc.wikipedia.org/wiki?curid=12753", "title": "Halle", "text": "Halle est una tzitade de unos 230.000 abitantes de sa Germania chi s'agatat in su Land de Sachsen-Anhalt, in ue est sa bidda prus manna ma non sea (chi est Magdeburg)."}
{"id": "12754", "revid": "14497", "url": "https://sc.wikipedia.org/wiki?curid=12754", "title": "Mare de su Nord", "text": "Su mare de su Nord est unu mare de s'Europa Nord-otzidentale. Tenet long\u00e0ria de 970 km e ladiore de 560 km. Medas importantes fr\u00f9menes de su continente si\u00b7nche ghetant in custu mare, chi a Ovest com\u00f9nicat cun s'Otz\u00e8anu Atl\u00e0nticu peri su Passu de Calais e su Canale de sa Maniga in su Sud, e peri su mare de Norv\u00e8gia in su Nord.\nEst serradu de is istados de: Norv\u00e8gia, Renniu Aunidu, Frantza, B\u00e8lgiu, Paisos Bascios, Germ\u00e0nia e Danimarca."}
{"id": "12756", "revid": "7926", "url": "https://sc.wikipedia.org/wiki?curid=12756", "title": "Berria", "text": "Berria, chi cheret n\u00e0rrere \"Sa noa\" in bascu, est s'\u00f9nicu cuotidianu publicadu totu in limba basca, chi podent l\u00e8ghere in totu su Paisu Bascu. L'ant publicadu pustis chi sas autoridades ispagnolas aiant cungiadu su cuotidianu Egunkaria incausadu de agiuare s'organizatzione armada ETA.\nBerria est publicadu cada die, francu su lunis. Sa prima editzione est essida su 21 de l\u00e0mpadas de su 2003. Sa sede sotziale est in Andoain, Ghip\u00f9scoa, in sa Comunidade aut\u00f2noma basca o Euskadi, in Ispagna. Tenet redataziones finas in Vitoria/Gasteiz, in Pamplona, in Bilbao e in Bajona (Frantza).\nSu diretore de Berria est Martxelo Otamendi."}
{"id": "12759", "revid": "2404", "url": "https://sc.wikipedia.org/wiki?curid=12759", "title": "Schwerin", "text": "Schwerin est una tzitade de unos 92.000 abitantes de sa Germania, seu de su Land Mecklenburg-Vorpommern. Est sa segunda tzitade de su Land pro populatzione, a segus de Rostock, e sa prus pitia seu de Land in totu sa natzione.\nSa bidda ifroscaiat a giru de su casteddu chi nde est su simbolu e in ue fintzas a su 1918 biviant sos Gran-Ducas de Mecklenburg. Oe su casteddu est imbetzis usadu a sede de su parlamentu locale (su \"Landtag\"). \nSchwerin est sa prus antiga tzitade de su Mecklenburg-Vorpommern."}
{"id": "12760", "revid": "2404", "url": "https://sc.wikipedia.org/wiki?curid=12760", "title": "Berlin-Est", "text": "Berlin-Est (in tedescu Ost-Berlin) est su n\u00f2mene usadu, mancari non uffitziale, pro inditare sa parte orientale de sa tzitade tedesca de Berlin, capitale de sa Germ\u00e0nia Estde su 1949 (annu de sa fundatzione de saRep\u00f9blica Democr\u00e0tica Tedesca) a su 1990 (annu cando sa Germ\u00e0nia at torradu a s'aunire).\nCun sa fine de sos cumbatimentos de sa II Gherra Mundiale sa bidda, comente su territ\u00f2riu natzionale, fiat difatis partzida in bator setores, onniunu ocupadu militarmente de unu de sos istados binchidores: Istados Unidos, Renniu Aunidu, Frantza e Unione Sovi\u00e8tica. Su territ\u00f2riu de ocupatzione sovi\u00e8tica (chi beniat a \u00e8ssere totu sa metade Est de sa tzitade), contrariamente a sos ateros fiat mantennidu chirriadu politicamente. Custa cunditzione faghiat de is duas partes Berlin tzitades cun diferentes identidades e istitutziones, chi aparteniant a duos istados \"de facto\" indipendentes.\nA prim\u00ectziu de sa partzidura, sa parte Est e Ovest de sa tzitade fiant divididas isceti pro su chi pertocaiat is bisuras amministrativas. Sa parte Ovest creschiat per\u00f2 meda prus rica de cussa Est e medas fiant cuddos chi bi disterraiant. Su 13 de austu 1961 is sovi\u00e8ticos cun is autoridades de sa Germania-Est detzidiant de nde pesare unu muru chi poderet cuntrollare custu fenomenu, ma chi in sos fatos segaiat onni possibilidade comunicatzione. Su muru est istadu isciusciadu isceti su 9 de onniasantu 1989."}
{"id": "12761", "revid": "3602", "url": "https://sc.wikipedia.org/wiki?curid=12761", "title": "Puttu sacru nuraghesu", "text": "Su puttu sacru nuraghesu est un'istruttura a tempiu ipogeicu chi serb\u00ecat, in s'edade de Brunzu, pro addiosare sas Abbas in Sardigna. Si nde atz\u00e0pan par\u00ectzos in s'isula sarda e, imp\u00e0re a sas tumbas de sos zigantes e a sos tempieddos a megaron, sun a testimonia de s'ispiritu relizosu de sos sardos anticos in edade nuraghesa; custos monumentos, chi sun tra sos prus elegantes p\u00e9ri tottu s'isula, sun un'esempiu craru de s'abilesa architettonica iss\u00f2ro e sun f\u00ecntzas de importu pro accrar\u00e0re cantu si ten\u00ecan in cunsideru sos cantaros de abba.\nIn su mundu bi at atteros esempios de puttos sacros, comente cussu de G\u00e2rlo in Bulgaria."}
{"id": "12762", "revid": "3602", "url": "https://sc.wikipedia.org/wiki?curid=12762", "title": "Tumbas de sos zigantes", "text": ""}
{"id": "12763", "revid": "3602", "url": "https://sc.wikipedia.org/wiki?curid=12763", "title": "Condaghe", "text": "Su condaghe (puru condache o condaxi, a secunda de su trettu zeograficu) est una paraula chi benit dae su bizantinu \"\u03ba\u03bfnt\u00e0kion\" e fit unu documentu amministrativu in impr\u00e8u de sa Sardigna bizant\u00ecna e de sos Judicados, tra su segulu de XI e de XIII. A su cum\u00ecntzu bol\u00ecat definire una reg\u00f2rta simpre de attos de donu a sa Cresia; a p\u00f9stis su sign\u00ecficu est b\u00e8nnidu prus a largu, descriende unu rezistru in ue bi a\u00ecat coll\u00ecdas notas chi pertoccan attos notariales e zuditzi\u00e0rios comente daturas, tr\u00e0mutos, cumm\u00e8rtzios e chertos, cun sa boluntade de nde fagher consultassione si bi a\u00ecat calchi cuntrastu o cuntierra.\nBi at f\u00ecnas unu condaghe laicu chi si depet a Barisone III de Torres, judiche de su Logudoro chi, in su 1190, a\u00ecat fattu f\u00e0gher un'elencu de tottus sos donos fattos a s'Ispidale de Santu Lenardu de Bosove. Esistin puru condaghes de fundamentu, chi s'orizine iss\u00f2ro est in su tempus bassu-medievale e c\u00f2ntan fattos istoricos in subra de comente si an cunsacr\u00e0du sas cresias. Tra custos bi est su Condaghe de S.Gavinu, de S.Maria de Tergu, de sa Trinidade de Saccargia.\nSos condaghes fin maniscrittos in peddecaminu chi si isterr\u00ecan pro mediu de un'asta, pighende in su tempus s'apparentzia de liberos in tottu e pro tottu. Sa prus parte de sos condaghes si iscri\u00ecat in \"scriptorias\" de monasteriu, francu cussos de Santu Pedru de Silki, de Santu Nicola de Trullas, de Santu Migheli de Salvenor e de Santa Maria de Bonaccattu.\nSos condaghes sun de importu finas ca sun a testimonia de su sardu, in impr\u00e8u uffitziale gi\u00e0e dae custos tempos antigos."}
{"id": "12764", "revid": "3602", "url": "https://sc.wikipedia.org/wiki?curid=12764", "title": "Condaxi", "text": ""}
{"id": "12765", "revid": "2404", "url": "https://sc.wikipedia.org/wiki?curid=12765", "title": "Rep\u00f9blica Federale Tedesca", "text": "Sa Rep\u00f9blica Federale Tedesca (in tedescu: Bundesrepublik Deutschland o BRD), prus comunemente narada \"Germ\u00e0nia Ovest\" fiat unu istadu de s'Europa, esistidu de su 1949 a su 1990, annu de unimentu a s'\u00e0tera ex rep\u00f9blica tedesca, chi beniat a \u00e8ssere sa \"Germ\u00e0nia Est\", o pro usare su n\u00f9mene uffitziale sa \"Rep\u00f9blica Democr\u00e0tica Tedesca\". \nSa Germ\u00e0nia Ovest fiat istadu fundadore de s'Unione Europea.\nS'istadu fiat n\u00e0schidu in su territ\u00f2riu tedescu chi cun s'acabu de sa II Gherra Mundiale fiat istadu assignadu a s'ocupatzione militare de is tres natziones binchidoras de Istados Unidos, R\u00e8nniu Aunidu e Frantza.\nSa Germ\u00e0nia Ovest fiat meda prus manna de sa bighina Germ\u00e0nia Est, tenende un'ist\u00e9rrida de 248.577 km\u00b2 e una populatzione de unos 63.255.000 bividores in su 1990. \nFiat cumposta de is territ\u00f2rios de is Land de: Schleswig-Holstein, Freie Hansestadt Bremen, Niedersachsen, Nordrhein-Westfalen, Hessen, Rheinland-Pfalz, Saarland, Baden-W\u00fcrttemberg, Freistaat Bayern, Land Berlin (isceti sa parte ovest).\nSa capitale fiat Bonn.\nIstoria.\nSa Rep\u00f9blica Federale Tedesca fiat costituida su 23 de maju 1949. Sa capitale non definitiva fiat Bonn. Berlinu a cussos tempos non teniat is carater\u00ecsticas pro ddu p\u00f2dere \u00e8ssere, fiat difatis dividida in duas metades, ma prus de importu istesiada de su restu de s'istadu e inghiriada in onni cantone de sa Germ\u00e0nia Est. \nDe su 1955 s'istadu fiat mermu de sa NATO. \nMancari ufitizialmente soberana, sa Germ\u00e0nia Ovest est abarrada ocupada de is tropas istr\u00e0ngias americanas, inglesas e frantzesas (aici comente sa Germ\u00e0nia Est de cuddas Sovi\u00e8ticas), agatende\u00b7s\u00ec\u00b7nche in territ\u00f2riu de opositzione in su cuntestu de sa Gherra Frida. \nSu 3 de santugaine 1990, unu annu a pustis de s'isciusciamentu de su Muru de Berlin, is duos istados tedescos si sunt unidos. Is territ\u00f2rios de sa Germ\u00e0nia Est sunt istados ufitzialmente tz\u00e8didos a sa de s'Ovest e cunv\u00e8rtidos a su sistema de s'istadu federale.\nIn su 1991 is tropas istr\u00e0ngias ocupadoras si sunt retiradas."}
{"id": "12766", "revid": "1375", "url": "https://sc.wikipedia.org/wiki?curid=12766", "title": "Germania Est", "text": ""}
{"id": "12767", "revid": "1375", "url": "https://sc.wikipedia.org/wiki?curid=12767", "title": "Repubrica Federale Tedesca", "text": ""}
{"id": "12768", "revid": "149356", "url": "https://sc.wikipedia.org/wiki?curid=12768", "title": "Euskaltzaindia", "text": "S'Euskaltzaindia, in sardu Academia Reale de sa Limba Basca, in limba ispagnola Real Academia de la Lengua Vasca, est s'istitutzione lingu\u00ecstica ufitziale incarrigada de sa normativizatzione lingu\u00ecstica de sa limba basca. \nFundada in su 1919 tenet sa funtzione de regulare e ghiare s'isvilupu de su bascu.\nTenet sa sede printzipale sua in Bilbao, cun delegatziones in Bajona, Donostia/San Sebasti\u00e1n, Pamploma e Gasteiz/Vitoria.\nS'emblema suo est una camba de chercu, cun, in suta, sos faeddos dal motto \"Ekin eta jarrai\" (\"firmesa e continuidade\").\nCummissiones de traballu.\nEuskaltzaindia tenet cummissiones de traballu chi tenent finalidades diferentes in s'ist\u00f9diu de sa limba basca e in sa normativizatzione sua. Sas cummissiones sunt custas:\nAcad\u00e8micos ordin\u00e0rios.\nSu n\u00f9meru de sos acad\u00e8micos est 23, chi 20 tenent s'euskara comente limba materna (in nadale de su 2005). Sunt acad\u00e8micos ordin\u00e0rios:\nPresidente e segret\u00e0riu.\nSu presidente de s'Euskaltzaindia est Andres Urrutia Badiola, not\u00e0riu, economista e iscritore; su segret\u00e0riu est Xabier Kintana Urtiaga, fil\u00f2logu e iscritore."}
{"id": "12769", "revid": "4713", "url": "https://sc.wikipedia.org/wiki?curid=12769", "title": "Academia de la Llingua Asturiana", "text": "S\"'Academia de la Llingua Asturiana\" (in sardu \"Acad\u00e8mia de sa Limba Asturiana\") est un'ente de su Guvernu de Ast\u00f9rias fundadu su 15 de nadale de su 1980 pro s'ist\u00f9diu, sa normativizatzione, sa promotzione e sa normalizatzione de s'asturianu.\nIn su 1981 s'Academia at publicadu sas primas normas de iscritura istandard: \"\"Normes Ortogr\u00e1fiques y Conxugaci\u00f3n de Verbos\". A pustis sa \"Gram\u00e1tica de la Llingua Asturiana\" in su 1998 e in su 2000 su \"Diccionariu de l'Academia de la Llingua Asturiana\".\nSa ALLA p\u00f9blicat finas \"Lletres Asturianes\" (bulletinu ufitziale de s'istitutzione), e \u00e0teros libros chi pertocant sa limba, sa literadura e sa cultura asturiana: \"Cultures. Revista de cultura asturiana y Lliteratura. Revista lliteraria asturiana\". In prus custas s\u00e8ries de libros: \"Toponimia\" (de toponom\u00e0stica), \"Llibrer\u00eda Lling\u00fc\u00edstica\" (ist\u00f9dios filol\u00f3gicos), \"Preseos\" (vocabularios), \"Cartafueyos Normativos\" (testos normativos de aplicatzione in su protzessu de normalizatzione sotziale de sa limba asturiana), \"Llibrer\u00eda Acad\u00e9mica\" (creatzione liter\u00e0ria), \"Escol\u00edn\" (infantile), \"Lliteratura Xuvenil\", \"Cuquiellu\", \"M\u00e1zcara\" (teatru)...\nCada annu, dae su 1982, tz\u00e8lebrat sa \"D\u00eda de les Lletres Asturianes\", sas \"Xornaes Internacionales d'Estudiu\" e su \"Alcuentru\" \"Llingua Minoritaria y Educaci\u00f3n\"\", biennale.\nS'Academia tenet 23 membros ordin\u00e0rios, 19 membros currispondentes e 15 acad\u00e8micos de onore. Sos acad\u00e8micos non leant nudda pro s'inc\u00e0rrigu issoro ma traballant de badas.\nPresidente.\nSa presidente de s'ALLA, dae su 2001, est Ana Cano"}
{"id": "12770", "revid": "2404", "url": "https://sc.wikipedia.org/wiki?curid=12770", "title": "Magdeburg", "text": "Magdeburg est una tzitade de unos 230.000 abitantes de sa Germ\u00e0nia, chi s'agatat in su Land de Sachsen-Anhalt in ue est sea.\nEst sa segunda bidda pro populatzione in su Land a segus de Halle.\nIn sa tzitade si podet agatare su Palatzu Imperiale de Otto I, primu imperadore de su Sacru Romanu Imp\u00e8riu Germ\u00e0nicu.\nIn su territ\u00f2riu de Magdeburg bi sunt duas universidades: sa \"Otto-von-Guericke-Universit\u00e4t Magdeburg\" e sa \"Hochschule Magdeburg-Stendal\"."}
{"id": "12771", "revid": "3602", "url": "https://sc.wikipedia.org/wiki?curid=12771", "title": "Musica classica", "text": "Pro etimoloz\u00eca, sa paragula \"classicu\" inditat cosa chi serbit a modellu, chi est tantu de importu de esser fundamentale.\nIn su limbazu de cada d\u00ece, chin su nom\u00ecnzu de \"musica classica\" est a inditare sa musica culta europea.\nPro \"periodu classicu\" si intendet s'istajone prus manna de musica culta, chi est in sa secunda meitade de su Settichentos f\u00ecntzas a sos primos annos de s'Ottichentos. Sos cumponidores prus mannos e connottos tando fin Haydn, Mozart e Beethoven. Beethoven fit su cumponidore de mesu epoca, tra cussa classica e cussa romantica de atteros comente a Schubert, Schumann, Chopin, Liszt, Wagner e Brahms."}
{"id": "12772", "revid": "2404", "url": "https://sc.wikipedia.org/wiki?curid=12772", "title": "Erfurt", "text": "Erfurt est una tzitade de unos 200.000 abitantes de sa Germ\u00e0nia, chi s'agatat in su Land de Th\u00fcringen, in ue est sea e sa bidda prus manna.\nErfurt faghet parte cun is ateras tzitades mannas de Th\u00fcringen, Sachsen-Anhalt e Sachsen de sa regione metropolitana de sa Germ\u00e0nia Tzentrale."}
{"id": "12773", "revid": "8762", "url": "https://sc.wikipedia.org/wiki?curid=12773", "title": "Patu de Varsavia", "text": "Su Patu de Warszawa est istada una alle\u00e0ntzia militare chi pertocaiat sos istados de r\u00f2dia sovi\u00e8tica, firmadu a cuntrapostu cun s'Alle\u00e0ntzia Atl\u00e0ntica (prus nodia comente NATO).\nSos mermos promitiant de si dif\u00e8ndere parebare in casu de gherra.\nElaboradu de su chi diat diventare pois presidente de s'Unione Sovi\u00e8tica Nikita Chru\u0161\u010d\u00ebv, est istadu de issu etotu aprovadu su 14 de Maju 1955 in Warszawa. \nEst d\u00e0bile chi non siat unu casu chi sa data de sa costitutzione \u00e8sseret una chida a pustis de s'intrada in sa NATO de sa Germ\u00e0nia Ovest.\nSu patu est istadu iscontzadu su 31 martzu 1991.\nNde fiant mermos: \nIn su \"Patu\" s'Unione Sovi\u00e8tica fiat s'istadu chi in sos fatos ghiaiat sas detzisiones.\nIs istados chi chircaiant de ddu lassare o de si nche istesiare fiant custrintos fintzas cun m\u00e8dios militares a bi torrare, comente s'Ungheria cun sa rivolutzione de su 1956 o Tzecoslovachia cun cussa de su 1968. \nIsceti s'Albania resissiat a dd'abandonare in su 1968, pro ite contr\u00e0ria a s'invasione de sa Tzecoslovachia, cun totu chi cundannaret sa pol\u00ectica de riformas chi s'istadu fiat chirchede de atuare. Cun sa bessida de su patu, s'Albania si fiat noantamas acostada a sa Tzina.\nEst de su nadale 1988 su bandu de su presidente sovi\u00e8ticu Michail Gorba\u010d\u00ebv, chi decraraiat chi s'Unione Sovi\u00e8tica non diat intervenire chi calincuna natzione cheriat bessire de su Patu. Cun custa cuntzessione de libertade, in pagos annos s'est imb\u00e0tidos a s'arruta de su communismu.\nSu 1 de tr\u00eculas 1991 in Praga est istadu firmadu su documentu uffitziale de iscontzu de su Patu de Warszawa."}
{"id": "12774", "revid": "2404", "url": "https://sc.wikipedia.org/wiki?curid=12774", "title": "Germ\u00e0nia Ovest", "text": ""}
{"id": "12775", "revid": "7227", "url": "https://sc.wikipedia.org/wiki?curid=12775", "title": "Giuanne Matzeu Garipa", "text": "Giuanne Matzeu Garipa (o \"Ioan Mattheu Garipa\", comente si firmaiat, n\u00e0schidu in Org\u00f2solo intre su 1575 e su 1585, mortu a bias de su 1640) est s'autore de s'\u00f2pera Legendariu de Santas Virgines, et Martires de Iesu Christu publicadu in Roma in su 1627, torradu a imprentare in N\u00f9goro 1998 (Papiros). \nIn sa premissa de custa segunda editzione, Heinz J\u00fcrgen Wolf iscriet \u00ab\"Ioan Mattheu Garipa est s\u2019iscritore de limba sarda su prus mannu de su s\u00e8culu 17. Sende gai, s\u2019\u00f2pera sua durante sos s\u00e8culos no at interessadu sos cr\u00ecticos, e paret chi non siat istada connota mancu dae M. L. Wagner. Forsis sa neghe de custu, mancari parzat curiosu, la tenet su fatu chi sos esemplares de sas \u00f2peras suas presentes in sas bibliotecas sunt raros a beru\"\u00bb.\nGaripa cumintzat su Libru cun unu Pr\u00f2logu in ue faeddat de \"limba sarda\" cun craresa: \"Sendemi vennidu \u00e0 manos in custa Corte Romana vnu Libru in limba Italiana, nouamente istampadu, si benes segundu naran est meda antigu; ue si contenen sas Vidas de algunas Santas Virgines, martires, &amp; penitentes; &amp; acatandelu cun sa letura, qui fuit piu, deuotu, &amp; deletosu, pensesi tenner pro bene impleadu, &amp; honestu su traballu, qui dia leare si lu voltao in limba Sarda pro dare noticia de cuddas assos deuotos dessa patria mia disijosos de tales legendas: persuadendemi det dare gu\u00ectu, &amp; satisfacione, assos qui no intenden limbas istragnas, non si poden passijare, recreare, e leare gustu in sos ispaciosos prados, &amp; floridas enas dessos libros Latinos, Italianos &amp; Ispagnolos.\""}
{"id": "12776", "revid": "7765", "url": "https://sc.wikipedia.org/wiki?curid=12776", "title": "Patu de Warszawa", "text": ""}
{"id": "12777", "revid": "18313", "url": "https://sc.wikipedia.org/wiki?curid=12777", "title": "Luis Alib\u00e8rt", "text": "Luis Alib\u00e8rt (Bram, 12 de santugaine de su 1884 \u2013 Montpellier, 16 de abrile de su 1959; \"Louis Alibert\" in frantzesu) est istadu unu linguista otzitanu. Est un'autore connotu mescamente in su mundu de s'otzitanismu gr\u00e0tzias a sa gram\u00e0tica, e a su ditzion\u00e0riu suo, chi sunt su fundamentu de sa norma otzitana.\nBiografia.\nAlib\u00e8rt fiat n\u00e0schidu in una fam\u00eclia de massajos in ue su otzitanu fiat sa limba naturale issoro. In gioventude fiat gia contr\u00e0riu a sas ideas radicale-sotzialistas chi fiant fortes tando. Fiat andadu a istudiare Farmatzia in Montreal d'Aude. A pustis aiat istudiad in s'Universidade de Tolosa, in au si fiat interessadua a sa limba e a s'ist\u00f2ria otzitanas. Aiat otentu sos diplomas de ist\u00f9dios superiores meridionales e de ist\u00f9dios superiores de ist\u00f2ria.\nIn su mese de nadale de su 1912, si fiat cojuadu cun Maria Lator. Aiant tentu petzi unu f\u00ecgiu, Enric, chi fiat mortu in gherra in su 1943, a sos 31 annos. Aiat traballadu comente apotec\u00e0riu in Montreal d'Aude dae su 1912 a su 1942.\nS\u00f2tziu de su Felibritge (Esc\u00f2la mondina, pustis s'Esc\u00f2la occitana), fiat istadu redatore capu de \"La T\u00e8rro d'Oc\". Aiat cumintzadu a s'interessare a sa normativizatzione lingu\u00ecstica de s'otzitanu a pustis de sa Prima Gherra mundiale. In su \"Le lengodoucian literari\", impreaiat una grafia afrantzesada. "}
{"id": "12778", "revid": "7227", "url": "https://sc.wikipedia.org/wiki?curid=12778", "title": "S'attaccu de sos Zigantes", "text": "S' Attaccu de sos Zigantes (\"\u9032\u6483\u306e\u5de8\u4eba\" Shingeki no Kyojin) est unu manga sh\u014dnen de horror e assi\u00f2ne chi at fattu su mangaka Hajime Isayama. Kodansha lu at prubic\u00e0u in su paperi Bessatsu Sh\u014dnen Magazine e coll\u00ecu a pustis in tank\u014dbon. \nSu manga contat de unu mundu in ube s'umanidade est belle isp\u00e8rdia: diffatis, su numeru est imminoric\u00e0u e podet viver petzi in intro de tzittades chi las ingh\u00ecrian roccas enormes pro parare fronte a sos Zigantes, chi cada tantu si isp\u00ecttulian sos omines chene resone chi si podat pessare. S'istoria zirat in tundu a su zovanu Eren Jaeger e a sorre sua adottiva Mikasa Ackermann, chi si b\u00ecen cambiare de su tottu sa bida pro neghe de unu Zigante prus mannu chi gh\u00ecat sos atteros e si picat sa tzittade iss\u00f2ro, in ube che morit sa mama de sos duos zovaneddos.\nS'Attaccu de sos Zigantes at tentu sutzessu a lestru meda dae cando est ess\u00ecu a campu. In su 2010 fit tra sos 20 manga chi los an intitul\u00e0os pro su premiu Manga Taish\u014d, at bintu su premiu Kodansha Manga Award de su 2011 in sa categoria \"menzus manga pro mannittos\" e est in s'editzione de s\u00e8ichi pro su Premiu Curturale Osamu Tezuka.\nDe su manga bi est ess\u00ecu f\u00ecntzas un'anime, chi at fattu Wit Studio traballande imp\u00e0re a Production I.G e est direttu dae Tetsur\u014d Araki."}
{"id": "12779", "revid": "7926", "url": "https://sc.wikipedia.org/wiki?curid=12779", "title": "Sotziedade pro sa Limba Sarda", "text": "Sa Sotziedade pro sa Limba Sarda est n\u00e0schida in su 1987, in Casteddu. \nSa finalidade prima de sa SLS est sa de \"prom\u00f2vere, ampliare, dif\u00f9ndere e abbalorare cun cale si siat m\u00e8diu sa connosch\u00e8ntzia e s'impreu de sa limba sarda\"\nIn annos e annos, sa SLS est istada su puntu de refer\u00e8ntzia de sas elaboratziones e gherras in favore de s'unidade e de s'ufitzialidade de sa limba sarda. E custu l'at fatu cun deghinas de cunfer\u00e8ntzias, semin\u00e0rios, in deghinas de biddas de Sardigna. Si podet n\u00e0rrere chi sa SLS at inauguradu sa traditzione de faeddare in sardu in p\u00f9blicu, cosa rara finas a tando. E aiat finas eredadu sa traditzione e sas ideas de su Comitadu pro sa Limba Sarda chi aiat sestadu e prom\u00f2vidu sa lege de initziativa populare pro s'atuatzione de s'art. 6 de sa Costitutzione de sa RI e su reconnoschimentu de sa Min\u00f2ria lingu\u00ecstica sarda, duncas.\nMa est istada finas sa sotziedade chi at dadu fortza a su protzessu de istandardizatzione de sa limba sarda, cumintzadu cun su semin\u00e0riu internatzionale \"Presente de sas limbas minorit\u00e0rias e problemas de sa normalizatzione issoro\", su 25-9-88, in Santuluss\u00f9rgiu, e culminadu in su 2001 cun sa LSU e in su 2006 cun sa LSC.\nComo su presidente de sa SLS est Diegu Corr\u00e0ine. Vitzepresidente est Antonello Garau. Segret\u00e0riu est Lisandru Beccu."}
{"id": "12780", "revid": "149", "url": "https://sc.wikipedia.org/wiki?curid=12780", "title": "Kyuss", "text": "Is Kyuss (/\u02c8ka\u026a.\u0259s/ ky-\u0259s) fiant unu cumpressu rock americanu, fundadu in su 1987 a Palm Desert de Josh Homme (ghitarreri), John Garcia (boghe), Brant Bjork (tumbarinos) e Chris Cockrell (bassu). \nA pustis de sa bessida de unu EP in ue si naraiant \"Sons of Kyuss\", in su 1990 si ddu fiant incurtzadu simpremente in Kyuss e balangiaiant unu mermu nou: Nick Oliveri. \nIs chimbe annos a sighire ant bidu da bessida de bator albums e in su 1997 de unu \u00f9rtimu \"split\" in ue cumpariant comente Kyuss impare a su cumpressu nou de sos Queens of the Stone Age, cumponidu tando intrenamente de mermos ex-Kyuss.\nNick Oliveri fiat bogadu in su 1992. In logu suo fiat tzerriadu Scott Reeder cando fiat pro bessire s'album \"Blues for the Red Sun\". Brant Bjork, tenende ateros inter\u00e8ssios art\u00ecsticos, aiat imbetzis lassadu in su 1993 benende cambiadu cun Alfredo Hern\u00e1ndez, chi beniat de su cumpressu de is Yawning Man, semper de sa r\u00f2dia musicale de Palm Desert. \nJohn Garcia e Josh Homme sunt is solos a \u00e8ssere abarrados fintzas a s'iscontzu, in su 1995.\nDe tando, is mermos ant fundadu o sonadu cun ateros cumpressos istimados comente Queens of the Stone Age, Dwarves, Brant Bjork, Eagles of Death Metal, Mondo Generator, Hermano, Unida, Slo Burn e Them Crooked Vultures.\nIn su mese de onniasantu de su 2010, tres mermos de su cumpressu (francu Josh Homme, chi aiat refudadu) sunt torrados a s'auniare cun s'idea de unu tour mundiale dende\u00b7s\u00ec n\u00f2mene de \"Kyuss Lives!\" e cuncordende pro unu album nou, ma chistiones giuditzi\u00e0rias cun Josh Homme ant infertu a Nick Olivieri a nche bessire de su progetu e ant betidu a una ordin\u00e0tzia de su tribbunale chi proibit s'usu de su n\u00f2mene \"Kyuss Lives!\" a Garcia and Bjork. Su resurtadu est duncas istadu ca dd'ant d\u00e8pidu mudare. Ant isceberadu de si n\u00e0rrere Vista Chino.\nIst\u00f2ria.\nInghitzu: \"Katzenjammer\" e \"Sons of Kyuss\".\nA prim\u00ectziu, in su 1987 su cumpressu sonat cun su n\u00f2mene de \"Katzenjammer \"(chi in tedescu cheret n\u00e0rrere \"imbr\u00f9ciu/istronamentu), a coa detzidit de si tzerriare Sons of Kyuss. Est Brant Bjork a isceberare su n\u00f2mene, pighendi\u00b7ddu de unu mostru chi at agatadu in unu liburu de sa prima editzione de su giogu \"Advanced Dungeons &amp; Dragons. \"\nIn su 1989 bessit unu EP chi a titulu tenet su n\u00f2mene de su cumpressu, chi at a \u00e8ssere s'\u00f9nica bessida cun Chris Cockrell a su bassu. De s'annu a pustis difatis Nick Olivieri - chi giai aiat sonadu sa ghitarra comente segundu - pigat su logu suo.\nImpertantu incurtzant su n\u00f2mene a Kyuss.\nKyuss (1991-1995).\nSa formatzione de inghitzu de is Kyuss est cumponida de Garcia a sa boghe, Homme a sa ghitarra, Olivieri a su bassu e Bjork a sos tamburinos. Si faghent a bellu a bellu nomea in Palm Desert e fatuvatu sonant in festas e in biddas assoladas in su Sud de su desertu de Calif\u00f2rnia. Sunt mascamente ispet\u00e0culos in logos abertos e cun pagu gente buffada.\nCustu fintzas a su cuntratu cun sa casa discogr\u00e0fica indipendente \"Dali Records\", chi ddis faghet registrare su primu album, \"Wretch\", bessidu in su cabudanne 1991. Est de n\u00e0rrere per\u00f2 ca manna parte de is cantzones est giai bessida cun su EP de su 1989.\nSas b\u00e8ndidas non tenent meda fortuna, ma su cumpressu est comintzende a \u00e8ssere famadu pro sas mustr\u00e0nscias ispantosas in is cuntzertos e Josh Homme, su ghitarreri, s'est fende nomena de rispetu cun s'istile psiched\u00e8licu de sonare.\nS'annu chi sighit, tenent unu ateru produidore, Chris Goss, e comintzant a traballare pro s'album nou: \"Blues for the Red Sun\". Bessit in su mese de l\u00e0mpadas 1992 arretzinde b\u00e0ntidos mannos de is criticos e fintzas imoe comente imoe est bidu comente su primu grandu album de rock stoner. \nInpertantu, a pena cumpridu s'album Olivieri si\u00b7nch'andat e arribat Scott Reeder - musitzista de The Obsessed- chi giai fiat istadu pragontadu de s'aunire a sos Kyuss, chimbe o ses meses a primu. Inghitzat a bi sonare impare in sa festa pro sa bessida de s'album.\nA sa fine de su 1993 sunt in unu tour de noe datas in Austr\u00e0lia, in ue aberint is cuntzertos de su cumpressu Metallica.\nDe in cue a pagu s'agatant cun sa casa discogr\u00e0fica major Elektra Records chi at comporadu sa Dali Records. S'annu chi sighit est su de s'album de tres, su primu cun una major, chi depiat t\u00e8nnere titulu de \"Pools of Mercuy\", ma benit a \u00e8ssere connotu comente \"Welcome to Sky Valley\". Est agabadu de registrare in su 1993, ma cun su fatu de is mud\u00e0ntzias de cumponentes bessit isceti in su 1994. Custa borta puru, a p\u00e0rrere de sa cr\u00ectica sa callidade de sa m\u00f9sica est meda bella, cun unu sonu meda prus psiched\u00e8licu e cumpridu. Su produidore est semper Chris Goss.\nCuntantu custu, comente agabant de registrare Brant Bjork lassat: est afastiadu de is tour, prusatotu pro sas chistiones chi pertocant sos relatos cun sos cump\u00e0ngios movende de unu logu a s'ateru. In logu suo est tzerriadu Alfredo Hern\u00e0ndez, chi in is annos '80 aiat giai sonadu cun Reeder in su cumpressu Across the River. \nSu mese de tr\u00eculas 1995 bessit s'\u00f9rtimu album \"...And the Circus Leaves Town\". \"One Inch Man\" est su solu single uffitziale. Custa borta is cr\u00ecticas non sunt bonas, sas bendidas puru non l\u00f2mpent a sas de s'album cabudianu. \nIscontzu.\nIn su mese de santu gaine 1995 is Kyuss s'iscontzant, fatu chi ghetat inter\u00e8ssiu nou in \"...And the Circus Leaves Town\", chi in die de oe est difatis meda apretziadu. Unu EP cun singles e b-sides bessit in su 1997.\nA pustis de s'iscontzu de su 1995 sunt istadas medas intra is fans sas boghes a subra de sa possibilidade pro sos Kyuss de torrare a sonare. In su 2004 benit pragontadu a Homme chi custu potzat \u00e8ssere possibbile; issu respundet ca no, non de in cue a pagu tempus. Prusaprestu, su 20 de nadale 2005, Garcia \u00e0rtziat a su palcu in unu cuntzertu in Los Angeles de su cumpressu Queens of the Stone Age (in ue Homme cantat e sonat ghitarra). Impare sonant tres cantzones de is Kyuss: \"Thumb\", \"Hurricane\" e \"Supa Scoopa and Mighty Scoop\". Ant pois arretzidu medas cumbidos a nde torrare a si p\u00f2nnere impare, ma sunt semper istados refudados.\nIn su 2008, alleghende de sa possibbilidade de una re-union, Scott Reeder at naradu ca totus issos francu Josh Homme diant a ddu faghere coment'e nudda.\nIn su 2010 John Garcia movet in tour europeu cun nomene de \"John Garcia plays Kyuss\". In su mese de onniasantu de su matessi annu Garcia, Olivieri e Bjork ponent nova de si ch\u00e8rrere torrare a aunire e partire in tour cun n\u00f2mene de \"Kyuss Lives!. \"\nSonant in Europa e a coa sighint in Austr\u00e0lia, Noa Zelanda e Am\u00e8rica. A sonare sa ghitarra tzerriant Bruno Fevery e carchi borta impare cun issos \u00e0rtziat a palcu fintzas Scott Reeder. \nA s'agabu de su tour decrarant de ch\u00e8rrere registrare unu album nou cun bessida in s'istadiale 2012. Josh Homme e Scott Reeder ponent causa legale contra Garcia e Bjork pro su chi pertocat s'usu de su n\u00f2mene \"Kyuss \"in su progetu, chi Nick Olivieri at impertantu lassadu.\nA sa fine de s'annu John Garcia d\u00e8crarat ca su progetu at a sighire cun n\u00f2mene de Vista Chino, cun sa mermadura Garcia, Bjork, Olivieri e sa partetzipatzione de Bruno Fevery a sa ghitarra.\nA Pustis de s'Iscontzu.\nJohn Garcia.\nAt postu impare carchi progetu de m\u00f9sica comente\u00a0Slo Burn, \u00a0Unida\u00a0e Hermano; a coa at lassadu sa m\u00f9sica pro sa veterin\u00e0ria.\nJosh Homme.\nIn su 1997 at fundadu impare cun Alfredo Hern\u00e0ndez (issu puru ex-kyuss) is\u00a0Queens of the Stone Age. Sonat pois cun Eagles of Death Metal a sos tumbarinos, traballat cun medas cumpressos e at postu impare su progetu musicale Desert Sessions. De su 2009 est fintzas cantadore e ghitarreri in su cumpressu Them crooked Vultures. \nNick Oliveri.\nAt fundadu su cumpressu Mondo Generator\u00a0in su 1997, e at sonadu impare cun is Queens of the Stone Age de su 1998 a su 2003. At fintzas traballadu cun is\u00a0Dwarves.\nBrant Bjork.\nAt fatu parte de su cumpressu Fu Manchu, pro chi est produidore de unu album e sonadore de tumbarinos in \u00e0teros chimbe. At sighidu pois a cantare a solu fende bessire chimbe albums e at fundadu una casa discogr\u00e0fica: sa \"Duna Records\".\nAt fundandu fintzas unu cumpressu, is \"Che\" chi in su 2000 ant pubricadu unu album, e traballadu cun Melissa auf der Maur e is Mondo Generator.\nScott Reeder.\nA prim\u00ectziu at sighidu Garcia in is Unida, a segus at fatu carriera traballende a solu e at traballadu cun su cumpressu de is \"B\u00fctcher\". In su 2002 at chircadu de intrare in su cumpressu de is \"Metallica\" chentza de t\u00e8nnere fortuna.\nAlfredo Hern\u00e0ndez.\nEst istadu mermu fundadore de is Queens of the Stone Age. At traballadu fintzas in is progetos musicales de Nick Olivieri, Chris Cockrell e Brant Bjork.\nChris Cockrell.\nEst intradu in is Solarfeast chi ant pubricadu s'album Gossmer in su 1995 e at pubricadu unu album cun su nom\u00ecngiu de \"Vic du Monte\" in su 2005."}
{"id": "12781", "revid": "3602", "url": "https://sc.wikipedia.org/wiki?curid=12781", "title": "Limba mama", "text": "Sa limba mama (nar\u00e0da fintzas de bratzolu o de late, o galu L1) de una persone est dontzi limba chi unu imparat pro m\u00e8diu de acchirida limbistica, est a n\u00e0rrer simpremente cresch\u00e8nde sena t\u00e8nner in cunsideru s'imparu in iscola.\n\u00c8sser de limba mama no est a lu cunf\u00f9nder cund unu t\u00e8nner \"sa prima limba\", chi est cussa chi unu imparat a primu, cando est piseddu, dae sos parentes suos."}
{"id": "12784", "revid": "3602", "url": "https://sc.wikipedia.org/wiki?curid=12784", "title": "Shingeki no Kyojin", "text": ""}
{"id": "12785", "revid": "7227", "url": "https://sc.wikipedia.org/wiki?curid=12785", "title": "Innu natzionale", "text": "S' innu natzionale est unu iscrittu musicale cund un'argumentu patriotticu e, a bortas, relizosu, chi unu istadu natzionale o ente derivadu iss\u00e8berat de man\u00e9ra uffitziale comente innu de una comunidade politica particulare.\nCando si sonat, a su solitu cando bi at una die istitutzionale de festare, si d\u00ecat figurare s'unidade e/o rappresentatividade de cussa natzione. Tando si tenet in cunsideru comente unu de sos medios pro chi su cuntzettu de istadu, atteramente astrattu e duncas bastante difficurtosu de p\u00f2nner a realidade, si podet ozettivare in calicuna cosa de cuncretu."}
{"id": "12786", "revid": "3602", "url": "https://sc.wikipedia.org/wiki?curid=12786", "title": "Demograzia", "text": ""}
{"id": "12788", "revid": "5966", "url": "https://sc.wikipedia.org/wiki?curid=12788", "title": "Limba de sos Sinnos Adamorobe", "text": "Limba de sos Sinnos Adamorobe (AdaSL) est una Limba de sos Sinnos de Comunidade Surda. ISO-639 est ads. L'AdaSL \u00e8 usata anche in Ghana (6.000)."}
{"id": "12789", "revid": "5966", "url": "https://sc.wikipedia.org/wiki?curid=12789", "title": "Limba de sos Sinnos Egitziana", "text": "Limba de sos Sinnos Egitziana (EgySL) est una Limba de sos Sinnos de Comunidade Surda. ISO-639 est esl. L'EgySL \u00e8 usata anche in Egittu."}
{"id": "12790", "revid": "5966", "url": "https://sc.wikipedia.org/wiki?curid=12790", "title": "Limba de sos Sinnos L\u00ecbica", "text": "Limba de sos Sinnos L\u00ecbica (LybSL) est una Limba de sos Sinnos de Comunidade Surda. ISO-639 est lbs. L'LybSL \u00e8 usata anche in L\u00ecbia."}
{"id": "12791", "revid": "5966", "url": "https://sc.wikipedia.org/wiki?curid=12791", "title": "Limba de sos Sinnos Giapponesa", "text": "Limba de sos Sinnos Giapponesa (Nihon Shuwa) est una Limba de sos Sinnos de Comunidade Surda. ISO-639 est jsl. Sa Nihon Shuwa \u00e8 usata anche in Giappone (300.000)."}
{"id": "12792", "revid": "5966", "url": "https://sc.wikipedia.org/wiki?curid=12792", "title": "Limba de sos Sinnos Thailandesa", "text": "Limba de sos Sinnos Thailandesa (ThaiSL) est una Limba de sos Sinnos de Comunidade Surda. ISO-639 est tsq. Su ThaiSL \u00e8 usata anche in Tha\u00eclandia (300.000)."}
{"id": "12803", "revid": "2404", "url": "https://sc.wikipedia.org/wiki?curid=12803", "title": "Palm Desert", "text": "Palm Desert est una tzitade de sa Calif\u00f2rnia, in sos Istados Unidos, chi s'agatat in sa Contea de Riverside.\nSa bidda est cr\u00e8schida meda in presse, mascamente in sos annos '80 de su s\u00e8culu XX. In su 1980 teniat difatis unos 12.000 bividores, ma giai deghe annos prus a tradu, in su 1990, nde contaiat prus de 23.000. Oe tenet unos 50.000 abitantes."}
{"id": "12804", "revid": "14497", "url": "https://sc.wikipedia.org/wiki?curid=12804", "title": "Calif\u00f2rnia", "text": "Sa Calif\u00f2rnia est unu istadu federadu de is Istados Unidos, chi s'agatat postu in su Sud-Ovest de sa natzione, a l\u00e0cana cun su M\u00e8ssicu.\nA Nord faghet l\u00e0cana cun s'istadu federadu de Oregon e a est cun is de Nevada e Arizona. A s'Ovest si ghetat in s'Oc\u00e8anu Patz\u00ecficu.\nCun unos 40 milliones de bividores est s'istadu prus populadu de sos Istados Unidos e su de tres pro ist\u00e9rrida.\nEst tzentru econ\u00f2micu, curturale e fintzas de s'ind\u00f9stria tzinematogr\u00e0fica de importu mundiale.\nIs tzitades prus mannas sunt: Los Angeles, San Diego, San Jos\u00e9, San Francisco, e sa capitale Sacramento."}
{"id": "12805", "revid": "2932", "url": "https://sc.wikipedia.org/wiki?curid=12805", "title": "Land (Germania)", "text": ""}
{"id": "12807", "revid": "3602", "url": "https://sc.wikipedia.org/wiki?curid=12807", "title": "Limbas de sa Cina", "text": "Sas limbas de sa Tz\u00ecna sunt sas limbas chi sos 56 grupos etnicos reconn\u00f2tos faveddant in Tzina. In Tzina sa limba prus forte, chi si ischirriat in paritzos limbazos diferentes, si connoschet chin su l\u00f9men de Hanyu (tzinesu: \u6c49\u8bed; tzinesu tradissionale: \u6f22\u8a9e; pinyin: H\u00e0ny\u01d4) e s'istudiu suo est unu campu accademicu a banda. Hanyu, o limba Han, tenet 8 dialetos in sinu suo: sas diferentzias sunt goi mannas chi s'unu non si podet cumprender pro chie connoschet s'atteru. Sas limbas chi tenent prus amparu e istudiu in Tzina sun su mongolu, su tibetanu, Uyghur e Zhuang. Sicundu a Ethnologue, sa Tzina tenet 292 limbas galu vivas e una limba morta (Jurchen).\nSu tzinesu istandard, connotu in Tzina comente Putonghua, est una variedade de su Mandarinu e in continente est sa limba nassionale e uffitziale: issu si fundat in su Beijing e si faveddat p\u00e9ri tottu sa Tzina nord/sudotzidentale chind una cantitade manna de dialettos. Sicomente fachet de limba franca in prus o mancu parte manna de sa Tzina, bi at unu balanzu mannu sotziale, economicu e p\u00e9ri praticu in s'uffitzialidade de su Putonghua.\nSas lezes tzinesas non balent pro Hong Kong o Macau e, duncas, custos tretos tenent unu limbazu, su cantonesu, chi est a diversu dae cussu continentale.\nIn prus, est a ammentare chi sas regiones autonomas tenent limbas uffitziales in prus chi lis sunt reconnotas. Pro esempiu, su tibetanu est uffitziale in sa Regione Autonoma de su Tibet e su mongolu lu est in Mongolia."}
{"id": "12811", "revid": "2404", "url": "https://sc.wikipedia.org/wiki?curid=12811", "title": "California", "text": ""}
{"id": "12812", "revid": "7227", "url": "https://sc.wikipedia.org/wiki?curid=12812", "title": "Queens of the Stone Age", "text": "Is Queens of the Stone Age sunt unu cumpressu rock americanu formadu in su 1996, chi benet de Palm Desert, in Calif\u00f2rnia. \nNde faghet parte su fundadore Josh Homme (boghe, ghitarreri, pianista), Troy Van Leeuwen (ghitarra, tastiera, tumbarinos, segunda boghe), Dean Fertita (tastiera, ghitarra, tumbarinos, segunda boghe). De pagu s'est azuntu Jon Theodore (tumbarinos).\nFormados a segus de s'iscontzu de sos Kyuss, in ue Homme fiat ghitarreri, is Queens of the Stone Age naschent comente cumpressu heavy rock, ma creschent andende a abratzare una manna bariedade de g\u00e8neres musicales e influ\u00e8ntzias. Ant traballadu fintzas cun Billy Gibbons e Mark Lanegan.\nA prim\u00ectziu si naraiant \"Gamma Ray\".\nIst\u00f2ria.\nInghitzu (1996-1999).\nSa fundatzione de is \"Queens of the Stone Age \"est d\u00e8pida a Josh Homme. Cun s'iscontzu de sos Kyuss, Homme s'a\u00f9nit a sonare cun is Screaming Trees chi sunt in tour a Seattle e traballat cun medas artistas comente Matt Cameron, de is Soundgarden e Mike Johnson de is Dinosaur Jr.\nA s'iscomentzu registrant cun n\u00f2mene de \"Gamma Ray\", ma esistet giai unu cumpressu metal tedescu cun custu n\u00f2mene chi menatzat de ddis faghere c\u00e0usa, duncas ddu cambiant in \"Queens of the Stone Age\" (Reinas de s'Edade de sa Pedra). Custu n\u00f2mene diat a b\u00e8nnere de una frasa de Chris Goss, produidore a su tempus de is Kyuss, chi registrende in su 1992 ddis aiat naradu: \"piciocos, bos \u00e0teros seis comente sas reinas de s'edad'e sa pedra\".\nSu primu album,\u00a0\"Queens of the Stone Age\", est registradu iscetis de Homme e Alfredo Hern\u00e0ndez (issu puru ex-Kyuss), cun carchi agiudu de Chris Goss e Patrick Hutchinson. Bessit in s'at\u00f2ngiu 1998.\nPagu tempus a pustis de sa bessida Nick Olivieri (ex-Kyuss) lassat su cumpressu in ue est sonende, is Dwarves, e s'aunit a Homme e Hern\u00e0ndez. Sighet a issu su ghitarreri Dave Catching.\nSa fama (2000-2004).\nIn is duos annos chi sighent , comente at a sutz\u00e8dere fintzas in su benidore, sa mermadura de su cumpressu cambiat, ma Josh Homme abarrat semper.\nIn su 2000 bessit su segundu album,\u00a0\"Rated R\", cun medas musitzistas chi istant in sa r\u00f2dia de Homme e Olivieri. Is criticas sunt bonas, prus pagu sas b\u00e8ndidas. Partint pro unu tour meda longu chi ddis permitet de si faghere fama.\nIn s'austu 2002 bessit s'album de tres, \"Songs for the Deaf\". Pro sa registratzione de custu album su cumpressu arretzit su cuntributu de s'ex-Nirvana, Dave Grohl, e de s'ex cantadore de is Screaming Trees, Mark Lanegan. Dave Grohl non sighet in su tour pro s'album, francas carchi cumparsada in is festivals e torrat a su progetu suo cun sos Foo Fighters. In logu suo arribat s'ex-Danzig, Joey Castillo. A prim\u00ectziu depet iscetis sonare in su tour europeu ma at pois a abarrare comente mermu firmu.\nS'album est discu de oru in su 2003. Is singles \"No One Knows\" e \"Go with the Flow \"diventant famados e meda trasmitidos in is r\u00e0dios e in su canale de telebisura MTV. \nIn su ghenn\u00e0rgiu 2004 Nick Olivieri est bogadu de su cumpressu, a pustis de is datas de su tour in Australia. A n\u00e0rrere de Homme est pro ite diat \u00e8ssere istadu rebbestu cun sa picioca. \n\"Lullabies to Paralyze\"\u00a0e\u00a0\"Era Vulgaris\".\nIn su 2005 Josh Homme, Alain Johannes, Troy Van Leeuwen e Joey Castillo registrant s'album de bator, cun titolu \"Lullabies to Paralyze\", n\u00f2mene pigadu de s'urtima cantzone de s'album cabudianu:\" Mosquito Song\".\nMark Lanegan registrat iscetis carchi cantzone e cumparet in tour iscetis cando cuncordadu. B'ant boghes chi cherent ca siat istadu issu puru bogadu de Homme, ma comente at a espricare issu atotu, Lanegan est faghende isceti unu tour de promotzione de s'album nou suo, \"Bubblegum\".\n\"Lullabies to Paralyze\"\u00a0est dadu in internet in su fre\u00e0rgiu 2005, e bessit uffitzialmente in sos Istados Unidos\u00a0su 22 de martzu, giampende a su postu de chimbe in is crass\u00ecficas de Billboard.\nIn s'at\u00f2ngiu de su pr\u00f2piu annu is QOTSA sighent is\u00a0Nine Inch Nails\u00a0in su tour de Nord-America, chi sunt presentende s'album\u00a0\"With Teeth\". In s'ispetaculu de su 19 de nadale 2005, su ghitarreri de is Nine Inch Nails,\u00a0Aaron North, sonat impare a issos is cantzones \u00a0\"Monsters in the Parasol\"\u00a0e\u00a0\"Long Slow Goodbye\".\nEst semper su 2005 cando is Queens of the Stone Age faghent su primu album live,\u00a0\"Over the Years and Through the Woods\".\nIn su cuntzertu chi su cumpressu daet a su Wiltern Theatre de\u00a0Los Angeles, Homme cantat fintzas cun John Garcia, ex boghe de is Kyuss. Impare sonant tres cantzones de is Kyuss, pretzisamente \"Thumb\",\u00a0\"Hurricane\"\u00a0e\u00a0\"Supa Scoopa and Mighty Scoop\".\nIn su mese de l\u00e0mpadas 2007 est pubricadu s'album de chimbe,\u00a0\"Era Vulgaris\", ma giai in antis de sa bessida sunt istados isceberados duos singles:\u00a0\"Sick, Sick, Sick\"\u00a0e\u00a0\"3's &amp; 7's\". In su 2008 bessit puru su single\u00a0\"Make It Wit Chu\". \nAnnos 2010.\nIn su 2010 bessit sa segunda editzione de s'album\u00a0\"Rated R\"\u00a0e in su 2011 sa de su primu, \"Queens of the Stone Age\", cun s'azunta de carchi cantzone.\nSu 4 de l\u00e0mpadas 2013 bessit\u00a0\"...Like Clockwork\". Pro custu album torrat Dave Grohl chi sonat chimbe cantzones, e bi pigant parte medas artistas, intra custos fintzas s'ex bassista\u00a0Nick Oliveri.\nDiscograf\u00eca.\nSingles.\n\"Queens of the Stone Age\":\n\"Rated R\":\n\"Songs for the Deaf\":\n\"Lullabies to Paralyze\":\n\"Era Vulgaris\":\n\"...Like Clockwork\":"}
{"id": "12813", "revid": "2404", "url": "https://sc.wikipedia.org/wiki?curid=12813", "title": "Belgiu", "text": ""}
{"id": "12814", "revid": "135270", "url": "https://sc.wikipedia.org/wiki?curid=12814", "title": "Thirty Seconds to Mars", "text": "Is Thirty Seconds to Mars funt unu grupu alternative rock n\u00e0schidu a Los Angeles, California in Istados Unidos."}
{"id": "12815", "revid": "18313", "url": "https://sc.wikipedia.org/wiki?curid=12815", "title": "Interpol (cumpressu musicale)", "text": "Is Interpol sunt unu cumpressu musicale rock americanu n\u00e0schidu in su 1997 in New York.\nSa mermadura originale fiat cumponida de: Paul Banks (boghe, ghitarra), Daniel Kessler (ghitarra, boghe), Carlos Dengler (bassu, tastieras) e Greg Drudy (tumbarinos). Drudy at lassadu in su 2000 e Sam Fogarino at pigadu su logu suo. In su 2010, cun s'agabu de sa registradura de s'album de bator fintzas Dengler at lassadu pro sighire unu progetu propiu.\nIs Interpol, cun ateros n\u00f2menes apretziados comente The Strokes, Longwave, The National e Stellastarr, faghent parte de cussos cumpressos de sa r\u00f2dia musicale indie de New York chi si sunt distinghidos pro nde torrare a pesare interessiu pro su genere post-punk a prim\u00ectziu de sos annos 2000.\nS'album de inghitzu, \"Turn on the Bright Lights\", a sa bessida in su 2002 at tentu is m\u00e8gius b\u00e0ntidos de sa critica. Is traballos a sighire no ant mai arretzidu matessi apretziamentu ma nde ant fatu cr\u00e8schere sa fama.\nS'album a b\u00e8nnere \"El Pintor\" diat depere bessire in su cabudanne de su 2014.\nIst\u00f2ria.\nA s'inghitzu cumponidu iscetis de Kessler e Drudy, su cumpressu si faghet unu n\u00f2mene cun s'intrada de Sam Fogarino in logu de Greg Drudy, de Dengler e de su cantadore Paul Banks. \nPartent pro su primu tour in su 2001, ma su primu album, \"Turn On the Bright Lights\", bessit in su 2002. De tando is Interpol diventant famados intra is r\u00f2dias \"Indie.\"\nSu segundu album, \"Antics\", est de su 2004 e sighet a unu tour chi at tentu durada pro totu su 2003. Su cumpressu cumponet fintzas sa colonna sonora pro sa serie de telebisura \"Six Feet Under\".\nS'album de tres, \"Our Love to Admire\", est de su 2007. Est su primu traballu issoro impare una una major discografica, sa Capital Records, e su primu a no \u00e8ssere totu produidu de issos..\nIn su cabudanne\u00a02010\u00a0bessit s'album de bator,\u00a0\"Interpol\", ma in antis est giai pubricadu in internet su primu single isceberadu:\" Lights\". Est s'\u00f9rtimu album cun Dengler, chi teniat giai bidea de triballare in \u00e0teros progetos.\nSu 5 de l\u00e0mpadas 2014, is Interpol daent nova de sa bessida de s'album de chimbe, El Pintor, chi at a bessire su 9 de cabudanne 2014."}
{"id": "12816", "revid": "3602", "url": "https://sc.wikipedia.org/wiki?curid=12816", "title": "Tzinesu classicu", "text": "Su tzinesu classicu (\"\u53e4\u6587\", g\u01d4w\u00e9n, \"iscrittu anticu\") est una forma scritta de tzinesu anticu, sa limba de sa literadura classica dae s'accabbu de su periodu de sos Beranos e Attonzos a cussu de sa dinastia Han. Su faveddu si impreat f\u00ecntzas pro su Tzinesu Literariu (\u6587\u8a00\u6587 w\u00e9ny\u00e1n w\u00e9n), unu istile tradissionale de tzinesu iscrittu fattu a p\u00eczu de sa limba classica, cosa chi lu fachet diferente dae atteras formas de tzinesu. Su tzinesu literariu fit in impr\u00e8u pro tottus sos iscrittos in Tzina f\u00ecntzas a su seculu de Binti, e puru in Giappone, Corea e Vietnam in calicunu periodu. Sa prus parte de tzinesos sia at lass\u00e0u a palas su tzinesu literariu a favore de sa forma dialettale chistionada, chi est a curtzu de su tzinesu mandarinu.\nSu tzinesu literariu si connoschet comente \"'kanbun\" in giapponesu, \"hanmun\" in coreanu e \"H\u00e1n v\u0103n\" in vietnamesu."}
{"id": "12817", "revid": "3602", "url": "https://sc.wikipedia.org/wiki?curid=12817", "title": "Arresoja", "text": ""}
{"id": "12818", "revid": "3602", "url": "https://sc.wikipedia.org/wiki?curid=12818", "title": "Abbathu", "text": ""}
{"id": "12819", "revid": "3602", "url": "https://sc.wikipedia.org/wiki?curid=12819", "title": "Brunzitu nuragicu", "text": "Su brunz\u00ectu nuragh\u00e8su, nurax\u00e8su o nur\u00e0gicu est una iscultura bronzea, tipica de sa Sardigna a s'acabbu de s'edade de Brunzu e a su cumintzu de cussa de su Ferru.\nSos istudiodos non sunt galu resessios a n\u00e0rrer una data pro custas istatuas minores: si credet chi las apant fatas dae su seculu de IX a.C. a cussu de VI a.C., manc\u00e0ri calicunu canticheddu de Arrolli, de su seculu de XIII a.C., apat torr\u00e0u a ap\u00e8rrer sa chistione.\nLocos de acattu.\nIn sos iscavos nde ant atzap\u00e0u prus de 500, mescamente in locos comente sos puttos sacros e sos g\u00f2i nar\u00e0os \"megara\" nuraghesos, in sas biddas e in sos nuraches etotu.\nMedas istatuas si ant iscopertu f\u00ecntzas in Italia tzentrale, pro esser puntillosos in calicuna tumba etrusca de su seculu de IX-VIII a.C.\nTecnica.\nFatos a chera p\u00e8rdia, sos brunzitos l\u00f2mpent f\u00ecntzas a 39 chent\u00ecmetros e amm\u00f9strant totu sas cosas de sa bida de cada die, fachende b\u00ecer zente de classe sotziale diferente, animales, pessones a capu de sa trib\u00f9, gherreris, deos e p\u00e8ri ozetos comente armas, testos e carros. Est a ammentare chi paritzas sunt sas naveddas nuraghesas, chi sunt su numeru prus mannu de isculturas istoricas a fundu marinu e, in prus, non fartant de ammustrare cantu sos sardos anticos fint tando marineris e amicos de su mare.\nIn sas paritzas isculturas, sicundu a calicunu istudiosu, si podent distingher tres modas:\nGalu non si connoschet si custas modas apant v\u00ecviu a pare o sunt sich\u00ecas s'una in fatu de s'attera chin su tempus.\nMuseos printzipales.\nSas regortas prus bellas si podent pompiare in su Museu Archeologicu Natzionale de Casteddu, in T\u00e0tari, Nugoro e Aristanis, in prus de sos museos ispartos p\u00e9ri sas biddas in ube si podent ammirare sos printzipales zassos archeolozicos de totu s'isula."}
{"id": "12820", "revid": "2404", "url": "https://sc.wikipedia.org/wiki?curid=12820", "title": "Andernach", "text": "Andernach est una tzitade de 29.589 abitantes de su Land Rheinland-Pfalz, in Germ\u00e0nia."}
{"id": "12821", "revid": "7227", "url": "https://sc.wikipedia.org/wiki?curid=12821", "title": "Sionismu", "text": "Su sionismu est unu movimentu pol\u00ecticu internatzionale, n\u00e0schidu in s'agabbu de su s\u00e8culu 19 in mesu de sos ebreos chi istaiant in Europa, cun sa finalidade de afirmare e p\u00f2nnere in pr\u00e0tica su deretu de Autodeterminatzione de su p\u00f2pulu ebr\u00e0icu cun s'istitutzione de unu Istadu ebr\u00e0icu. Su sionismu est parte de su fen\u00f2menu prus ampru de su natzionalismu modernu. Importante ma minorit\u00e0riu in su mundu ebr\u00e0icu pro totu sa prima meidade de su s\u00e8culu 20, su movimentu s'est fatu majorit\u00e0riu a pustis de sa Shoah. A pustis de sa creatzione de s'Istadu de Israele in su 1948, in ue oe istat belle su 40% de sos ebreos de su mundu, su sionismu s'est trasformadu in movimentu de sustentu internatzionale a sa costitutzione de custu Istadu, in prus de sighire s'agiudu traditzionale a s'immigratzione in Israele (\"aliyah\"). In tempos modernos, cunforma a una visione pol\u00ectica, su termine sionismu inditat sas formas prus radicales de su natzionalismu israelianu.\nCarater\u00ecsticas.\nSu t\u00e8rmine sionismu benit dae monte Sion (in ebr\u00e0icu: \u05e6\u05d9\u05d5\u05df, Tzi-yon), su n\u00f9cleu primitivu de sa tzitade de Gerusaleme. \"Gerusaleme\" diat d\u00e8vere b\u00e8nnere dae dae sas raighinas \"ur\", est a n\u00e0rrere \"montigru, monte\", e \"shlm, paghe\": duncas \"monte\" (pustis \"tzitade\") \"de sa \u00a0paghe\". Giai a tempus de su re b\u00ecblicu D\u00e0vide (a.C.) \"Sion\" est una sin\u00e8ddoche pro \"Gerusaleme\" e finas pro \"Terra de Israele\" (a s'ispissu in sa B\u00ecblia sos israelitas sunt cramados \"f\u00ecgios e f\u00ecgias de Sion\"). Su n\u00f9mene de \"Sion\", prus pagu atrividu, prus populanu de Gerusaleme, est abbarradu biu in sa mem\u00f2ria de sa gente, impreadu meda in sa po\u00e8tica, acostiadu medas bias a im\u00e0gines de f\u00e8minas, \u00e0biles e et\u00e8reas.\nS'im\u00e0gine de \"disigiare\" est istada cambiada in su tempus, cando bi fiat sa di\u00e0spora ebr\u00e0ica, in sa Terra prom\u00ecntida, domo p\u00e8rdida bramada meda.\nSu Sionismu at fatu a manera de f\u00e0ghere prus beru custu dis\u00ecgiu rom\u00e0nticu.\nSu t\u00e8rmine \"sionismu\", chi pertocat su natzionalismu ebr\u00e0icu, l'aiat imbentadu in su 1890 s'editore ebreu austr\u00ecacu Nathan Birnbaum in sa rivista sua \"Selbstemanzipation\" (\"Autoemantzipatzione\"), chi leaiat su t\u00ectulu de unu libru de Leon Pinsker de su 1882.\nIn custu sentidu, su sionismu est su movimentu natzionale ebr\u00e0icu chi pedit una p\u00e0tria pr\u00f2piu in Palestina: su movimentu natzionalista ebr\u00e0icu chi pediat una p\u00e0tria sena prefer\u00e8ntzias de logu est connotu comente \"Territorialismu\" (ghiadu dae Israel Zangwill), imbetzes s'\"Autonomismu\" pediat s'autonomia (non s'indipend\u00e8ntzia) pol\u00ectica de sos ebreos in sos territ\u00f2rios traditzionales issoro de insediamentu in s'Europa tzentru-orientale. Totu sas propostas de insediamentu in regiones extra-europeas fatas in s'agabbu de s'Otighentos non fiant andadas a in antis o fiant istadas refudadas, gasi comente sa pregonta de autonomia, cuntribuende petzi a crarire m\u00e8gius natura e ruolu de su sionismu.\nSu sionismu est unu movimentu l\u00e0icu: dae custu derivat sa cuntierra cun paritzos Ebreos osservantes. Difatis, pro s'ebraismu ortodossu su rennu de Israele diat d\u00e8vere torrare cun sa b\u00e8nnida de su Messia. Pro illestrire sa b\u00e8nnida sua b'at una manera ebbia: obbeire a sa voluntade divina, est a n\u00e0rrere a osservare sos pretzetos (\"mitzvot\") istabilidos in sa Torah. Fiant contr\u00e0rios a su sionismu finas sos ebreos riformados (Reformed Jews), narende chi sos ebreos fiant una comunidade religiosa, no unu p\u00f2pulu, e chi su rennu messi\u00e0nicu isetadu no est \u00e0teru si no una met\u00e0fora pro unu venidore de libertade religiosa, de giust\u00ectzia e de paghe, de realizare in sas sotziedades connotas. In campu l\u00e0icu, fiant contra a su sionismu su Bund, chi gherraiat pro sa giust\u00ectzia sotziale e s\u2019agualidade de sos deretos in Europa orientale, e sos ebreos de manca, chi pro issos s'antisemitismu si binchet gherrende pro su sotzialismu.\nUna de sas manifestatziones de custa contrariedade fiat chi sos sionistas no atzetaiant meda sa limba yiddish, e galu de prus sas limbas natzionales europeas, in favore de sa torrada a vida de sa limba ebr\u00e0ica antiga, dae tempus meda impreada petzi in su cultu, comente limba naturale issoro, orale e iscrita, a \u00f2pera de Eliezer Ben Yehuda, praticada dae Mendele Moicher Sforim in sa prosa e dae Haim Nachman Bialik in sa poesia.\nCarchi contrariedade a su sionismu (antisionismu) b'est semper istada in \u00e0mbitu ebr\u00e0icu, sende chi sa cundivisione de s'ideale sionista siat majorit\u00e0ria. Custa contrariedade minorit\u00e0ria ebr\u00e0ica s'est fata prus crara dae sa gherra de sas Ses Dies, finas pro more de sa cr\u00e8schida cuntemporanea de custu orientamentu cr\u00ecticu in su mundu, mescamente \u2014ma no ebbia\u2014 isl\u00e0micu. S\u2019est fata prus manna mescamente a pustis de sa prima gherra de su L\u00ecbanu e de sa segunda intifada."}
{"id": "12822", "revid": "7227", "url": "https://sc.wikipedia.org/wiki?curid=12822", "title": "Baltimora", "text": "Baltimora (in ingresu \"Baltimore\") est una tzitade de sos Istados Unidos chi s'agatat in s'istadu federadu de Maryland. Est una tzitade indipendente a suta de s'autoridade amministrativa de s'istadu e chi non faghet parte de peruna contea. Est sa prus manna bidda de su Maryland e pigat n\u00f2mene de C\u00e6cilius Calvert, segundu barone de Baltimore, fundadore e primu gubernadore de sa Col\u00f2nia de Maryland.\nSa tzitade tenet populatzione de unos 620.000 bividores, ma s'\u00e0rea metropolitana Baltimora-Washington arribat a unos 2.700.000.\nIn Baltimora b'at s'importante univerisidade \"Johns Hopkins University\", una de sas m\u00e8gius de sa natzione. \nBaltimora est fintzas su prus importante portu de sos Istados Unidos.\nGeografia.\nBaltimora est posta in su tzentru-Nord de su Maryland, in su fr\u00f9mene Patapsco, cun unu art\u00e0ria cumpresa intra unos 3 e 30 metros.\nSa tzitade est partzida in 9 regiones (Northern, Northwestern, Northeastern, Western, Central, Eastern, Southern, Southwestern, and Southeastern). Cuntantu custu, is residentes dda partzint prus simpremente in zona Est e zona Ovest, cunsiderende Charles Street comente l\u00ecnia de chirriadura.\nClima.\nSu clima de Baltimora est classificadu \u00f9midu subtropicale - segundu sa Classificatzione K\u00f6ppen - e arretzet s'influ\u00e8ntzia de s'oc\u00e8anu chi dd'istat a curtzu.\nS'istade est caente e \u00f9mida, s'ierru fridu e \u00f9midu. Su mese prus caente est su de tr\u00eculas, cun temperaduras a de die de 33\u00b0C e a de note 23\u00b0C. Est raru chi artzint subra de is 40\u00b0C.\nIn ierru est raru chi is temperaduras calent a suta de is -12\u00b0C. \nSa propidura est distribuida in totu s'annu."}
{"id": "12823", "revid": "149", "url": "https://sc.wikipedia.org/wiki?curid=12823", "title": "Sardismu", "text": "Su sardismu o natzionalismu sardu est una currente sotziale, culturale e politica chi p\u00f9nnat a una autonomia prus manna, si nono a s'indipend\u00e8ntzia natzionale de su p\u00f2pulu sardu dae s'It\u00e0lia o calesisiat \u00e0teru istadu a manera de arcansare, attravers'e percursos democr\u00e0ticos e non-violentos, su deretu a s'autodeterminatzione. \nUnu de sos fundamentos de custu movimentu benit dae unu sentidu identit\u00e0riu, sende sa Sardigna una natzione chi tenet ist\u00f2ria, limbas e cultura a diversu dai s'italiana; custa currente pol\u00ectica tenet sos fundamentos suos supra de su printz\u00ecpiu chi sos sardos no ant a tennere mai sa \"soberania\" populare sighende a faghere parte de su sistema istadale italianu, e afirmat chi sa pol\u00ectica autonomista atuada finas a oje no diat garantire a sos tzitadinos sos interessos issoro, presentendela duncas che unu faddimentu pro s'emancipatzione natzionale. Den\u00f9ntziat, difatis, su fatu chi sa Sardigna siat oje una natzione chene peruna forma de sovranidade pol\u00ectica, economica, culturale. A s'ispissu si arresonat de su protzessu de \"irrobatoriu culturale\" chi at reduidu sa cultura sarda (limba, istoria...) a manifestada de folklore, de s\"'isfrutamentu economicu\" chi at impostu modellos de isvilupu istranzos a sos interessos de s'isula, tanchende sas jannas a sos chi nde a\u00ecan p\u00f2didu faghere unu sostenibile e ligadu a sas esig\u00e8ntzias de sa Sardigna e faghendende bogare a pizu un'istadu de dipend\u00e8ntzia oramai totale in totus sos campos chi cherent imbestidos a die de oje, de su \"militarismu\" chi ponet in logu una cantidade gai manna de bases militares, pruschetotu italianas e americanas de sa NATO, chi a carculu cumpridu su 60% de custas s'agatant in isula cajonende unu disacatu ambientale dif\u00ectzile de istimare; sos indipendentistas tratant de su \"nucleare\", rebusende custu seperu in totu e pro totu pro sas resones nadas in supra, e sa \"rapresent\u00e0ntzia\" in su parlamentu europeu de s'isula, chi contat pagu e nudda pro chi, sende posta paris cun sa Sitzilia chi tenet unu numeru majore de bividores a cunfrontu de sos de sa Sardigna, totus sos rapresentantes sunt sitzilianos e nemos sardu.\nUnos cantos narant chi su natzionalismu sardu tenzat sas raighinas suas in su 1796, cun s'abbolotu contr'a sos piemontesos de Juanne Maria Angioy, in su movimentu de rebellia chi benzeit cunduidu o apojadu dae \u00e0teros patriotas (che a Frantziscu Ignatziu Mannu, Frantziscu Cilocco, Gioachino Mundula, Gerolamo Podda, Frantziscu Sanna Corda, sos autores de sa coniura de Palabanda..), e in generale in su sentidu de resist\u00e8ntzia contr'a totus sos invasores cumbatados in su cursu de s'istoria, ma si podet afirmare chi nascat de a beru cun s'esperientzia sardista chi bi fut a pustis de sa prima gherra mundiale, partetzip\u00e8ndebi siat un'ala indipendentista (chi si mustreit cun Basti\u00e0 Pirisi e sa Liga Sarda) e un'\u00e0tera autonomista rapresentada imbetze dae Emilio Lussu chi, a s'imbesse, fut contr'a calesisiat idea de indipend\u00e8ntzia ma a favore de unu federalismu marcadu meda. Sos grupos chi si presenteint in isula che indipendentistas decrarados furint Su Populu Sardu e Su Partidu Sardu Sotzialista Libertariu. Sos partitos chi, pro como, rapresentant s'ideale indipendentista sunt Sardigna Natzione Indipendentzia, Indipend\u00e8ntzia Rep\u00f9brica de Sardigna e su grupu chi nde est essidu de rechente cun su n\u00f9mene de ProgRes, A Manca pro s'Indipend\u00e8ntzia, Repubrica de Malu Entu e su Partidu Sardu de Atzione chi, suta 'e s'influentzia de sos arresonos de Antoni Simon Mossa, si decrarat tale.\nA como su supportu politicu, pro cantu pertocat sos partidos, no est forte meda ma sicund'e una chirca chi at fattu in su 2012 s'Universidade de Casteddu cun sa cullaboratzione de cussa iscotzesa de Edimburgu, sos sardos a favore de un'eventuale indipendentzia dian esser battor in subra de deghe. "}
{"id": "12824", "revid": "7227", "url": "https://sc.wikipedia.org/wiki?curid=12824", "title": "Catalanismu", "text": "Su catalanismu o natzionalismu catalanu est una currente sotziale istruturada culturalmente, linguisticamente e politicamente, chi afirmat sa personalidade natzionale de sa Catalugna e de sos Paisos Catalanos. Duncas, afirmat e punnat a p\u00f2nnere in pr\u00e0tica su deretu a sa Autodeterminatzione e a sa soberania de sa natzione catalana, in contu de limba e pol\u00ectica."}
{"id": "12825", "revid": "7227", "url": "https://sc.wikipedia.org/wiki?curid=12825", "title": "Baschismu", "text": "Su baschismu o natzionalismu bascu est una currente sotziale istruturada culturalmente, linguisticamente e politicamente, chi afirmat sa personalidade natzionale de su Paisu Bascu. Duncas, afirmat e punnat a p\u00f2nnere in pr\u00e0tica su deretu a sa Autodeterminatzione e a sa soberania de sa natzione basca, in contu de limba e de pol\u00ectica."}
{"id": "12826", "revid": "14338", "url": "https://sc.wikipedia.org/wiki?curid=12826", "title": "New York (istadu)", "text": "New York (/nu\u02d0 \u02c8j\u0254\u0259k/) est unu istadu federadu de sos Istados Unidos chi tenet a capitale Albany, mancari sa tzitade prus manna e nodia siat New York City.\nS'istadu s'agatat in su nord-est de sa natzione e tenet l\u00e0cana a Nord cun su Canada, a Est cun su Vermont, su Massachusetts e su Connecticut, a Sud cun su New Jersey e sa Pennsylvania. A su Sud-Est bessit a mare.\nEconomia.\nEst sa tzitade de New York chi ghiat s'economia de s'istadu, essende custa printzipale tzentru banc\u00e0riu, finantzi\u00e0riu e de communicatzione in sos Istados Unidos.\nIn sa natzione est su de 3 istados chi produit prus richesa, a fatu de Calif\u00f2rnia e Texas. Pro su chi pertocat su redditu pro capite est a su postu de bator."}
{"id": "12827", "revid": "7926", "url": "https://sc.wikipedia.org/wiki?curid=12827", "title": "Soberania", "text": "Su faeddu soberania, chi benit dae s'isp. \"soberan\u00eda\" (chi derivat dae \"soberano\", dae su lat. bassu \"*super\u0101nus\", \u00abchi istat in subra\u00bb), inditat su podere o s'autoridade chi non tenet \u00e0teru podere superiore de ue dipendat in s'ordinamentu pol\u00ecticu-giur\u00ecdicu internatzionale. Sa soberania est sa cunditzione pro p\u00f2dere proclamare s'indipend\u00e8ntzia de unu territ\u00f2riu o \u00e0teras solutziones istitutzionales (federatzione, cunfederatzione)."}
{"id": "12828", "revid": "18608", "url": "https://sc.wikipedia.org/wiki?curid=12828", "title": "The Strokes", "text": "The Strokes sunt unu cumpressu rock americanu n\u00e0schidu in su 1998 in New York City e cumponidos de Julian Casablancas (boghe), Nick Valensi (ghitarra, segunda boghe), Albert Hammond, Jr. (ghitarra, segunda boghe), Nikolai Fraiture (bassu) e Fabrizio Moretti (tumbarinos).\nGiai de sa bessida de s'album de inghitzu, \"Is This It\" in su 2001, is Strokes ant tentu luegus unu grandu apretziamentu de sa critica e fortuna cun sas b\u00e8ndidas."}
{"id": "12830", "revid": "7227", "url": "https://sc.wikipedia.org/wiki?curid=12830", "title": "Caf\u00e9 Expres", "text": ""}
{"id": "12831", "revid": "2932", "url": "https://sc.wikipedia.org/wiki?curid=12831", "title": "Basilica di Saccargia", "text": ""}
{"id": "12832", "revid": "7227", "url": "https://sc.wikipedia.org/wiki?curid=12832", "title": "Istassione ferruvi\u00e0ria de Iscr\u00e8sias", "text": ""}
{"id": "12833", "revid": "7227", "url": "https://sc.wikipedia.org/wiki?curid=12833", "title": "Istassione intermodale de Carv\u00f2nia", "text": ""}
{"id": "12834", "revid": "17568", "url": "https://sc.wikipedia.org/wiki?curid=12834", "title": "Vermont", "text": "Su Vermont ([v\u025a\u02d0\u02c8m\u0251\u02d0n(\u0294)] o [v\u025a\u02c8m\u0251\u0303(\u0294)]) est unu istadu de is Istados Unidos chi s'agatat a su Nord-Est de sa natzione, in sa regione narada Noa Inghilterra. Su Vermont est su de 6 istados prus pitios, su segundu prus pagu populadu de sos Istados Unidos e su solu de sa Noa Inghilterra chi non tenet bessida a su mare. Su lagu Champlain faghet metade de sa l\u00e0cana Ovest de s'istadu, s'\u00e0tera metade dda ispartzit cun su New York. A su Sud tenet l\u00e0cana cun su Massachusetts, a s'Est cun su New Hampshire e a su Nord cun sa prov\u00ecntzia canadesa de su Qu\u00e9bec.\nSa capitale est Montpelier chi, cun unos 7900 residentes est sa prus pitia capitale de istadu de totu sa natzione. Sa tzitade prus manna est imbetzes Burlington, chi at populatzione de unos 42.000 abitantes.\nIn passadu su territ\u00f2riu de su Vermont fiat b\u00ecvidu de duos populos nativos: is Abenaki e is Irokesos, e in manna parte fiat frantzesu a primitziu de su per\u00ecodu coloniale. Sa Frantza dd'aiat pois tzedidu a su R\u00e8nniu Aunidu a sa fine de sa Gherra de sos Sete Annos, in su 1763, sende chi aiat p\u00e8rdidu. \nPro medas annos is col\u00f2nias a l\u00e0cana, mascamente su New Hampshire e su New York, si sunt perricadas s'\u00e0rea, chi difatis teniat tando n\u00f2mene de \"Fidantzas de su New Humpshire\". Is ocupadores chi teniant propiedade de terras, afiantzaiant de \u00e8ssere contra sa mil\u00ectzia de Green Mountain Boys, chi cheriat faghere de su Vermont unu territ\u00f2riu indipendente. \nSa Rep\u00f9blica de Vermont est in realidade esistida. Fundada in su 1777, in tempus de sa Rivolutzione Americana, at tentu vida de bat\u00f2rdighi annos. Su Vermont est duncas unu de is bator istados de sa federatzione chi in passadu ant tentu soberania, impare a Texas, Hawaii e Calif\u00f2rnia.\nIn su 1791, su Vermont s'est aunidu a sos Istados Unidos comente su de 14 istados, primu a s'az\u00f9nghere a sa originale federatzione de 13 col\u00f2nias. \nVermont cando ancora indipendente est fintzamentas su primu istadu chi at in parte abolidu s'iscravidade.\nSu 94,3% de sos bividores de su Vermont est de ratza bianca.\nTenet nom\u00ecngiu de \"Green Mountain State\" (istadu de su monte birde) e difatis su n\u00f2mene Vermont benit de sa limba frantzesa: Vert Mont (monte birde)."}
{"id": "12835", "revid": "2404", "url": "https://sc.wikipedia.org/wiki?curid=12835", "title": "Albany", "text": "Albany est una tzitade de unos 94.000 abitantes, capitale de s'istadu de New York in is Istados Unidos. Est fintzas sea de sa \"Contea de Albany\"."}
{"id": "12836", "revid": "2404", "url": "https://sc.wikipedia.org/wiki?curid=12836", "title": "Montpelier", "text": "Montpelier est una bidda de 7.855 abitantes de sos Istados Unidos, capitale de s'istadu de Vermont e sea de sa \"Contea de Washington\". Est sa capitale de istadu prus pitia de sos USA.\nA su sud de sa bidda colat su fr\u00f9mene Winooski.\nS'economia s'apoderat in serv\u00ectzios amministrativos acapiados a su rolu de capitale."}
{"id": "12837", "revid": "2404", "url": "https://sc.wikipedia.org/wiki?curid=12837", "title": "Burlington", "text": "Burlington est una tzitade de sos Istados Unidos chi s'agatat in s'istadu federadu de Vermont in ue est sa bidda prus manna e sa sea de sa \"Contea de Chittenden\". Est posta in s'oru de su lagu Champlain, a sa foghe de su fr\u00f9mene Winooski. \nIn sa tzitade s'agatat una universidade, sa \"Vermont University\", cun unu istitutu agr\u00e0riu de importu.\nIn Burlington sunt n\u00e0schidos su filosofu John Dewy e su serial-killer Ted Bundy."}
{"id": "12838", "revid": "3602", "url": "https://sc.wikipedia.org/wiki?curid=12838", "title": "Yamato nadeshiko", "text": "Yamato nadeshiko (\"\u3084\u307e\u3068\u306a\u3067\u3057\u3053\" o \"\u5927\u548c\u64ab\u5b50\") est una paragula giapponesa chi inditat sa pessonificatzione de sa femina giapponesa idealizada, o sa laude de sa bellesa feminina giapponesa chi si intendet prus \"pura\". Est una metafora chi biet sos frores, bidu chi ponet a pare sos faveddos \"Yamato\", su l\u00f9men anticu de su Giappone, e \"nadeshiko\", chi est una pranta chi sa comunidade issientifica connoschet comente \"Dianthus superbus\" e chi su kanji suo si podet bortare, in sardu, comente \"pitzinna galana\".\nSu faveddu si impreat pro inditare, a s'ispissu, una pitzocca chi est zovana e timida e, oje in die, de manera nostalgica pro laudare su chi bi aiat de bonu innantis in sas giapponesas, cosa chi est semper prus diffitzile a atzappare. De cada manera, \"Nadeshiko Japan\" est fintzas su l\u00f9men de s'iscuadra feminina giapponesa de f\u00f9balu."}
{"id": "12839", "revid": "14497", "url": "https://sc.wikipedia.org/wiki?curid=12839", "title": "Massachusetts", "text": "Su Massachusetts (m\u00e6s\u0259\u02c8t\u0283u\u02d0s\u0268ts), uffitzialmente \"Commonwealth of Massachusetts\", est unu istadu federadu de sos Istados Unidos de Am\u00e8rica chi s'agatat in sa regione de sa Noa Inghilterra, a su Nord-Est de sa natzione. Sa capitale est Boston.\nPigat l\u00e0cana a Sud cun is istados federados de Connecticut e Rhode Island, a Ovest cun su de New York, a Nord cun is de Vermont e New Hampshire, a Est si ghetat in s'Oc\u00e8anu Atlanticu. \nSu Massachusetts est su de 7 istados prus pitios de sa federatzione, ma su de 14 in bividores e su 3 in densidade. Est su prus populosu istadu de sa Noa Inghilterra e su de 6 prus ricu de is Istados Unidos.\nSi podent iscerare duas \u00e0reas metropolitanas pretzisas: \"Greater Boston\" a s'Est in ue bivent is duas partes de tres de sa populatzione de s'istadu, e s'\u00e0rea metropolitana de Springfield in s'Ovest. Medas tzitades, biddas e conteas in su Massachusetts tenent metessi n\u00f2mene de \u00e0teras in Inghilterra.\nIn s'ist\u00f2ria americana at giogadu unu rolu meda importante, siat pro is acunt\u00e8ssias ist\u00f2ricas siat pro cultura e cumm\u00e8rtzios.\nPlymouth est su logu de sa col\u00f2nia fundada de is pilligrinos in su 1620; s'Harvard University, fundada in su 1692 est sa prus antiga universidade de sos Istados Unidos.\nIn su 1692 in sa bidda de Salem e int\u00f2rinos at tentu logu unu famosu protzessu pro brusceria. A sa fine de su seculu XVIII, sa tzitade de Boston fiat nodia comente \"b\u00e0ntzigu de Libertade\" pro sas rebellias chi ant pois betidu a sa Rivolutzione Americana e a s'indipend\u00e8ntzia de is col\u00f2nias de su R\u00e8nniu Aunidu. In su 1777, su Generale Henry Knox aiat fundadu s'Armeria de Springfield, chi at perm\u00ectidu de faghere importantes avantzamentos tecnol\u00f2gicos cun sa rivolutzione industriale. In 1786, sa Rebellia de Shays, at betidu a sa Cunventzione Costitutzionale de sos Istados Unidos.\nIn antis de sa Gherra Tzivile Americana, su Massachusetts fiat s'istadu de is movimentos moralistas e abolitzionistas. \nIn su 1837, su Mount Holyoke College, fiat abertu su primu college pro f\u00e8minas. In su 2004 su Massachusetts fiat su primu istadu in sa federatzione a reconn\u00f2schere sa cogiada intre pessones de paris sessu. Su Massachusetts est fintzas s'istadu de in ue benint importantes figuras pol\u00ecticas de is Istados Unidos, comente sa famillia Kennedy.\nIn custu istadu fiant fintzas imbentados is giogos de su basketball e volleyball.\nS'economia de su Massachusetts s'apoderat subra de s'arta educatzione, sas tecnologias sanit\u00e0rias e serv\u00ectzios finatzi\u00e0rios."}
{"id": "12840", "revid": "2404", "url": "https://sc.wikipedia.org/wiki?curid=12840", "title": "Massachussetts", "text": ""}
{"id": "12841", "revid": "7227", "url": "https://sc.wikipedia.org/wiki?curid=12841", "title": "Institut d'Estudis Catalans", "text": "S'Institut d'Estudis Catalans (IEC) est un'istituzione culturale catalana privada, fundada dae Enric Prat de la Riba, costituida dae una sotziedade acad\u00e8mica, sient\u00ecfica e culturale, chi tenet comente finalidade s'ist\u00f9diu de totu sos elementos de sa cultura de sa Catalugna.\nSa \"setzione filol\u00f2gica\" de s'IEC tenet funtzione de acad\u00e8mia de sa limba catalana. S'Istitutu tenet sa sede printzipale sua in Bartzellona in s'Hospital de la Santa Creu, e \u00e0teras sedes in totu sos logos de limba e de cultura catalana.\nSas cumpet\u00e8ntzias normativas suas sunt reconnotas in Catalugna, in sas \u00ccsulas Baleares, in Andorra, in su Rossiglione frantzesu e in sa Comunidade Valentziana in ue balent sas normas de sa \"Academia Valenciana de la Lengua\", chi sunt sas matessi de s'IEC.\nS\"'Institut d'Estudis Catalans\" est finas incarrigadu de sa revisione de su Ditzion\u00e0riu catalanu-valentzianu-bale\u00e0ricu.\nSetziones.\nS'Istitutu est organizadu in chimbe setziones:\nSa normativizatzione de sa limba catalana.\nA cumintzos de su s\u00e8culu 20, su catalanu fiat sa limba naturale e majorit\u00e0ria de sa gente, ma no esistiat galu unu ist\u00e0ndard nen normas o r\u00e8gulas definidas e istabilidas. Prat de la Riba ischiat chi \"\"de sa cultura catalana s'istadu non si nd'importat e a sas diputatziones nos tocat de suplire a custa manc\u00e0ntzia de s'istadu favorende s'ist\u00f9diu e su megioru de sa limba\", e pro custa resone, in mesu de \u00e0teras, aiat detz\u00ecdidu de creare s'IEC cando fiat presidente de sa Diputatzione. Sas finalidades fiant de sistematizare unas cantas r\u00e8gulas de iscritura e de prom\u00f2ere su catalanu comente limba de impreu sient\u00ecficu, comente fiant istadas presentadas sa die de sa costitutzione:: \"su ristablimentu e s'organizatzione de totu su chi si riferit a sa cultura catalana a beru\" e \"s'ist\u00f9diu sient\u00ecficu de totu sos elementos de sa cultura catalana\"\".\nSa tarea de sistematizatzione l'aiant incarrigada, in su 1907, a s'ingenieri Pompeu Fabra, unu linguista modernu reconnnotu meda dae sa tzelebratzione de su I Cungressu Internatzionale de sa Limba Catalana, s'annu in antis. Fabra at a ghiare su cunfrontu in sa Setzione Filol\u00f2gica pro isseberare su l\u00e8ssicu e istabilire sas normas ortogr\u00e0fica. Su m\u00e8todu impreadu fiat su seletzionare sos elemetos comunos de totu sos dialetos locales, in totu su territ\u00f2riu lingu\u00ecsticu catalanu. In fines, in su 1913, s'IEC fiat resessidu in s'\u00f2pera de publicare sas Normas ortogr\u00e0ficas, chi ant dadu a su catalanu una ortografia formale. Deretu a pustis, si fiat pilisadu unu cunfrontu mannu e tostu pro unos cantos iss\u00e8beros ortogr\u00e0ficos istabilidos (su prus malu fiat istadu su de iscr\u00ecere sos plurales in -\"es\" e no in -\"as\"), ma a pagu a pagu fiant istadas atzetadas. Sa Mancomunitat aiat adotadu deretu su catalanu de Fabra, i totu sas istitutziones chi aiat creadu la poniant comente limba veiculare, dae sas iscolas professionales finas a sas iscolas prim\u00e0rias. In su 1918, Fabra aiat publicadu sa \"Gram\u00e0tica catalana\", adotada in manera ufitziale. Sa Diputatzione l'aiat premiadu creende pro issu sa C\u00e0tedra de Limba Catalana (chi nche li fiat istada tirada durante sa prima ditadura). In su 1931, aiat publicadu su \"Diccionari General\", e in su 1932 s'UB l'aiat nominadu pro sa prima c\u00e0tedra universit\u00e0ria."}
{"id": "12842", "revid": "3602", "url": "https://sc.wikipedia.org/wiki?curid=12842", "title": "Educatzione", "text": "Sa educatzione est s'atividade, chi sas curturas podent cambiare in su tempus, chi est pro s'isvilupu de sas connoschentzias e facultades sotziales e proprias de una persone.\nPicande in analisi sa radichina etimologica, su faveddu benit dae su latinu \"educ\u0115re\" (est a narrer \"bocare a campu\" o \"bocare a fora su chi bi at in intro\"), paragula cumposta dae \"\u0113-\" (\"dae\", \"foras dae\") e \"d\u016bc\u0115re\" (\"jucher\", \"ghiare\", \"battire\"). Sicundu a ateros, benit dae s'ateru verbu latinu \"educare\" (\"pesare\" in su sentidu de imparare a unu pitzinnu comente si depet istare in su mundu).\nSa paragula de \"educatzione\" a s'ispissu si ponet a pare chin cussa de \"imparu\", mancari chi s'urtima cherjat inditare una tecnica chi punnat a \"trasmitter\" sapidor\u00eca. Mancari chi sas istrategias istitutzionales podant esser parte de unu prozetu educativu, su significu de \"educatzione\" est prus largu e bolet narrer, prusaprestu, a nde bocare a fora una calidade o cumpetentzia chi galu non tenet manera de si esprimer a massimu.\nEppuru, mancari chi s'etimologia niet su beru, bi at galu cunfusione meda a pizu de sa paragula. In medas curturas, \"educada\" est una persone chi sichit normas sotziales (p\u00e9ri non iscritas) de manera curreta; in ateras, comente in cussa anglosassone, narrer \"education\" est su matessi de boler narrer \"imparu\". Su chi est tzertu, de cada manera, est chi sos duos significos (unu chi pertocat una persone isch\u00eca e s'ateru chi pertocat su cumportamentu chi tenet) sunt a curtzu meda, mancari chi non si los depat cunfunder.\nBi at tres tipos de educatzione: cussa formale, cussa non formale e cussa informale. Su primu campu de su ischire chi at istudi\u00e0u sos problemas a pizu de s'educatzione fit sa pedagogia, chi zirat in tundu a s'educatzione de sos piseddos. De pac'ora est naschia sa dissiplina de sas issentzias de s'educatzione e de sa formatzione, chi pertocant fintzas s'edade a mannu, fach\u00e8nde de sa paragula \"formatzione\" su matessi de \"educatzione\"."}
{"id": "12843", "revid": "772", "url": "https://sc.wikipedia.org/wiki?curid=12843", "title": "La Sardegna, un itinerario nel tempo", "text": "\"La Sardegna, un itinerario nel tempo\" est unu documentariu de su 1963 cun reg\u00eca de Libero Bizzarri dae unu suggettu de Giuseppe Dess\u00ec.\nSu documentariu (divisu in tres partes cun d'una durada totale de guasi tres oras) est unu intimu viaggiu giradu in Sardigna e racontadu dae s'iscritore Giuseppe Dess\u00ec. Benin racontados s'istoria e sos ammentos de s'iscritore chi, ortas meda, sunu documentos antropologicos e etnograficos, cuntenit cunfrontos de sas traditziones cun s'era contemporanea de tando."}
{"id": "12844", "revid": "14497", "url": "https://sc.wikipedia.org/wiki?curid=12844", "title": "Connecticut", "text": "Su Connecticut (k\u0259\u02c8n\u025bt\u0268k\u0259t, kuh-net-i-k\u0259t) est unu istadu federadu chi faghet parte de sos Istados Unidos e chi s'agatat in su Nord-Est de sa natzione. Faghet parte de sa regione de Noa Inghilterra in ue est s'istadu prus meridionale. \nFaghet lacana cun is istados federados Rhode Island in s'Est, Massachusetts in su Nord, New York in s'Ovest e in su Sud tenet bessida in sa foghe de su fr\u00f9mene Connecticut. Sa capitale est Hartford. \nS'istadu pigat n\u00f2mene de su fr\u00f9mene chi d'atraessat e ddu ch\u00ecrriat in duos cantones. \"Connecticut\" benit de unu faeddu de limba Algonchina chi cheret n\u00e0rrere \"fr\u00f9mene longu chi ch\u00ecrriat\".\nEst naradu fentzamentas \"Istadu de sa Costitutzione\" e at tentu meda importu in s'isvilupu de su guvernu federale de sa natzione.\nGeografia.\nIn ist\u00e9rrida est su de 3 istados prus pitios, su de 29 prus populados e su de 4 in densidade in sos Istados Unidos.\nManna parte de su territ\u00f2riu meridionale e otzidentale de su Connecticut pigat parte a s'area metropolitana de New York. \nIst\u00f2ria.\nIs primos bividores suos fiant olandesos e pro metade fiat difatis parte de su territ\u00f2riu coloniale chi teniat n\u00f2mene de Olanda Noa.\nIs cuss\u00f2rgias mannas sunt per\u00f2 de su 1630, d\u00e8pidos a is inglesos. \nIn su tempus de sa Rivolutzione Americana su Connecticut est istadu una de sas tr\u00e8ighi col\u00f2nias chi si sunt ribelladas."}
{"id": "12845", "revid": "2404", "url": "https://sc.wikipedia.org/wiki?curid=12845", "title": "Hartford", "text": "Hartford est una tzitade de sos Istados Unidos capitale de su Connecticut e sea de sa \"Contea de Hartford\".\nAtraessada de su fr\u00f9mene Connecticut, sa tzitade s'agatat in sa parte tzentrale de s'istadu.\nContant unos 122.000 abitantes e est sa segunda prus manna tzitade de s'istadu a segus de Bridgeport\nS'area metropolitana contat 1.185.000 abitantes."}
{"id": "12846", "revid": "5008", "url": "https://sc.wikipedia.org/wiki?curid=12846", "title": "Rhode Island", "text": "Su Rhode Island (/ro\u028ad \u02c8a\u026al\u0268nd/ o /r\u0275\u02c8da\u026al\u0268nd/), uffitzialmente \"State of Rhode Island and Providence Plantations\", est unu istadu de sa regione de su Noa Inghilterra, in su Nord-Est de sos Istados Unidos de Am\u00e8rica. Sa capitale est Providence.\nEst s'istadu prus pitiu in ist\u00e8rrida de sos USA, cun su prus b\u00e0sciu n\u00f9muru de abitantes, ma cun sa segunda prus arta densidade de populatzione, a fatu de su New Jersey.\nTenet l\u00e0cana a Ovest cun su Connecticut, a su Nord e Est cun su Massachusetts e partzit territ\u00f2riu de mare cun Long Island in su Sud-Ovest.\nRhode Island est istadu sa prima de is tr\u00e8ighi col\u00f2nias a si decrarare indipendente de su Renniu Auniadu, su 4 de Maju 1776. Est istadu fintzas s'\u00f9rtimu istadu a firmare sa costituzione de sos Istados Unidos.\nBenit tzerriadu fintzas cun su nom\u00ecngiu de \"The Ocean State\" (s'Istadu de s'Oc\u00e8anu)."}
{"id": "12847", "revid": "14497", "url": "https://sc.wikipedia.org/wiki?curid=12847", "title": "Pennsylvania", "text": "Sa Pennsylvania (/\u02ccp\u025bns\u0268l\u02c8ve\u026anj\u0259/), uffitzialmente \"Commonwealth of Pennsylvania\", est unu istadu de sos Istados Unidos chi s'agatat in su Nord-Est de sa natzione, in sa regione de M\u00e8diu-Atl\u00e0nticu e in cussa de is Lagos Mannos. Sa capitale est Harrisburg.\nS'istadu tenet l\u00e0cana a Sud-Est cun su Delaware, a su Sud cun su Maryland, a su Sud-Ovest cun sa Virg\u00ecnia Otzidentale, a s'Ovest cun s'Ohio, a su Nord-Ovest cun su Lagu Erie e sa prov\u00ecntzia canadesa de Ontario, a su Nord cun su New York e a s'Est cun su New Jersey. Non tenet bessida a mare.\nEst atraessadu in mesu de sos Montes Apalacos.\nSa Pennsylvania est su de 33 stados prus mannos, su de 6 prus populados e su de 9 cun densidade majore. Is tzitades prus de importu sunt Filadelfia, Pittsburgh, Allentown, e Erie.\nEst istadu fundadore se is Istados Unidos."}
{"id": "12849", "revid": "2404", "url": "https://sc.wikipedia.org/wiki?curid=12849", "title": "Lippia dulcis", "text": "Sa lippia dulcis (o Phyla dulcis) est un'ispetzie de erba chi creschet in Messicu de zosso, su Caribe (Cuba, Hispaniola e Puerto Rico), America tzentrale, Columbia e Venezuela. Si connoschet chin paritzos l\u00f9menes, cumpresos \"erba durche azteca\", \"erba de mele\", \"hierba dulce\" e \"tzopelic-xihuitl\" (Nahuatl). Su frore de sa pranta si podet bender comente \"dushi\" (\"durche\" in papiamentu).\nImpreu.\nCusta pranta la impre\u00e0ban istoricamente comente t\u00f9caru naturale e med\u00ecchina in Messicu e America tzentrale. Fit in impr\u00e8u fitianu de sos Aztecos e batt\u00eca a foras cando la a\u00ecan connotta sos colonitzadores ispagnolos.\nSu sapore durche meda est traballu de unu compostu de sesquiterpene connottu comente hernadulcine, chi fit iscopertu in su 1985 e chi nde favedd\u00e0bat puru su fisicu ispagnolu Francisco Hern\u00e1ndez in su seculu de XVI."}
{"id": "12850", "revid": "8762", "url": "https://sc.wikipedia.org/wiki?curid=12850", "title": "Virg\u00ecnia Otzidentale", "text": "Sa Virg\u00ecnia Otzidentale (in ingresu West Virginia: /\u02ccw\u025bst v\u0259r\u02c8d\u0292\u026anj\u0259/) est unu istadu federadu de sos Istados Unidos, chi s'agatat in sa regione de is Apalacos. A intro de sa natzione benit cunsideradu istadu de su Sud, mancari potzat \u00e8ssere cunsideradu fintzas in sa regione de Atl\u00e0nticu M\u00e8diu, Atl\u00e0nticu de Sud, e artu sud.\nTenet l\u00e0cana is su Sud-Est cun s'istadu federadu de Virg\u00ecnia, in su Sud-Ovest cun su de Kentucky, in su Nord-Ovest cun su de Ohio, in su Nord cun su de Pennsylvania e in su Nord-Est cun su de Maryland. Sa capitale e tzitade prus manna est Charleston.\nSa Virg\u00ecnia Otzidentale est su de 41 istados in ist\u00e8rrida e su de 38 in n\u00f9muru de residentes.\nSa Virg\u00ecnia Otzidentale est s'istadu de sa Cunventzione de Wheeling, in tempus de sa Gherra de Setzessione, sende chi is meres de terras chi bi biviant teniant pagus iscravos. S'intrada in sa federatzione est de su 20 de l\u00e0mpadas 1863. Fiat su solu istadu a si formare separende\u00b7si de sa Cunfederatzione de is Istados de Sud; est fintzas unu de is duos (s'\u00e0teru est su Nevada, chirriadu de su Utah) n\u00e0schidos cun sa Gherra de Setzessione.\nS'istadu est connotu pro is montes, is ind\u00f9strias de linna e sas minas de carbone."}
{"id": "12851", "revid": "2404", "url": "https://sc.wikipedia.org/wiki?curid=12851", "title": "Harrisburg", "text": "Harrisburg est una tzitade de unos 50.000 abitantes de sos Istados Unidos, capitale de s'istadu federadu de Pennsylvania e sea de sa \"Contea de Dauphin\". S'area metropolitana, cun 643.820 abitantes, est sa prus manna de bator in s'istadu."}
{"id": "12852", "revid": "2404", "url": "https://sc.wikipedia.org/wiki?curid=12852", "title": "V\u00eclnius", "text": "V\u00eclnius ([\u02c8v\u02b2\u026al\u02b2n\u02b2\u028as]) est sa capitale de sa Litu\u00e0nia. Posta in su sud-estu de sa natzione, sa tzitade tenet unos 540.000 bividores e est duncas sa prus manna de Litu\u00e0nia e sa segunda prus manna (in fatu a Riga) de is Rep\u00f9blicas B\u00e0lticas.\nSa parte antiga de sa tzitade est istada decrarada patrim\u00f2niu de s'UNESCO in su 1994. In su 2009 est fintzas istada Capitale europea de sa Cultura impare a sa tzitade austr\u00ecaca de Linz.\nIn s'ist\u00f2ria de V\u00eclnius, is bividores ebreos ant tentu influ\u00e8ntzia manna fintzas a su s\u00e8culu de 20, tantis ca fiat mentuada comente \"Gerusalemme de Litu\u00e0nia\". "}
{"id": "12853", "revid": "2404", "url": "https://sc.wikipedia.org/wiki?curid=12853", "title": "Berna", "text": "Berna (in tedescu \"Bern\", in frantzesu \"Berne\", in romanciu Berna) est una tzitade de unos 134.000 abitantes de s'Isv\u00ectzera.\nCommunemente cunsiderada capitale de s'istadu, est prus de pretzisu sa sea amministrativa de su Cunsigiu Federale e de is Dipartimentos de sa Cantzelleria de Istadu. S'Isv\u00ectzera difatis non distinghit deaderus una capitale federale. \nSa bidda est fentzamentas sea de su \"Canton Berna\", segundu in sa cunfederatzione pro populatzione.\nEst sa tzitade de bator prus manna de Isv\u00ectzera a segus de Z\u00fcrich, Gen\u00e8ve e Basel."}
{"id": "12854", "revid": "15322", "url": "https://sc.wikipedia.org/wiki?curid=12854", "title": "YouTube", "text": "YouTube est unu giassu web pro cumpartzire videos chi tenet sea in San Bruno, California. Su servitziu lu ant imbentadu tres ex-impiegados de PayPal in su mese de freargiu de su 2005 e lu mantenet Google dae tardu 2006. Su giassu permitit de ponnere, abbaidare e cumpartzire videos, e faghet impreu de sas tecnologias \"Adobe Flash Video\" and \"HTML5\" pro fagher bider una variedade manna de videos chi sos usuarios nche ponent a intro. Su chi bi at sunt pelliculeddas minores (\"video clips\"), videos in ue si ascurtat musica, videos de blog e ateros de educatzione.\nSu prus de su chi b'at in YouTube est de persones singulas, ma bi at fintzas su contributu de siendas comente sa CBS, BBC, Vevo e Hulu a mustrare unu pagu de materiale issoro pro mediu de su canale Youtube, gratzias a su programma de \"partnership\". Gente chi no est registrada podet puru abbaidare videos, ma cussos chi lu sunt nche podent ponner una cantidade manna. Totus sas pelliculas chi sa comunidade diat poder cunsiderare comente ofensivas o ingiuliadoras sunt pro sa gente chi est registrada e tenet nessi 18 annos ebb\u00eca.\nYoutube, LLC si ddu at comporadu Google pro unu miliardu e 65 miliones de dollaros in su mese de Sant'Andria de su 2006 e como est parte de su servitziu chi Google ponet a disposta de su publicu."}
{"id": "12855", "revid": "3602", "url": "https://sc.wikipedia.org/wiki?curid=12855", "title": "Youtube", "text": ""}
{"id": "12856", "revid": "2404", "url": "https://sc.wikipedia.org/wiki?curid=12856", "title": "Valletta", "text": "Valletta (in maltesu \"Il-Belt Valletta\") est sa capitale de Malta.\nS'agatat in sa parte tzentru-orientale de s'\u00ecsula de Malta e tenet unos 6.700 abitantes. \nValletta est sa capitale europea prus meridionale. Nicosia, capitale de Cipro, mancari siat capitale de istadu mermu de s'Unione Europea, geograficamente s'agatat in Asia.\nSa bidda est istada fundada in su 1566 de sos Caballeros Ospitalieros, chi ddi daiant n\u00f2mene de su Grandu-Maistru insoro: Jean de la Valette. Su n\u00f2mene uffitziale fiat \"Humilissima Civitas Valletta \"(\"Sa Prus Umbile Tzitade de Valletta\").\nS'architetura de sa bidda est prusatotu baroca, cun elementos maneristas e neo-classicos. Valletta est reconnoschida de UNESCO comente patrim\u00f2niu mundiale de s'umanidade giai de su 1980. \nIn su 2018 Valletta at a \u00e8ssere capitale europea de sa curtura impare a Leeuwarden."}
{"id": "12857", "revid": "2404", "url": "https://sc.wikipedia.org/wiki?curid=12857", "title": "Nicosia", "text": "Nicosia ( in gregu: \u039b\u03b5\u03c5\u03ba\u03c9\u03c3\u03af\u03b1, in turcu: Lefko\u015fa) est sa capitale e sa prus manna tzitade de s'\u00ecsula de Cipro.\nIn Nicosia s'agatat sa sede de su gubernu e de su parlamentu de sa Rep\u00f9blica de Cipro. \nSa parte setentrionale de sa bidda est capitale de sa Rep\u00f9blica Turca de Cipro-Nord, chi ghiat sa parte nord de s'\u00ecsula, reconn\u00f2schida comente indipendente isceti de sa Turchia. Pro sa comunidade internatzionale est imbetzes territ\u00f2riu ocupadu de is turcos cun s'invasione de su 1974.\nNicosia est sa capitale prus meridionale de s'Unione Europea."}
{"id": "12858", "revid": "7227", "url": "https://sc.wikipedia.org/wiki?curid=12858", "title": "Leeuwarden", "text": "Leeuwarden (/\u02c8le\u02d0w\u02cc\u028b\u0251rd\u0259(n)/; in frisone: \"Ljouwert\", [\u02c8\u028e\u0254\u02d0w(\u0259)t]) est sa sea de sa prov\u00ecntzia de Fr\u00ecsia, in su Nord de sos Paisos B\u00e0scios.\nSa tzitade contat unos 95.000 abitantes.\nIn su 2018 at a essere Capitale Europea de Cultura, impare a Valletta."}
{"id": "12859", "revid": "7227", "url": "https://sc.wikipedia.org/wiki?curid=12859", "title": "Olleras", "text": "Is olleras, peri ullieras, ispichitos, occhiales o occhialis, funt unu tipu de protesi comunas meda cumpostas de una montadura e de duas lentis adattas a currexiri imperfessionis a sa bista po mori de f\u00ecssius de desviadura (est a nai bistacurtza e astigmatismu) o a insufficenzias in sa funzionalidadi de s'ogru.\nCaratteristicas tecnicas.\nIs olleras chi tenint sa lenti impobonada (connotta comenti \"filtru\"), ddi nanta \"olleras po su soli\". Is chi bendint in s'Italia, e tandu in Sardigna, depint t\u00e8nniri a mariolla su marchiu CE in fattu nci depit \u00e8ssiri s'indittadura de sa categoria de amaparu (chi andat de zeru a cuattru, mancai podit \u00e8ssiri indittada cun stellixeddas) ca indittat su livellu de redusimentu de sa luxi indusiu de su filtru in su campu de su vis\u00ecbili. Is filtrus de categoria 4 no and\u00e0nt beni po guidai. Sa naradura \"UV 400\" bolit nai ca sa trasmittanza de is arrajus UVA e UVB respettant sa normativa in vigori.\nEsistint in cumm\u00e9rciu pariccius casus de strocidura de is marchius de garanzia, e iat a cumb\u00e8nniri a si sub\u00e8nniri ca olleras po su soli de calidadi bascia, specia chi impreaus in cundissionis estremas (pon'esempiu ghiacciajus o in cuota arta), podint generai scalabrus mannus a sa r\u00e9tina o ac\u00e0bai a su surp\u00ecmini po unu pagu de ora.\nCalincuna ollera portat lentis specialis (coloradas in manera diversa o polarizadas, o puru a \"LCD shutter\") ca permitint una bisura tridimensionali de im\u00e0ginis bidimensionalis (stereoscopia).\nImportanzia de s'igieni.\nChi is olleras no funt l\u00ecmpias comenti si sp\u00e8ttat, si podint formai a pagu a pagu depositus ca faint de logu de manixu ideali, po sa cr\u00e8scia de colonias de microrganismus patogenus, comenti cardulinus e batterus, ca si multiplicant a lestru e tandu podint sissiligai infettamentus a is ogrus.\nEsistit una flora batterica de cardulinus e batterius ca normalmenti bivint in s'ogru sanu. Is microrganismus patogenus, ca crescint in s'ollera o in sa lenti a contattu brutta, si spainant grassias a s'aria e podint l\u00f2mpiri a toccai su biancu de s'ogru, e podint peri sissiligai una cheratiti."}
{"id": "12860", "revid": "2404", "url": "https://sc.wikipedia.org/wiki?curid=12860", "title": "Amsterdam", "text": "Amsterdam (/\u02cc\u0251mst\u0259r'd\u0251m/)est sa capitale e sa tzitade prus manna de sos Paisos Bascios e s'agatat in sa Prov\u00ecntzia de Olanda Setentrionale. Su comune de Amsterdam contat unos 820.000 abitantes e prus de 170 natzionalidades e cun s'area metropolitana arribat a unos 2.300.000 bividores.\nSu tzentru de Amsterdam, inghiriadu de canales de su seculu XII, est patrimoniu de s'UNESCO.\nSa tzitade est amministrada de su s\u00ecndigu e de su cuns\u00ecgiu comunale tzentrale, ma est fintzas partzida in sete allacanaduras, naradas \"stadsdeel\", chi tenent cuns\u00ecgios issoros (Stadsdeelraad). Totus is detzisiones chi pertocant su \"stadsdeel\" sunt pigadas de su cuns\u00ecgu de s'allacanadura, is detzisiones prus de importu e chi pertocant is infrastruturas tocant a s'amministratzione pr\u00ecntzipale.\nAmsterdam portat unu de is prus mannos tzentros rinaschimentales de Europa. Medas sunt is f\u00e0bbricos chi benent de is seculos XVI-XVII, chi istant in s'oru de canales semi-tzirculares. Is canales ingh\u00ecriant su portu betzu, chi in antis si ghetaiat in su \"Zuiderzee\" e chi oe est istesiadu du su mare biu.\nSa tzitade tenet fintzas importantes museos: su Rijksmuseum, su museu Van Gogh, su Concertgebouw, su Rembrandt House Museum, sa domo de Anna Frank, su monumentu in memoria de is omosessuales bochidos in is campos de destrossa nazistas.\nAmsterdam est famada pro s'apentd\u00ectziu a lughes rujias, \"De Wallen\", is coffee-shops chi bendint marijuana e derivados de sa cannabis.\nSu m\u00f2tto uffitziiale de Amsterdam est \"Heldhaftig, Vastberaden, Barmhartig\" (Balente, Subrass\u00ecda, Misericordiosa). Is tres rughes de Sant'Andria in sa bandera sunt in acapiu cun custos faeddos, mancari bi \u00e8sserent giai in antis de su m\u00f2tto."}
{"id": "12861", "revid": "2404", "url": "https://sc.wikipedia.org/wiki?curid=12861", "title": "Shkod\u00ebr", "text": "Shkod\u00ebr (in albanesu narada puru \"Shkodra\") est una tzitade de unos 108.000 abitantes de s'Albania Nord-otzidentale, sea de su distritu om\u00f2nimu.\nSa bidda daet n\u00f2mene fintzas a su lagu in ue si ghetat. A curtzu bi colant sos fr\u00f9menes de Drin, Buna e Kir.\nShkod\u00ebr est unu logu de importu pro sa curtura albanesa, cunsiderada sa capitale morale de Albania, est fintzas narada \"b\u00e0ntzigu de sa curtura albanesa\"."}
{"id": "12862", "revid": "2404", "url": "https://sc.wikipedia.org/wiki?curid=12862", "title": "Scutari", "text": ""}
{"id": "12863", "revid": "7227", "url": "https://sc.wikipedia.org/wiki?curid=12863", "title": "Ume\u00e5 University", "text": ""}
{"id": "12864", "revid": "7227", "url": "https://sc.wikipedia.org/wiki?curid=12864", "title": "Protomartyr", "text": "Is Protomartyr sunt unu cumpressu musicale post-punk americanu, formadu in su 2008 in Detroit, Michigan. Nde faghent parte Joe Casey (boghe), Greg Ahee (ghitarra), Alex Leonard (bateria) e Scott Davidson (bassu).\nIst\u00f2ria.\nIn antis de \u00e8ssere Protomartyr, Greg Ahee e Alex Leonard sonant in duos e si n\u00e0rant \"Butt Babies\". Passat pagu tempus fintzas a cando Joe Casey s'azunghet a cantare in is ispet\u00e0culos de is Butt Babies. Pro carchi tempus Kevin Boyer, chi giai sonat in su cumpressu de is Tvyek, s'aunit a issos comente bassista e segundu ghitarreri, ma lassat in presse tenende fainas cun s'\u00e0teru cumpressu. Cun s'arribu de Scott Davidson mudant n\u00f2mene in Protomartyr.\nS'album de inghitzu, \"No Passion All Technique\", bessit in su 2012 cun sa \"Urinal Cake Records\". Est de su matessi annu \"Colpi Proibiti\" peri \"X! Records\".\nS'8 de abrile 2014 bessit su segundu album, \"Under Color of Official Right\" peri \"Hardly Art record\". Sighit unu tour mannu in sos Istados Unidos.\nSu 14 de tr\u00eculas de su 2015, sos Protomartyr ann\u00f9ntziant de sa bessida de su de tres albums, 'The Agent Intellect', acumpangiadu dae sa bessida fintzas de su s\u00ecngulu 'Why Do They Shake?'. S'album bessit su 9 de santugaine suta eticheta\u00a0Hardly Art\u00a0Records. Aclamadu dae sa cr\u00ectica, retzit nota de 85/100 in su situ acumuladore Metacritic, e est fentomatu intre sos m\u00e8gius \u00e0lbumes de su 2015 in \"The A.V. Club\", \"Chicago Tribune\", \"Rolling Stone\", \"Metacritic\", \"Spin\", e \"Consequence of Sound\".\nSos Protomartyr firmant cun \"Domino Records\" in su 2017, e realizant su de bator \u00e0lbumes, Relatives in Descent, chi bessit in su cabudanne 2017.\nSa band faghet tour pro totu sos Istados Unidos e s'Europa e sonat in SXSW, CMJ Music Marathon, Pitchfork Music Festival, e \u00e0teros.\nIstile Musicale.\nSa musica de is Protomartyr benet cunsiderada comente ammesturu de post-punk, punk-rock e garage-rock. Fitanias is cumpar\u00e0ntzias cun cumpressos de is annos '80, susetotus cun Wire, Fall, Pere Ubu, e \u00e0teros comente Constantines e is canteapares Iceage. Su cantadore Joe Casey e totu at esprimidu apretziamentu pro Pere Ubu e sos Fall.\nSa boghe baritonale de Casey est istada fintzas posta a cumpar\u00e0ntzia cun sas de Ian Curtis de sos Joy Division, Mark E. Smith de sos Fall e Nick Cave."}
{"id": "12865", "revid": "14497", "url": "https://sc.wikipedia.org/wiki?curid=12865", "title": "Michigan", "text": "Su Michigan ([\u02c8m\u026a\u0283\u0268\u0261\u0259n]) est unu istadu federadu de su Nord de sos Istados Unidos chi s'agatat in sa regione de is Lagos Mannos. \nSu n\u00f2mene benit de su Lagu Michigan, chi ddu pigat de unu acontzu frantzesu de su faeddu \"mishigamaa\", chi in limba Ojibwe cheret n\u00e0rrere \"Abba Manna\". Sa capitale est Lansing e sa tzitade prus manna Detroit.\nTenet lacana in su Sud cun Ohio e Indiana. Is l\u00e0canas otzidentales passant in manna parte in is abbas e sunt de Sud a Nord cun Illinois e Wisconsin peri su Lagu Michigan, sighint cun una parte de terra semper cun su Wisconsin. A Nord is l\u00e0canas torrant in s'abba, custa borta cussas de su Lagu Superiore e sunt cun Wisconsin e Minnesota in su Nord-Ovest e sa prov\u00ecntzia canadesa de Ont\u00e0rio a Nord e Nord-Est. Sa l\u00e0cana Est tirat a su Lagu Huron giai de intrenu, e finit in su Lagu Erie in unu puntu de acosidu cun Ohio e Ontario. \nSu Michigan est su de 9 istados prus populados e su de 11 prus ist\u00e8rridos in sa natzione. Est nodiu pro s'ind\u00f9stria automobil\u00ecstica. Est fintzas istadu de turismu de barca, sende chi tenet bessidas in bator de is chimbe lagos mannos.\nS'istadu est cumpostu de duas pen\u00ecsulas: sa \"Penisula de Giassu\" e sa \"Penisula de Subra\", collegadas de su ponte\" Mackinac Bridge.\"\nSu territ\u00f2riu de su Michigan fiat in passadu b\u00ecvidu de populos nativos, in antis de \u00e8ssere colonizadu in su s\u00e8culu XVII de sa Frantza pro intrare a faghere parte de cussu chi diat pigare n\u00f2mene de Frantza Noa. Cun sa derrota in sa Gherra de is Sete Annos (chi in America at pigadu n\u00f2mene de Gherra Frantzesa-Indiana), in su 1762 fiat passadu a \u00e8ssere territ\u00f2riu Brit\u00e0nnicu, a coa tzedidu a is Istados Unidos. \nFintzas a su 1800 s'area fiat parte de su prus ist\u00e8rridu \"Territoriu de Nord-Ovest\", e a coa partzidu in is territ\u00f2rios de Michigan, e in parte de s'Indiana. Su Michigan est intradu in s'Unione su 26 ghenn\u00e0rgiu 1837 e comente istadu de 26. In pagu tempus s'est pois mudadu a tzentru industriale e cummertziale de importu mannu, chi atiraiat s'arribu de emigrantes. \nS'economia de est in die de oe meda disvariada, ma su Michigan est connotu prusatotu pro s'ind\u00f9stria automobilistica, sende chi in Detroit b'ant is sedes de is tres prus mannas cumpangias de automobiles de sos USA.\nS'economia de sa Penisula de Subra, chi est pagu populada e rica de risursas naturales, s'apoderat in manna parte a subra de su turismu, sa Penisula de Giassu est imbetzes tzentru de man\u00ecgiu, de serv\u00ectzios e de ind\u00f9stria de arta tecnologia."}
{"id": "12867", "revid": "2404", "url": "https://sc.wikipedia.org/wiki?curid=12867", "title": "Iceage", "text": "Is Iceage (pronuntzia: /\u02c8a\u026ase\u026ad\u0292/) sunt unu cumpressu punk-rock de Copenaghen, Danimarca, fundadu in su 2008, annu candu sos mermos teniant isceti 17 annos.\nIstoria.\nS'album de inghitzu, \"New Brigade\", est bessidu in su mese de ghenn\u00e0rgiu de su 2011 in Danimarca e chimbe meses in fatu, in l\u00e0mpadas, in is Istados Unidos.\nIn su freargiu 2013, est bessidu su segundu album, \"You're Nothing\", chi at tentu apretziamentu mannu de sa critica.\nSu 6 de santugaine 2014 bessit s'album de tres, \"Plowing into Field of Love\", ma singulos estratos podent giai \u00e8ssere agatados in internet de su cabudanne.\nTotu is tres \u00e0lbumes ant retzidu una nominadura pro IMPALA's European Independent Album of the Year Award.\nIs Iceage ant fatu bessire su de bator \u00e0lbumes, \"Beyondless\", su 4 Maju 2018 cun Matador.\nSu 7 de maju de su 2021 est bessidu su de chimbe albums, \"Seek Shelter\"."}
{"id": "12868", "revid": "14497", "url": "https://sc.wikipedia.org/wiki?curid=12868", "title": "Minnesota", "text": "Su Minnesota (/m\u026an\u0268\u02c8so\u028at\u0259/) est unu istadu federadu de is Istados Unidos de Am\u00e8rica, chi s'agatat in sa regione de su Midwest. Sa capitale est Saint Paul, ma sa tzitade prus manna est Minneapolis. \nS'istadu est su de 32 a \u00e8ssere intradu in s'Unione, su 11 maju 1858. Su n\u00f2mene Minnesota benet de unu faeddu \"dakota\"\" \"chi cheret n\u00e0rrere \"abba l\u00ecmpia\".\nS'istadu in su Nord-Est ispartzit is abbas de su Lagu Superiore cun su Michigan, l\u00e0cant in s'Est cun su Wisconsin, in su Sud cun su Iowa, in s'Ovest cun is istados de Dakota de Sud e Dakota de Nord, in su Nord tenet l\u00e0cana cun is prov\u00ecntzias canadesas de Ontario e Manitoba.\nIn sa natzione est s'istadu prus ist\u00e8rridu de 12 e su de 21 in populatzione. Su 60% de is bividores bivet a intro de s'\u00e0rea metropolitana Minneapolis-Saint Paul, su restu de su territ\u00f2riu est ordingiadu in s'Ovest a cultibos intensivos. In su Nord, s'area prus pagu abitada, s'agatant is padentes.\nSu Minnesota est s'istadu federadu chi imbatit a latit\u00f9dine prus setentrionale, a fatu de s'Alaska.\nSa prus parte de sa populatzione est de or\u00ecgines Iscandinavas o de sa Germ\u00e0nia. Is minorias etnicas sunt imbetzes in pertzentuale de abitantes pagu rapresentadas (unos 11%). \nSu Minnesota est conn\u00f2schidu de bisura pol\u00ectica pro s'amesturu de orientad\u00f9ras e pro sa manna partetzipatzione populare a su votu in is eletziones. Est unu de is istados de is USA in ue is abitantes sunt prus in bona salude e tenent is prus artos livellos de educatzione.\nSu Minnesota est fintzas naradu \"Terra de sos 10.000 Lagos\"."}
{"id": "12869", "revid": "2404", "url": "https://sc.wikipedia.org/wiki?curid=12869", "title": "Saint Paul", "text": "Saint Paul est una tzitade de unos 287.000 abitantes se sos Istados Unidos, capitale de s'istadu federadu de Minnesota, e sea de sa Contea de Ramsey. Est sa segunda tzitate prus manna de s'istadu, a fatu de Minneapolis. \nSa tzitade est atraessada de su 45\u00b0 parallelu Nord. Su puntu pretzisu in ue su parallelu passat est sinniadu in una lastra de pedra.\nSaint Paul e Minneapolis, chi s'agatat in s'\u00e0tera riba de su frumene Mississippi, sunt conn\u00f2schidas comente \"Twin Cities\" (tzitades copiolas). Saint Paul s'iscerat per\u00f2 pro t\u00e8nnere architeturas traditzionales prus cunserbadas in logu de gratatzelos."}
{"id": "12870", "revid": "14338", "url": "https://sc.wikipedia.org/wiki?curid=12870", "title": "Alaska", "text": "S'Alaska (/\u0259\u02c8l\u00e6sk\u0259/) est unu istadu federadu de sos Istados Unidos de Am\u00e8rica, chi s'agatat a su cabu prus setentrionale de su Cuntinente Americanu. Sa capitale est Juneau, ma sa tzitade prus manna est Anchorage.\nSu n\u00f2mene Alaska (in cirillicu \u0410\u043b\u044f\u0441\u043a\u0430) ddi fiat dadu in su per\u00ecodu coloniale de is russos e dependiat de unu faeddu in una limba Aleutina, chi cheret n\u00e0rrere \"cosa chi est posta a s'atzione de su mare\". Est fintzas connotu comente \"Alyeska\", faeddu de matessi or\u00ecgine chi cheret n\u00e0rrere \"Terra Manna\".\nGeografia.\nCun 1,717,854 km2 de ist\u00e9rrida e unos 735.000 residentes, s'Alaska b\u00e8net a \u00e8ssere su prus mannu istadu de sos USA, su cun sa prus b\u00e0scia densidade de abitantes e su de 4 prus pagu populados. Unu 50% de is bividores totales istat in su territ\u00f2riu de s'\u00e0rea metropolitana de Anchorage, sa tzitade prus manna de s'istadu. \nTenet l\u00e0cana in s'Est cun sos territ\u00f2rios canadesos de Yukon e sa prov\u00ecntzia de Col\u00f9mbia Brit\u00e0nnica, in su Nord si ghetat in su Mare Articu, in s'Ovest e Sud in s'Oc\u00e8anu Patz\u00ecficu. Cun is territ\u00f2rios russos de \u010cukotka e Kam\u010datka format s'Istritu de Bering, chi isceberat su Cuntinente Americanu de su Cuntinente Asi\u00e0ticu. \nIst\u00f2ria.\nS'Alaska est istadu comporadu a sa Russia de sos Istados Unidos a su pr\u00e8tziu - fintzas tando baratu - de 7,2 milliones de d\u00f2llaros su 30 de martzu de su 1867. In antis de b\u00e8nnere ordingiadu a territ\u00f2riu at tentu medas mud\u00e0ntzias amministrativas. Est istadu amm\u00ectidu in s'Unione su 3 de ghenn\u00e0rgiu 1959. Fiat su de 49 istadu a b'intrare.\nEconomia.\nS'economia s'apoderat prus a totu cun s'istratzione de petr\u00f2liu, gas naturale e ind\u00f9strias de pische. Fintzas su turismu est una faina de importu. "}
{"id": "12871", "revid": "2404", "url": "https://sc.wikipedia.org/wiki?curid=12871", "title": "Anchorage", "text": "Anchorage est una tzitade de unos 282.000 abitantes de sos Istados Unidos chi s'agatat in su Sud de s'istadu federadu de Alaska, in ue est sa bidda prus manna. Bi bivet prus de su 40% de is residentes de s'istadu. \nEst fintzas sa tzitade cun prus de 100.000 abitantes prus setentrionale de totu su Nordam\u00e8rica. \nEst sa bidda cun is tassas prus bascias de sa natzione.\nSu Clima de Anchorage est - segundu sa classificatzione K\u00f6ppen - \"sub-articu\", mancari meda abonatzadu de s'efetu de su mare. In istadiale tenet temperaduras addedie intra 13\u00b0C e 26\u00b0C, in ierru intre -15\u00b0C e -1\u00b0C. Su periodu de s'annu prus proinosu est a sa fine de s'istadiale."}
{"id": "12872", "revid": "7227", "url": "https://sc.wikipedia.org/wiki?curid=12872", "title": "Juneau", "text": "Juneau (\u02c8d\u0292u\u02d0no\u028a) est una tzitade de unos 32.000 abitantes, capitale de s'Alaska, in sos Istados Unidos.\nSu n\u00f2mene de Juneau benet de unu chircadore de oru, \"Joe Juneau\", chi a sa fine de su seculu XIX aiat iscobertu in sa zona una vena de oru."}
{"id": "12873", "revid": "156659", "url": "https://sc.wikipedia.org/wiki?curid=12873", "title": "San Diego", "text": "San Diego (/\u02ccs\u00e6n di\u02d0\u02c8e\u026a\u0261o\u028a/) est una tzitade de sos Istados Unidos, e una de sas printzipales de sa Calif\u00f2rnia. Est fintzas sea de sa contea om\u00f2nima.\nS'agatat in sa costera de s'Oc\u00e8anu Patz\u00ecficu in su Sud de sa Calif\u00f2rnia, a unos 200 Km de sa tzitade de Los Angeles e pagu a tesu de sa l\u00e0cana cun su M\u00e8ssicu.\nCun unos 1.345.000 abitantes chi sighint a cr\u00e8schere cun lestresa meda, est sa tzitade de 8 prus manna de sa natzione e sa segunda de s'istadu.\nAntigamente abitada de su populu \"Kumeyaay\", San Diego est istadu su primu logu de sa costa otzidentale Nord-americana isproradu de is colonizadores europeos. \nSa prima cuss\u00f2rgia europea est de su 1769. In su 1821 San Diego fiat parte de s'istadu indipendente de M\u00e8ssicu e de su 1850, a pustis de sa Gherra Messicanu-Americana est parte de sos Istados Unidos impare a sa Calif\u00f2rnia.\nSa tzitade, chi pigat parte a s'area metropolitana de San Diego-Tijuana est tzentru econ\u00f2micu in sa regione."}
{"id": "12874", "revid": "156460", "url": "https://sc.wikipedia.org/wiki?curid=12874", "title": "Providence", "text": "Providence est una tzitade de unos 180.000 in sos Istados Unidos de Am\u00e8rica, capitale de s'istadu de Rhode Island. Est fintzas sea de sa \"Contea de Providence\".\nSu n\u00f2mene de Providence est d\u00e8pidu a Roger Williams, in onore de sa \"Provid\u00e8ntzia misericordi\u00f2sa de Deus\" (God's Merciful Providence) cando, a pustis chi is puritanos dd'aiant bogadu de su Massachusetts, aiat agatadu su logu.\nIn passadu est istada una de is primas tzitades industriales de sa natzione, nodia in su traballu de prata e de prendas. In die de oe est tzentru econ\u00f2micu, culturale e politicu de su Rhode Island.\nEst sa tzitade prus manna de sa Noa Inghilterra in fatu a Boston."}
{"id": "12875", "revid": "18313", "url": "https://sc.wikipedia.org/wiki?curid=12875", "title": "New Jersey", "text": "Su New Jersey est unu istadu federadu de sos Istados Unidos, chi s'agatat in is regiones de su Nord-Est e de su M\u00e8diu-Atl\u00e0nticu. Sa capitale est Trenton, sa tzitade prus manna est Newark.\nTenet l\u00e0cana a su Nord e a s'Est cun s'istadu federadu de New York, a su Sud-Est e Sud cun s'Otz\u00e8anu Atl\u00e0nticu,a su Sud-Ovest cun su Delaware e a s'Ovest cun sa Pennsylvania.\nEst su de 4 istados prus pitios, ma su de 11 prus populados e su cun prus arta densidade intra de is 50 de sa natzione. Est fintzas s'istadu de 7 in richesa produida.\nSa zona de su New Jersey est istada b\u00ecvida pro prus de 2800 annos de p\u00f2pulos nativos. Sunt de prim\u00ectziu de su s\u00e8culu XVII is primas cuss\u00f2rgias olandesas e isvedesas. A fatu de issos sos inglesos nd'ant pois pigadu cuntrollu. Fiat tando assignadu comente col\u00f2nia a Sir George Carteret e John Berkley, primu bar\u00f2ne de Berkeley de Stratton, chi dd'aiat dadu n\u00f2mene de su logu de n\u00e0schida suo: Jersey, una de is \u00ccsulas de su Canale. De in cue New Jersey.\nSu New Jersey est istadu logu de batallas de importu mannu in sa Rivolutzione Americana. De su s\u00e8culu XIX, cun sa rivolutzione Industriale, s'istadu agatende\u00b7s\u00ec inghiriadu de tzitades mannas comente Boston e New York a su Nord e Filadelfia, Baltimora e Washington D.C. a su Sud, est imb\u00e0tidu a unu artu livellu de isvilupu. Est oe unu de is istados federados prus ricos de is Istados Unidos.\nSu New Jersey tenet nom\u00ecngiu de \"The Garden State\" (S'Istadu Giardinu)."}
{"id": "12876", "revid": "2404", "url": "https://sc.wikipedia.org/wiki?curid=12876", "title": "Boston", "text": "Boston (/\u02c8b\u0252st\u0259n/) est sa capitale e sa prus manna tzitade de s'istadu federadu de Massachusetts, in sos Istados Unidos. Est fintzamentas sea de sa \"Contea de Suffolk\".\nBoston est sa prus manna bidda de sa Noa Inghilterra cun populatzione de unos 646.000 bividores, e sa de 24prus manna in sos USA. Est pois su tzentru de una manna \u00e0rea metropolitana sa prus manna de deghe in sa natzione, narada Greater Boston, chi contat 4.5 milliones de bividores.\nEst una de sas biddas prus antigas de sos Istados Unidos, fundada in su 1630 de colonizadores puritanos in sa pen\u00ecsula de Shawmut. Est istada a su tzentru de paritzas acunt\u00e8ssias chi ant sinniadu s'\u00ecst\u00f2ria de sos Istados Unidos, comente sa Rivolutzione Americana, s'Istralia de Boston, su Boston Tea Party, sa Batalla de Bunker Hill e s'Ass\u00ectiu de Boston. \nCun s'indipend\u00e8ntzia de sa Gran Brit\u00e0nnia, sa tzitade at sighidu a mant\u00e8nnere importu comente portu e logu de man\u00ecgiu, e comente tzentru de cultura e educatzione. \nIn Boston sunt istadas abertas sa prima iscola p\u00f9blica (1635) e sa prima metropolitana (1897) de sos Istados Unidos.\nIn die de oe in Boston bi sunt meda colleges e universidades de importu, chi nde faghent tzentru internatzionale de arta educatzione e de meighina. \nS'economia de sa tzitade s'apoderat fintzas cun sa finantza, is serv\u00ectzios de aff\u00e0rios e atividades de guvernu. Boston tenet is prus artos costos de sa vida de sa natzione, cuntantu custu est in sa class\u00ecfica de is tzitades prus biv\u00ecbiles de su mundu."}
{"id": "12877", "revid": "3602", "url": "https://sc.wikipedia.org/wiki?curid=12877", "title": "Lista de trib\u00f9 nuraghesas", "text": "Ac\u00f2 una lista de trib\u00f9 nuraghesas, postas in accordu de sa provintzia latina o su trettu in ube viv\u00ecan. Calicuna est una trib\u00f9, atteras sun prusaprestu unu grustu de trib\u00f9 cunfederadas.\nInn\u00e0ntis de sa conchista romana in su seculu de Tres A.C., bi a\u00ecat tres populos chi ist\u00e0ban in sas duas isulas sorres: sos Cossos (chi fin in Sardigna ma an d\u00e0u su l\u00f9men iss\u00f2ro a s'isula chi lis fit a curtzu), sos Balares e sos Ilienses. Cadaunu ten\u00ecat in sinu suo paritzas trib\u00f9 minores. Chin sa conchista romana, sos latinos a\u00ecan fund\u00e0u sa provintzia de Sardigna e Cossiga (\"Provincia Sardinia et Corsica\"), chi tando ben\u00ecat a secunda provintzia de sa Repubrica Romana a esser fatta, a p\u00f9stis de cussa de Sitzilia.\nS'appartenentzia etnicu-limbistica de sos Sardos anticos est galu a istudiare. A commo si ischit chi d\u00ecan poder esser aggantz\u00e0os a Ibericos e Acuitanos, chi fin populos pre-indoeuropeos e chi, duncas, favedd\u00e0ban limbas pre-indoeuropeas: s'acuitanu (babbu de su bascu modernu) e s'ibericu. Bi at fintzas sa possibilidade chi sos nuraghesos ten\u00ecan l\u00ecgamines istrintos chin sos Etruscos e atteros populos tirrenicos. Pro more de custos cussideros, sos nuraghesos puru d\u00ecan poder esser ist\u00e0os pre-indoeuropeos.\nSos nuraghesos sun sos avos de sa prus parte de Sardos e Corsicanos chi viven in sas duas isulas oje in die, e sa limba o limbas iss\u00f2ro, comente su paleo-sardu, sun a fundamentu de su sardu e corsicanu modernu (ambosduos pertenen a sa camba nou-latina). Unu de sos Populos de su Mare, sos Shardana o Sherden, fin manc\u00e0ri una populassione sarda o unu grustu de trib\u00f9 aun\u00ecdas chi fit b\u00e8nnia a Sardigna in anticorju classicu.\nSi sos Cossos fin unu populu ligur\u00ecnu e unu grustu de trib\u00f9 de rad\u00ecchina tzelta indo-europea, tando fin a diversu dae cussos sardos. \"Nuraghesu\" d\u00ecat poder indittare prus unu l\u00f9men zeograficu e istoricu pro paritzas populassiones de erentzia diferente, chi nono unu populu ebb\u00eca de orizine singula."}
{"id": "12878", "revid": "149", "url": "https://sc.wikipedia.org/wiki?curid=12878", "title": "Trenton", "text": "Trenton est una tzitade de unos 85.000 abitantes, capitale de su New Jersey e sea de sa \"Cont\u00e8a de Mercer\". Sa bidda est cunsiderada parte de s'\u00e0rea metropolitana de Greater New York City. Est sa tzitade prus manna de deghe in New Jersey.\nS'orgine de Trenton torrat a su mancu a su 3 de l\u00e0mpadas 1719, cando sa tzitade benet amentuada chistionende de unu cabu de politzia. A su tempus faghiat parte de sa Cont\u00e8a de Hunterdon.\nEst diventada capitale de su New Jersey su 25 de onniasantu 1790."}
{"id": "12879", "revid": "2404", "url": "https://sc.wikipedia.org/wiki?curid=12879", "title": "Newark", "text": "Newark (/\u02c8nu\u02d0.\u0259rk/ o /n\u028a\u0259rk/) est sa prus manna tzitade de s'istadu federadu de New Jersey, in sos Istados Unidos, e sea de sa Contea de Essex. Tenet populatzione de unos 280.000 abitantes, chi nde faghet su comune prus populosu de 67 in sa natzione.\nNewark est partzida in chimbe distretos. In sa tzitade b'est su parcu de Branch Brook, su prus antigu parcu de contea in sos Istados Unidos, e su prus mannu de sa natzione chi t\u00e8ngiat \u00e0rbures de car\u00e8sia (unos 4.300)."}
{"id": "12880", "revid": "12606", "url": "https://sc.wikipedia.org/wiki?curid=12880", "title": "Mississippi (istadu)", "text": "Su Mississippi (/\u02ccm\u026as\u0268\u02c8s\u026api/) est unu istadu federadu de sos Istados Unidos de America chi s'agatat in sa regione de is Istados Unidos de Sud. Sa capitale e prus manna tzitade est Jackson, chi tenet unos 175.000 abitantes. \nSu Mississippi pigat l\u00e0cana a su Nord cun s'istadu federadu de Tennessee, a s'Est cun su de Alabama, a s'Ovest e Sud-Ovest cun sa Louisiana, a s'Ovest peri fr\u00f9mene Mississippi cun s'Arkansas. In su sud tenet bessida a mare in su Gulfu de Messicu.\nSu n\u00f2mene de s'istadu benet de su fr\u00f9mene Mississippi, chi bi colat in sa parte de Ovest. Su faeddu Mississippi dependet de sa limba Ojibwe, in ue \"misi-ziibi\" cheret n\u00e0rrere G\"randu Fr\u00f9mene\".\nSu Mississippi est s'istadu de 32 in ist\u00e9rrida e su de 31 pro populatzione in sos USA. A suta de medas bisuras, comente sanidade, livellu de educatzione e richesa produida s'agatat in fundu a sa classifica natzionale. \nS'istadu est meda ricu de padentes, francu su delta de su Mississippi, chi fiat isbuscadu in su seculu XIX pro p\u00f2nnere cultibos de cotone. Est leader in s'allevamentu e cumm\u00e8rtziu de pische-gatu.\nSu Mississippi tenet unu clima sub-tropicale, cun temperaduras m\u00e8dias de unos 27\u00b0C in istade e de unos 9\u00b0C in ierru. A s'agabu de s'istade e in at\u00f2ngiu b'est riscu de araganos, chi ferrent prusatotu sa parte meridionale de s'istadu.\nFintzas a su 1930 sa majoria de is bividores in Mississippi fiat de etnia afro-americana. In sa prima metade de su seculu XX manna parte de sa populatzione niedda est emigrada in is istados de su Nord, in ue podiant t\u00e8nnere prus possibilidades. In die de oe su 37% de is abitantes est nieddu, ma sa majoria de sa populatzione tenet antepassados chi fiant iscravos betidos de s'Africa. B'at fintzas chi tenet or\u00ecgines de nativos americanos.\nSu Mississippi controit sos c\u00f2gios omosessuales e non reconnoschet ne sos de is \u00e0teros istados federados ne sos de foras.\nEst s'istadu prus cunserbadore e p\u00f2buru de sos Istados Unidos. "}
{"id": "12881", "revid": "3602", "url": "https://sc.wikipedia.org/wiki?curid=12881", "title": "Clannad (visual novel)", "text": "Clannad (\"\u30af\u30e9\u30ca\u30c9\" Kuranado) est una visual novel giapponesa chi at fattu e prubic\u00e0u sa Key in su 28 de aprile de su 2004 pro sos PC a sistema Windows. Mentras chi sos primos duos videojocos de Key, Kanon e Air, fint essios a primu comente jocu pro zente manna e a pustis fattos ozetu de tzensura pro sos mannittos, Clannad est essiu pro tottu sas edades. Lu ant fattu a pustis fintzas pro sas consoles PlayStation 2, PlayStation Portable, Xbox 360, PlayStation 3 e PlayStation Vita. S'istoria zirat in tundu de sa bida de Tomoya Okazaki, unu delincuente chi in iscola superiore si atobiat chin zente meda e chi la azuat a isorver sos problemas suos.\n\"Clannad\", in gaelicu, sicunda a s'autore, diat a boler narrer \"familia\", ma custu no est curretu ca \"Clannad\" est un'acronimu de una band irlandesa.\nSa jocabilidade de Clannad sichit un'istoria chi ammustrat paritzas b\u00ecas de picare, e contat su rapportu de sas chimbe zovaneddas chin su protagonista. Su jocu fit cussu pro PC chi a\u00ecat b\u00e8ndiu menzus in Giappone, e bi a\u00ecat f\u00ecntzas in sa \"top 50\" a pustis puru. Key si est allargada, fachende puru unu spin-off chi si narat \"Tomoyo After: It's a Wonderful Life\" in su mese de Sant'Andria de su 2005, chi contat menzus s'istoria de Tomoyo Sakagami, una de sas chimbe pitzocas printzipales.\nClannad at tentu goi mannu sutzessu chi at p\u00e9ri isbarc\u00e0u in atteros media. Bi nd'at 4 manga, light novels, art books e album de musica. Est essiu fintzas unu film de sa Toei Animation in su mese de Capidanne de su 2007, chi li ant sich\u00ecu derettu duas serias anime bene coll\u00ecas a libellu de prubicu."}
{"id": "12883", "revid": "2404", "url": "https://sc.wikipedia.org/wiki?curid=12883", "title": "Jackson", "text": "Jackson est sa capitale e sa tzitade prus manna de s'istadu federadu de Mississippi, in sos Istados Unidos. Cun sa tzitade de Raymond est fintzas una de is duas seas de sa Cont\u00e8a de Hinds. \nJackson tenet unos 175.000 abitantes, cun populatzione chi andat abascende\u00b7s\u00ec, sende chi in s'annu 2000 nde contaiat prus de 184.000. S'area metropolitana l\u00f2mpet a populatzione de unos 540.000 bividores.\nSa bidda pigat n\u00f2mene de Andrew Jackson, generale de esertzitu chi in su 1812 aiat ghiadu sa Batalla de New Orleans contra sos inglesos, el\u00e8ghidu pois presidente se sos Istados Unidos.\nJackson est tzitade de m\u00f9sica, e medas sunt is musitzistas de g\u00e8neres \"blues\", \"gospel\" e \"jazz\". Est istada pro meda tempus nodia fintzas pro is nightclubs illegales.\nSu m\u00f2tto de Jackson est \"City with Soul\" (Tzitade cun Anima)."}
{"id": "12884", "revid": "7227", "url": "https://sc.wikipedia.org/wiki?curid=12884", "title": "Antoni Lo Frasso", "text": "Antoni Lo Frasso, Antoni Lofrasso o Antonio de Lofraso (1540, S'Alighera - 1600, Barcellona) fit unu poete sardu chi at viviu in sa secunda meitade de su seculu de XVI. Est connottu meda in Ispagna pro su traballu suo printzipale \"Los diez libros de Fortuna de Amor\" (Barcellona, 1573), chi si lu a\u00ecat torr\u00e0u a b\u00ecer Pedro de Pineda (Londra, 1740), unu ebreu ispagnolu, chin tottu probabilidade a cusseguentzia de su zudissiu literariu bonu chi su fentomadu Miguel de Cervantes li daet (Don Quijote, I, 6), in ube su libru si sarvat dae ch'esser furri\u00e0u a focarone.\nSas pacas novas chi si connoschen de sa bida sua sun in sos traballos suos. In cughe, nanchi fit unu sord\u00e0u in s'esertzitu ispagnolu accus\u00e0u de nch'aer mortu a unu pro cajone amorosa. N\u00e0nde semper chi non bi a\u00ecat curpa, fit com\u00f9ncas postu in obbricu de s\u00ecche fughire a Barcellona.\nIn ibe prubicat su primu iscrittu suo in su 1571, intitul\u00e0u \"Los mil y dozientos consejos y avisos discretos sobre los siete grados y estamentos de nuestra humana vida\", opera moralista e paremiolozica in ube su poete daet cussizu a fizos suos. Un'atteru est \"'El verdadero discurso de la gloriosa victoria\", in ube allegat de s'isperientzia sua in sa battalla de Lepanto e manc\u00e0ri a\u00ecat p\u00f2tiu b\u00ecer a Cervantes. Su fentomu prus mannu est per\u00f2e cussu chi li daet \"Los diez libros de Fortuna de Amor\" (1573): in custu libru, su poete sardu fachet impr\u00e8u de un'ispagnolu prennu de catalanismos, e bi at p\u00e9ri calicuna poesia in sardu: duos sonettos (\u00abCando si det finire custu ardente fogu\u00bb y \u00abSupremu gloriosu exelsadu\u00bb) e unu poema in ottavas reales. Est cosa de importu mannu, ca est sa prima testimonia de lirica amorosa iscritta in limba sarda. Custu est ca manc\u00e0ri Lo Frasso connosch\u00ecat sa poesia traditzionale sarda e, in prus, fach\u00ecat parte de su tzirculu de intelletuales sardos chin a capu Jubanne Frantziscu Fara e Hieronimu Araolla. Ammentande chi su nessu \"qu-\" est imprest\u00e0u dae s'ispagnolu e si depet legher \"k\", ac\u00f2 un'ottava de sa poesia sua in sardu:\nEppuru, Lo Frasso fit ozettu de satira de Miguel de Cervantes ind unu passazu de su \"Viaje del Parnaso\" (III, vv. 238-272), in ube si proponet chi si lu ghettet a mare comente sacrif\u00ecssiu pro Scilla e Cariddi, pro picare su permissu iss\u00f2ro de poder colare in securesa pro cussu mare periculosu: su \u00ab\"poeta sardo\"\u00bb lu sarvat tando su deus Mercuriu:"}
{"id": "12885", "revid": "3602", "url": "https://sc.wikipedia.org/wiki?curid=12885", "title": "Antonio de Lofraso", "text": ""}
{"id": "12887", "revid": "136525", "url": "https://sc.wikipedia.org/wiki?curid=12887", "title": "Non dimenticar", "text": " Non dimenticar (su titulu originale fit:\"T'ho voluto bene\") est una cantone italiana chi fit istada iscrita pro su filmi de su 1951 Anna de Alberto Lattuada e interpretada in su film dae sa grandissima atrice Silvana Mangano. Sa versione pius connotta fit istada publicada comente 45 giri dae Nat King Cole in su 1958, ma in inglesu, cun sas peraulas de Shelley Dobbins, fit bessida ancora primu in sa versione de Jerry Vale in su 1955.\nSos autores fin istados G. Redi e M. Galdieri."}
{"id": "12888", "revid": "772", "url": "https://sc.wikipedia.org/wiki?curid=12888", "title": "1951", "text": "S'annu 1951 (MCMLI in n\u00f9meros romanos) est un annu incomintzadu in lunis segundu su calend\u00e0riu gregorianu. "}
{"id": "12889", "revid": "772", "url": "https://sc.wikipedia.org/wiki?curid=12889", "title": "Silvana Mangano", "text": ""}
{"id": "12903", "revid": "10458", "url": "https://sc.wikipedia.org/wiki?curid=12903", "title": "Acad\u00e8mia Pontificale de sa Latinidade", "text": "S'Acad\u00e8mia Pontificale de sa Latinidade (in latinu \"Pontificia Academia Latinitatis\") est un' istitutzione collocada in Vaticanu, suta de sa responsabilidade de su Cuss\u00ecgiu pontificale pro sa cultura, fundada dae papa Beneditu XVI su 10 de santandria de su 2012, in su \"motu proprio\" \"Latina Lingua\" (\"De sa limba latina\").\nMissione.\nSas missiones de s'Acad\u00e8mia de sa latinidade sunt definidas dae s'art\u00ecculu 2 de su \"motu proprio\" \"Latina Lingua\". Custas missiones cunsistint in : \na) \u00abfavorire sa connosch\u00e8ntzia e s'ist\u00f9diu de sa limba e de sa literadura latina chi si tratet de sa cl\u00e0ssica, sa patr\u00ecstica, sa medievale o s'uman\u00ecstica, in particulare in intro de sas istitutziones de formatzione catol\u00eccas in ue sunt formados e istruidos sos seminaristas e sos pre\u00ecderos \u00bb ; \nb) \u00abprom\u00f2ere in cada logu s'impreu de su latinu , siat comente limba iscrita siat comente limba faeddada\u00bb.\nAtividade.\nSu matessi \"motu proprio\" definit sas atividades printzipales de s'Acad\u00e8mia:\nOrganizatzione.\nS'Academia est cumposta dae unu presidente e dae unu segret\u00e0riu, nominados dae su papa pro unu mandadu de chimbe annos reno\u00e0biles e dae membros \u2014m\u00e0ssimu chimbanta\u2014 nominados dae su segret\u00e0riu de Istadu. Sa creatzione de s'Acad\u00e8mia \u00ecmplicat sa supressione de sa fundatzione \"Latinitas\" creada dae P\u00e0ulu VI in su 1976.\nSu primu presidente de s'Acad\u00e8mia est su professore Ivano Dionigi."}
{"id": "12907", "revid": "2404", "url": "https://sc.wikipedia.org/wiki?curid=12907", "title": "Tzecoslovachia", "text": ""}
{"id": "12908", "revid": "2404", "url": "https://sc.wikipedia.org/wiki?curid=12908", "title": "Germ\u00e0nia Est", "text": ""}
{"id": "12909", "revid": "1375", "url": "https://sc.wikipedia.org/wiki?curid=12909", "title": "Rep\u00f9brica Democratica Tedesca", "text": ""}
{"id": "12910", "revid": "2404", "url": "https://sc.wikipedia.org/wiki?curid=12910", "title": "METZ (grupu musicale)", "text": "Sos METZ sunt unu cumpressu noise-rock de Toronto, Canada.\nFormados in su 2008, is cumponentes sunt Alex Edkins (boghe e ghitarra), Chris Slorach (bassu), Hayden Menzies (Tumbarinos).\nS'album de inghitzu, om\u00f2nimu, est bessidu in su 2012.\nEst de su 17 de fri\u00e0rgiu 2015 s'ann\u00f9ntziu uffitizale de unu album nou, \"METZ II\", cun sa bessida de su primu s\u00ecngulu \"Acetate\" e de su video musicale. S'album est bessidu su 5 de maju in Nordam\u00e8rica e sa die in antis aterue.\nIn su mese de maju 2017, is METZ ann\u00f9ntziant su de tres \u00e0lbumes studio, \"Strange Peace\", registradu dae Steve Albini, e publicadu su 22 de cabudanne 2017.\nSu baterista Hayden Menzies est laureadu in arte in Concordia University e disegnat is traballos art\u00ecsticos pro sa banda.\nIn su mese de tr\u00eculas de su 2020, is METZ ant annuntziadu sa bessida de su de bator \u00e0lbumes, \"Atlas Vending,\" su 9 de santugaine, cun Sub Pop."}
{"id": "12911", "revid": "10458", "url": "https://sc.wikipedia.org/wiki?curid=12911", "title": "Eagulls (cumpressu musicale)", "text": "Sos Eagulls sunt unu cumplessu post-punk inglesu chi benit de sa tzitade de Leeds. Is cumponentes sunt Mark Goldsworthy (ghitarra), Henry Ruddel (bateria), Liam Matthews (ghitarra), Tom Kelly (bassu), and George Mitchell (boghe).\nIst\u00f2ria.\nIs Eagulls n\u00e0schent in su 2010, annu cando bessit su primu \"single\", 'Council Flat Blues', cun sa \"Not Even Records\". Est de su matessi annu s'EP cun om\u00f2nimu a su cumpressu, cun s'eticheta canadesa \"Deranged Records\".\nIn su 2013 firmant cuntratu cun sa \"Partisan Records\" e in su martzu 2014 bessit s'album de inghitzu, \"Eagulls\". Arretzint luegus s'atentzione de s'imprenta siat natzionale siat internatzionale, cun p\u00e0rreres b\u00e0rios. Benint fintzas isceberados comente grupu de suportu de Franz Ferdinand in su tour in UK."}
{"id": "12914", "revid": "2404", "url": "https://sc.wikipedia.org/wiki?curid=12914", "title": "Minneapolis", "text": "Minneapolis (/\u02ccm\u026ani\u02c8\u00e6p\u0259l\u026as/) est una tzitade de unos 400.000 abitantes chi s'agatat in s'istadu de Minnesota, Istados Unidos, in ue est bidda prus manna, sea de sa \"Contea de Hennepin\", ma non capitale de istadu.\nMinneapolis est fintzas su tzentru de sa de 14 \u00e0rea metropolitana prus manna in sa natzione, chi contat unos 3.8 milliones de residentes.\nSa tzitade est assentada in sa riba de su fr\u00f9mene Mississippi, pagu prus a Nord de in ue su fr\u00f9mene Minnesota si\u00b7nche ghetat a intro, e s'agatat aunida a sa tzitade e capitale de istadu Saint Paul. Totu s'\u00e0rea de Minneapolis est rica de lagos, \u00e0reas \u00f9midas e fintzas isp\u00e8ndulas. Fiat unu tempus capitale pro sa mollidura de farra e tzentru de linn\u00e0mene, oe est su tzentru printzipale de aff\u00e0rios intre Chicago e Seattle\nSu n\u00f2mene de Minneapolis dd'at tentu de unu maistru de iscola chi at cumbinadu su faeddu dakota-sioux de \"mne\" (chi cheret n\u00e0rrere abba) cun su faeddu gregu de \"polis\" (bidda)."}
{"id": "12915", "revid": "16705", "url": "https://sc.wikipedia.org/wiki?curid=12915", "title": "Mississippi (fr\u00f9mene)", "text": "Su Mississippi est unu fr\u00f9mene de s'Am\u00e8rica de su Nord chi colat in sa parte tzentrale de sos Istados Unidos.\nN\u00e0schet in su nord de su Minnesota in leada fache a Sud e si ghetat in su Gulfu de M\u00e8ssicu. Tenet long\u00e0ria totale de unos 3.780 km e isceti unu de is afluentes suos est prus longu in su Nord-Am\u00e8rica: su Missouri. Impare imbatint a prus de 6.800 km e cumponent su prus ist\u00e8rridu bacinu fruviale de su mundu.\nIs nativos americanos ddi aiant dadu n\u00f2mene de \"Meschaceb\u00e9\", chi cheret n\u00e0rrere \"babbu de sas abbas\". Oe est de mannu importu pro s'econ\u00f2mia e sa curtura americana.\nIstados atraessados de su Mississippi.\nDe Nord a Sud"}
{"id": "12916", "revid": "17757", "url": "https://sc.wikipedia.org/wiki?curid=12916", "title": "Dakota de Nord", "text": "Su Dakota de Nord (/\u02ccn\u0254r\u03b8 d\u0259\u02c8ko\u028at\u0259/) est s'istadu de 39 a \u00e8ssere intradu in sos Istados Unidos de Am\u00e8rica, su 2 de onniasantu 1889. Sa capitale est Bismarck e sa prus manna tzitade Fargo.\nGeografia.\nS'agatat postu in sa regione de s'Artu Midwest e pigat l\u00e0cana in su Nord cun is prov\u00ecntzias canadesas de Saskatchewan e Manitoba, in s'Est cun s'istadu federadu de Minnesota, in su Sud cun su de Dakota de Sud e in s'Ovest cun su Montana.\nSu Dakota de Nord est su de 19 istados prus ist\u00e8rridos ma su de 3 prus pagu populados e su de 4 cun prus b\u00e0scia densidade in sa natzione.\nEconomia.\nIn tempos de sa crisi de su 29, in sa prima metade de su s\u00e8culu XX, su Dakota de Nord at agiostradu sa retzessione incomintzende a isfrutare sas risursas naturales, prus de totu su petr\u00f2liu, chi est istadu bogadu in sa parte otzidentale de s'istadu. De custu nd'est b\u00e8nnidu chi s'istadu s'est isvilupadu meda cun populatzione in cr\u00e8schida e disimpreu b\u00e0sciu.\nDemografia.\nManna parte de is bividores de su Dakota de Nord sunt de or\u00ecgines de s'Europa setentrionale, tedescos e norvegesos binchent subra de \u00e0teros grupos. B'at fintzas una comunidade de nativos manna, chi mancari semper de minoria, est prus numerosa chi no in \u00e0teros istados de s'Unione. "}
{"id": "12917", "revid": "14497", "url": "https://sc.wikipedia.org/wiki?curid=12917", "title": "Montana", "text": "Su Montana (/m\u0252n\u02c8t\u00e6n\u0259/) est unu istadu de s'Ovest de sos Istados Unidos. Su n\u00f2mene benit de su faeddu ispagnolu de \"monta\u00f1a\", chi cheret n\u00e0rrere \"monte\". Sa capitale est Helena ma sa tzitade prus manna est Billings.\nAll\u00e0canat in su Nord cun is prov\u00ecntzias canadesas de (andende de s'Est a s'Ovest) Saskatchewan, Alberta e Col\u00f9mbia Brit\u00e0nnica, in s'Est cun is istados federados de Dakota de Nord e Dakota de Sud, in su Sud cun su Wyoming e in parte cun su Dakota de Sud, in s'Ovest cun su Idaho.\nSu Montana est su de 4 istados federados in ist\u00e8rrida ma su de 44 in populatzione e de 48 in densidade. Sa regione otzidentale de tres est rica de montes chi pigant parte a sa catena de is Montes Rocosos. Bi sunt parcos naturales comente su \"Glacier National Park\" e su \"Yellowstone National Park\".\nSu clima est meda b\u00e0riu, sende chi s'istadu tenet ist\u00e8rrida manna e art\u00e0rias intre de 600 m e prus de 4.000 m. Is temperaduras a de die andant de una m\u00e8dia de -2\u00b0C in ghenn\u00e0rgiu e una de 29\u00b0C in tr\u00eculas.\nS'econ\u00f2mia est prusatotu basada subra sa massaria. \u00c0teras fainas sunt su petr\u00f2liu, su gas, is minas de carbone, su linn\u00e0mene e su turismu. Fintzas su serv\u00ectziu de sanidade est de importu in s'econ\u00f2mia.\nSu Montana tenet medas nom\u00ecngios comente \"Big Sky Country\" (Terra de su Chelu Mannu) e \"The Treasure State\" (S'Istadu P\u00f2sidu), e slogans comente \"Land of Shining Mountains\" (Terra de is Montes Lughentes) e \"The Last Best Place\" (S'\u00d9rtimu Megius Logu). \nEst su primu istadu chi at tentu una f\u00e8mina a ddu rapresentare in su Cungressu."}
{"id": "12918", "revid": "2404", "url": "https://sc.wikipedia.org/wiki?curid=12918", "title": "Helena (Montana)", "text": "Helena (/\u02c8h\u025bl\u0268n\u0259/) est una tzitade de unos 28.000 abitantes de sos Istados Unidos de Am\u00e8rica, capitale de s'istadu de Montana e sea de sa \"Contea de Lewis e Clark\".\nHelena est su tzentru printzipale de una area metropolitana de unos 77.000 residentes."}
{"id": "12919", "revid": "2404", "url": "https://sc.wikipedia.org/wiki?curid=12919", "title": "Billings (Montana)", "text": "Billings est sa prus manna tzitade de s'istadu federadu de Montana, in sos Istados Unidos, sea de sa \"Contea de Yellowstone\". Tenet unos 102.000 abitantes e est sa bidda printzipale de una area metropolitana de 165.361 residentes.\nBillings est una tzitade in isvilupu econ\u00f2micu e cun ammanniamentu prus lestru de totu su Montana, in ue est sa sola bidda chi t\u00e8ngiat prus de 100.000 abitantes. At ischidu agiostrare sa crisi de su 2008 gr\u00e0tzias a s'estratzione de su petr\u00f2liu in su chirru Est de s'istadu.\nSu nom\u00ecngiu est \"Magic City\" (Tzitade Magica)."}
{"id": "12920", "revid": "14497", "url": "https://sc.wikipedia.org/wiki?curid=12920", "title": "Oregon", "text": "S'Oregon (/\u02c8\u0254r\u0268\u0261\u0259n/ orr-\u0259-g\u0259n) est unu istadu federadu de sos Istados Unidos de Am\u00e8rica chi s'agatat in sa regione de Nord-Ovest Patz\u00ecficu. Sa capitale est Salem, ma sa tzitade prus manna est Portland.\nTenet l\u00e0cana in s'Ovest cun s'Oc\u00e8anu Patz\u00ecficu, in su Nord cun s'istadu federadu de Washington, in su Sud cun su de Calif\u00f2rnia e in s'Est cun Idaho e Nevada. Manna parte de sa l\u00e0cana de Nord est dada de su fr\u00f9mene Columbia, in s'Est de su fr\u00f9mene Snake. \nSa zona de s'Oregon, in antis de s'arribu de sos isproradores e sos colonizadores fiat b\u00ecvida de populos ind\u00ecgenos. \nEst de su 1843 sa formatzione de su guvernu aut\u00f2nomu de \"Oregon Country\". In su 1948 fiat formadu su \"Territ\u00f2riu de Oregon\" e afines, su 14 fri\u00e0rgiu 1859 s'Oregon est intradu in s'Unione comente istadu de 33.\nS'Oregon est su de 9 istados prus mannos e su de 27 prus populados. Su chirru a prus arta denisidade est su de Ovest, in ue s'agatant 8 de is 10 biddas prus mannas. Su territ\u00f2riu s'iscerat pro sa manna bariedade de pais\u00e0gios, sende chi s'agatant siat padentes siat desertos. Si podet n\u00e0rrere chi in s'Ovest s'Oregon siat proinosu e birde e chi andende a s'Est si faghet a pagu a pagu prus sicu e \u00e0rridu. Su puntu de art\u00e0ria majore est su pitzu de su Monte Hood (3.429 m).\nIn s'Oregon b'est unu parcu natzionale: su \"Crater Lake National Park\".\nS'Oregon est su de 26 prus mannos produidores de richesa intre de is 50 istados federados e tenet disimpreu a s'8%. S'economia s'apoderat subra sa massaria, sa produtzione de linn\u00e0mene, s'arta tecnologia e su turismu.\nSu nom\u00ecngiu de s'Oregon est \"Beaver State\" (Istadu Castoru)."}
{"id": "12922", "revid": "17628", "url": "https://sc.wikipedia.org/wiki?curid=12922", "title": "Otz\u00e8anu Patz\u00ecficu", "text": "S'Otz\u00e8anu Patz\u00ecficu, naradu prus simpremente Patz\u00ecficu, est su prus ist\u00e8rridu de is chimbe otz\u00e8anos de sa Terra.\nOcupat sa de tres partes una de su pianeta, cun isterrida de unos 179 milliones de Km\u00b2. \nTenet long\u00e0ria de Nord a Sud de unos 15.000 Km, partende de su mare de Bering, in s'\u00c0rticu, fintzas a su mare de Ross, in Ant\u00e0rticu. L\u00f2mpet a su prus mannu ladiore Est-Ovest, de unos 19.500 Km, intre s'Indonesia e sa costera de sa Col\u00f2mbia. Imb\u00e0tet a f\u00f9ndigu majore in sa Fossa de sas Mariannas, chi est fintzas su puntu prus basciu in sa subrafache de sa Terra.\nSa passada de s'Oc\u00e8anu Patz\u00ecficu a s'Indianu sighit pro cunventzione una linia chi de sa Mal\u00e8sia calat a s'\u00ecsula de Sumatra, de inoghe Giava, Timor, Austr\u00e0lia e Tasm\u00e0nia. Sighende su meridianu 147\u00b0Est s'arribat afines a s'Ant\u00e0rtide.\nIn s'Ovest com\u00f9nicat cun s'Otz\u00e8anu Atl\u00e0nticu peri s'Istrintu de Magellanu e su Canale de Drake.\nIn su Nord s'Istrintu de Bering dd'unit a su Otz\u00e8anu \u00c0rticu.\nA longu a longu de is oros de su Patz\u00ecficu s'agatant paritzos mares:\nIn s'Ovest:\nIn su Nord:"}
{"id": "12923", "revid": "2404", "url": "https://sc.wikipedia.org/wiki?curid=12923", "title": "Salem (Oregon)", "text": "Salem (/\u02c8se\u026al\u0259m/) est una tzitade de unos 155.000 abitantes, capitale de s'istadu federadu de Oregon e sea de sa \"Contea de Marion\", in sos Istados Unidos. \nEst sa segunda prus manna bidda de s'Oregon, in fatu a Portland, e tzentru printzipale de una \u00e0rea metropolitana de unos 400.000 residentes.\nSalem est posta in su tzentru de sa badde de Willamette e est atraessada de su fr\u00f9mene Willamette. Sa bidda est istada fundada in su 1842 e fiat fata capitale de su \"Territ\u00f2riu de Oregon\" in su 1851. \nIn sa tzitade bi sunt duas universidades: sa\"Willamette University\" e sa \"Corban University\"."}
{"id": "12924", "revid": "2404", "url": "https://sc.wikipedia.org/wiki?curid=12924", "title": "Portland", "text": "Portland est sa prus manna tzitade de s'Oregon, in sos Istados Unidos de Am\u00e8rica. Est sea de sa \"Contea de Multnomah\" e tenet populatzione de unos 600.000 abitantes e est tzentru majore de una \u00e0rea metropolitana de unos 2.300.000 residentes.\nPortland est sa tzitade prus manna de 29 in sos USA e sa de 3 in sa regione de Nord-Ovest Patz\u00ecficu, a fatu de Seattle e Vancouver.\nSa tzitade tenet clima caraterizadu pro istades caentes e asciutas cun temperaduras intre 14\u00b0C e 27\u00b0C, e ierros proinosos e friscos cun temperaduras intre 3\u00b0C e 8\u00b0C.\nPortland est nodia pro t\u00e8nnere medas giardinos de rosas, bisuras pol\u00ecticas liberales e passione manna pro birra e caf\u00e8. \nSu nom\u00ecngiu de Portland est \"Rose City\" (Tzitade de sas Rosas)."}
{"id": "12925", "revid": "14497", "url": "https://sc.wikipedia.org/wiki?curid=12925", "title": "Washington (Istadu)", "text": "Su Washington (/\u02c8w\u0252\u0283\u026a\u014bt\u0259n/) est unu istadu federadu de sos Istados Unidos de Am\u00e8rica chi s'agatat in sa regione de Nord-Ovest Patz\u00ecficu. Su n\u00f2mene de Washington ddi fiat dadu in onore de su primu presidente de sa natzione: George Washington. Sa capitale est Olympia ma sa tzitade prus manna est Seattle.\nAll\u00e0canat in su Nord cun sa prov\u00ecntzia canadesa de Col\u00f9mbia Brit\u00e0nnica, in s'Est cun s'istadu federadu de Idaho, is su Sud cun su de Oregon e in s'Ovest tenet bessida in s'Oc\u00e8anu Patz\u00ecficu. \nS'istadu est istadu formadu de sa parte otzidentale de \"Territ\u00f2riu de Washington, \"tzedidu de is britannicos in su 1846 cun su Tratadu de Oregon\". \"\nSu Washington est su de 18 istados prus ist\u00e8rridos e su de 13 prus populados de sos Istados Unidos. Unu 60% de is residentes bivet in s'\u00e0rea metropolitana de Seattle, chi est su tzentru de aff\u00e0rios e de s'ind\u00f9stria. A fatu de sa Calif\u00f2rnia est su segundu istadu prus populadu de sa costera otzidentale de sos USA.\nSu clima de su Washington est oce\u00e0nicu in s'Ovest e semi-\u00e0rridu in s'Est. Su paes\u00e0giu est duncas ricu de padentes e montes in s'Ovest e su Nord-Est, su Sud e su Sud-Est est imbetzes semi-deserticu. Su Washington est unu istadu meda bentosu.\nS'economia s'apoderat subra sa produtzione de linn\u00e0mene e fruta comente melas, piras, lampones, car\u00e8sias e \u00e0teros. De importu in s'economia fintzas sa pisca de salmone e de halibut. Is ind\u00f9strias de man\u00ecgiu poduint m\u00ecssiles, naves e \u00e0teros m\u00e8dios de trasportu, mandiares, produtos de metallu e ch\u00ecmicos.\nEst su de 42 istados a \u00e8ssere intradu in s'Unione, in s'annu 1889."}
{"id": "12926", "revid": "2404", "url": "https://sc.wikipedia.org/wiki?curid=12926", "title": "Whashington (Istadu)", "text": ""}
{"id": "12928", "revid": "18313", "url": "https://sc.wikipedia.org/wiki?curid=12928", "title": "Missouri", "text": "Su Missouri est unu istadu federadu chi faghet parte de sos Istados Unidos de Am\u00e8rica e s'agatat in sa regione de su Midwest, mancari istoricamente est de medas cunsideradu comente istadu de su Sud. Sa capitale est Jefferson City e sa tiztade prus manna Kansas City.\nSu n\u00f2mene de Missouri benit de unu populu nativu, chi si naraiat \"ouemessourita\", chi cheriat n\u00e0rrer \"cuddos chi portant canoas de truncos b\u00f9dios\".\nPigat l\u00e0cana a Nord cun s'Iowa, a Est su fr\u00f9mene Mississippi ddu chirriat de Illinois, Kentucky e Tennessee, a Sud all\u00e0canat cun s'Arkansas e a s'Ovest cun Oklahoma, Kansas e Nebraska.\nS'istadu s'agatat in su puntu de s'acosidu intre is tres prus mannos fr\u00f9menes de su Nord-Am\u00e8rica: su Mississippi, su Missouri e s'Ohio.\nEst su de 21 istados prus ist\u00e8rridos e su de 18 prus populados de sos USA. Est partzidu in 114 conteas e una tzitade indipendente: Saint Louis.\nIs bator prus mannas areas urbanas sunt sas de Saint Louis, de Kansas City, Springfield e Columbia.\nSa zona chi oe est Missouri fiat comporada de is frantzesos cun totu su territ\u00f2riu de sa Louisiana Frantzesa. Parte de su territ\u00f2riu est istadu amm\u00ectidu in s'Unione comente istadu de 24 su 10 de austu 1821.\nIn tempus de sa Gherra de Setzessione s'istadu, in ue bi fiant iscravos mancari prus pagus chi non in \u00e0teros, aiat votadu pro abarrare cun s'Unione, ma una manna parte de sa populatzione susteniat imbetzes is Istados Cunfederados. S'iscravidade est istada abolida isceti in su 1865.\nSu clima est cuntinentale-\u00f9midu, cun ierros fridos e istades caentes e \u00f9midas. In sa parte meridionale de s'istadu, narada Bootheel, su clima pigat car\u00e0teres sub-tropicales.\nTemperaduras estremas non sunt raras in Missouri, sende chi amm\u00e0ncant montes o oc\u00e8anos chi ddas potzant abonatzare. Sa prus arta temperadura mai registrada est de 48\u00b0C, sa prus bascia de -40\u00b0C.\nSu n\u00f2mingiu de su Missouri est \"The Show Me State\" (S'Istadu faghe\u00b7mi Biere)."}
{"id": "12929", "revid": "14497", "url": "https://sc.wikipedia.org/wiki?curid=12929", "title": "Iowa", "text": "S'Iowa (/\u02c8a\u026a.\u0259w\u0259/) est unu istadu federadu chi faghet parte de soso Istados Unidos de Am\u00e8rica e chi est postu in sa regione de su Midwest. Sa capitale e prus manna tzitade est Des Moines.\nSu n\u00f2mene de Iowa benit de cussu de una trib\u00f9 nativa chi biviat in su territ\u00f2riu fintzas a su 1836, annu cando dd'aiat abandonadu pro si\u00b7nche retirare in Oklahoma.\nIs l\u00e0canas de s'Iowa sunt dadas a s'Est de su fr\u00f9mene Mississippi, chi ddu iscerat de is istados federados de Illinois e Wisconsin, a s'Ovest de su fr\u00f9mene Missouri, chi ddu iscerat de is istados federados de Nebraska e Dakota de Sud. Is l\u00e0canas de Nord sunt cun s'istadu federadu de Minnesota, cussas de Sud cun su de Missouri.\nEst s'istadu prus ist\u00e8rridu de 26 e su de 30 prus populados in sos USA.\nSu territ\u00f2riu de s'istadu fiat fintzas a prim\u00ectziu de su s\u00e8culu XIX parte de sa Louisiana Frantzesa e difatis sa bandera chi oe rapresentat s'istadu pigat a modellu cussa frantzesa.\nS'Iowa at tentu traditzionalmente una economia basada subra sa massaria, ma de sa segunda metade de su seculu XX ant tentu isvilupos \u00e0teros setores puru, comente su de su man\u00ecgiu, servitzios de finantza, tecnologia de s'informatzione, biotecnologia e produtzione de energia birde.\nSu nom\u00ecngiu est \"Hawk-Eye State\" (Istadu Ogru de Istore)."}
{"id": "12930", "revid": "14497", "url": "https://sc.wikipedia.org/wiki?curid=12930", "title": "Idaho", "text": "S'Idaho (/\u02c8a\u026ad\u0259ho\u028a/) est unu istadu federadu de sos Istados Unidos de Am\u00e8rica chi s'agatat in sa regione de Nord-Ovest. Sa capitale e prus manna tzitade est Boise.\nAll\u00e0canat in su Nord cun sa prov\u00ecntzia canadesa de Col\u00f9mbia Brit\u00e0nnica, in su Nord-Est cun su Montana, in s'Est cun su Wyoming, in su Sud cun Nevada e Utah, in s'Ovest cun Washington e Oregon. Non tenet duncas bessida a mare e noantamas, unu sistema de digas in su fr\u00f9mene Col\u00f9mbia e in su fr\u00f9mene Snake faghet de sa tzitade de Lewiston su portu intran\u00e0bile prus a tesu de mare in sa natzione.\nS'Idaho est unu istadu montosu chentza bessida a s'oc\u00e8anu, ma mancari custu dd'istet a tesu de unos 560 Km, resessit a abonatzare su clima, prus de totu in ierru chi est caraterizadu de umidade e proinosidade. Fintzas sas temperaduras non sunt b\u00e0scias comente diat b\u00e8nnere de creere, cunsiderende ca est unu istadu de montes chi s'agatat in su Nord. S'efetu de s'oc\u00e8anu est int\u00e8ndidu mascamente in s'Ovest, a s'Est su clima pigat carateres cuntientales.\nEst su de 14 prus ist\u00e8rridos istados, su de 39 prus populados e su de 7 cun prus b\u00e0scia densidade de bividores in sos USA.\nS'Idaho fiat amm\u00ectidu in s'Unione su 3 de l\u00e0mpadas 1890. Fiat su de 43 istados a b'intrare.\nSu nom\u00ecngiu est \"The Gem State\" (S'Istadu Gemma), pro ite casi totu sas genias de pedras pretziadas bi sunt istadas agatadas."}
{"id": "12931", "revid": "140263", "url": "https://sc.wikipedia.org/wiki?curid=12931", "title": "Boise", "text": "Boise (/\u02c8b\u0254\u026asi/) est sa capitale e sa prus manna tzitade de s'istadu federadu de s'Idaho, in sos Istados Unidos de Am\u00e8rica. Est fintzas sea de sa \"Contea de Ada\".\nBoise s'agatat in su Sud de s'istadu, posta in sa riba de su fr\u00f9mene omonimu, cun populatzione de unos 215.000 abitantes. S'\u00e0rea metropolitana tirat a chimbe conteas cun unos 616.000 residentes. \nBoise est sa de 3 \u00e0rea metropolitana in sa regione de Nord-Ovest Patz\u00ecficu, in fatu a Seattle e Portland."}
{"id": "12932", "revid": "7227", "url": "https://sc.wikipedia.org/wiki?curid=12932", "title": "Puglia", "text": ""}
{"id": "12933", "revid": "7227", "url": "https://sc.wikipedia.org/wiki?curid=12933", "title": "Arbili/Campidanesu", "text": ""}
{"id": "12934", "revid": "14497", "url": "https://sc.wikipedia.org/wiki?curid=12934", "title": "Maine", "text": "Su Maine (/\u02c8me\u026an/; frantzesu: \"\u00c9tat du Maine\") est unu istadu federadu chi s'agatat in sa Noa Inghilterra, regione Nord-orientale de sos Istados Unidos de Am\u00e8rica. Est s'istadu prus a Nord e a Est de sa Noa Inghilterra. Sa capitale est Augusta e sa tzitade prus manna Portland.\nAll\u00e0canat in s'Ovest cun s'istadu federadu de New Hampshire, in su Nord-Ovest cun sa prov\u00ecntzia canadesa de Qu\u00e9bec e in su Nord-Est cun sa de Nou Brunswick, in s'Est e Sud si ghetat in s'Oc\u00e8anu Atl\u00e0nticu. \nSu Maine est su de 39 istados prus ist\u00e8rridos e su de 41 prus populados de is Istados Unidos. Est fintzas cunsideradu unu de is istados prus siguros de sa natzione.\nIs bividores de su territ\u00f2riu de Maine sunt istados pro migliajas de annos populos ind\u00ecgenos. A s'arribu de is europeos bi bivinat gentes de limba algonchina. \nIs primas cuss\u00f2rgias de colonizadores fiant frantzesas, in su 1604, in s'\u00ecsula de Saint Croix, fundadas de Pierre Dugua, Sennore de Mons. \nSa prima cuss\u00f2rgia inglesa, chi at tentu durada curtza, est istada sa col\u00f2nia de Popham, istabilida de sa \"Plymouth Company\" in su 1607. A custu nde fiant sighidos medas \u00e0teros a cara de sa costera in su 1620, cun tantu ca bi \u00e8sserent cunditziones de vida aspras e brigas cun is populos nativos. A prim\u00ectziu de su s\u00e8culu XVIII petzi mesa dosina de cussas cuss\u00f2rgias sighiat a s'agatare. \nIn sa Rivolutzione Americana, sa zona de s'istadu est istada perricada intre lealistas e rivolutzion\u00e0rios, e aici puru in sa gherra de su 1812.\nFintzas a su 1820 su Maine est istadu territ\u00f2riu de su Massachusetts. Su 15 de martzu 1820 est istadu ammitidu in s'Unione comente istadu de 23.\nSu Maine est famadu in sos USA pro is pais\u00e0gios bicheddados, pro sa costera de roca, pro is montes, is padentes, is rios e sa coghina de mare, prus de totu allegusta e c\u00f2ciua.\nSu 94.4% de sa populatzione de su Maine est de ratza bianca e de custos unu 24% est de or\u00ecgines frantzesas o franco-canadesas. Prus de su 5% de is bividores tenet difatis su frantzesu a limba mamma.\nIs nom\u00ecngios suos sunt \"The Pine Tree State\" (S'Istadu de sas Matas de Opinu), e \"Vacationland\" (Terra de Ferias)."}
{"id": "12935", "revid": "2404", "url": "https://sc.wikipedia.org/wiki?curid=12935", "title": "Augusta (Maine)", "text": "Augusta est una bidda de unos 19.000 abitantes, capitale de s'istadu federadu de Maine e sea de sa \"Contea de Kennebec\".\nAugusta est sa bidda prus manna de oto in Maine e sa de 3 capitale de istadu prus pitia in fatu a Montpelier, in Vermont e de Pierre, in Dakota de Sud.\nSa bidda tenet universidade: s\"'University of Maine at Augusta\" chi est una sede de su sistema univesit\u00e0riu de s'istadu."}
{"id": "12936", "revid": "14497", "url": "https://sc.wikipedia.org/wiki?curid=12936", "title": "Nou M\u00e8ssicu", "text": "Su Nou M\u00e8ssicu (Ingresu: New Mexico [nu\u02d0\u02c8m\u025bks\u0268ko\u028a]; Ispagnolu: Nuevo M\u00e9xico [\u02c8nwe\u03b2o \u02c8mexiko]; Navajo: Yoot\u00f3 Hahoodzo [jo:t\u00f3 haho:dzo]) est unu istadu federadu de sos Istados Unidos de Am\u00e8rica chi s'agatat in sa regione de de Sud-Ovest e Ovest de sa natzione. Est cunsideradu unu de is istados de montes, riferende\u00b7s\u00ec nche cun montes a sa catena de is Montes Rocosos. Sa capitale est Santa Fe e sa prus manna tzitade Albuquerque. \nSu nom\u00ecngiu est \"Land of Enchantment\" (Terra de s'Incantu). \nGeografia.\nAll\u00e0canat in s'Ovest cun s'istadu federadu de Arizona, in su Nord-Ovest cun su de Utah, in su Nord cun su Colorado, in su Nord-Est cun s'Oklahoma, in s'Est cun su Texas e in su Sud cun su M\u00e8ssicu. Non tenet bessida a s'oc\u00e8anu.\nSu Nou M\u00e8ssicu est su de 5 istados prus ist\u00e8rridos, su de 36 prus populados e su de 6 cun prus b\u00e0scia densidade de bividores in sos Istados Unidos.\nClima.\nSu clima est semi-\u00e0rridu e \u00e0rridu, ma in is montes pigat carateres cuntinentales e alpinos. A suta de is 1500 metros de art\u00e0ria in istade sas temperaduaras podent l\u00f2mpere fintzas a prus de 38\u00b0C. In su Sud-Ovest su de sa manc\u00e0ntzia de abba est unu problema chi non agatat solutzione.\nIst\u00f2ria.\nSu n\u00f2mene de Nou M\u00e8ssicu non benit comente si pentzat de su M\u00e8ssicu, ma est unu n\u00f2mene dadu de is isproradores ispagnolos in su 1563, chi pentzaiant chi in sa regione bi \u00e8sseret una cultura Indiana de importu comente sa de s'Imperiu de Mexica (is Aztecos). Su M\u00e8ssicu si naraiat tando Noa Ispagna e at mudadu n\u00f2mene isceti in su 1821 cun s'indipend\u00e8ntzia.\nIn antis de s'arribu de is europeos su territ\u00f2riu fiat b\u00ecvidu de populos nativos. Fiat cunchistadu a coa de is ispagnolos chi nd'aiant fatu parte de s'Imp\u00e8riu Coloniale de Noa Ispagna, prus a tradu fiat diventadu parte de su M\u00e8ssicu e a \u00f9rtimu territ\u00f2riu de sos Istados Unidos, ma non luegus istadu federadu.\nEconomia.\nSu Nou M\u00e8ssicu est su de 3 produidores de petr\u00f2liu e gas naturale in sos Usa. S'economia s'apoderat subra s'allevamentu e sa produtzione de casu, in manna parte est pois acapiada a is ispesas militares de su guvernu, chi tenet propiedades de laborat\u00f2rios nucleares e \u00e0reas pro is tests de m\u00ecssiles ispatziales. Francas custas atividades su Nou M\u00e8ssicu est unu istadu poburu, fintzas de prus in is zonas a tesu de is tzitades, in ue bivent mascamente nativos americanos e pessones de origine ispagnola. De 50 istados federados est a su postu de 43 pro richesa, cun disimpreu de 7,2% e 18,4% de sa populatzione a suta de sa sinna de poberesa.\nLimba.\nMancari su Nou M\u00e8ssicu tengiat majoria de populatzione de or\u00ecgine ispagnola, sa limba faeddada in manera fitania est s'inglesu. S'istadu non tenet una limba uffitziale, ma is leges e documentos uffitziales sunt iscritos siat in inglesu siat in ispagnolu. \nSa costitutzione de su 1912 narat chi s'istadu s'imp\u00ecnniat a protegere sas culturas e sas limbas suas, ma in sos fatos s'usu de s'ispagnolu in sos m\u00e8dios de informatzione e in sas iscolas est istadu discoidadu pro manna parte de su s\u00e8culu XX. In antis de su 1967 sos bandos de eletziones istatales depiant \u00e8ssere publicados in inglesu, in ispagnolu podiant \u00e8ssere imprentados. Petzi in su 1973 fiat firmadu su \"Bilingual Multicultural Act\", una decraratzione de ap\u00f2giu a s'usu e a s'imparu de s'ispagnolu in sas iscolas. \nSi carculat ca unu 29% de sa populatzione oe chistionet comente limba mamma s'ispagnolu e chi unu 5% siat bilingue inglesu/ispagnolu. Fintzas a sos annos 40/50 de su s\u00e8culu passadu custos peschentos fiant medas prus artos.\nUnu 11% de is bividores de s'istadu faeddat comente limba mamma una limba amerinda. In su 2008 s'istadu at adotadu uffitzialmente s'usu in is iscolas p\u00f9blicas de l\u00ecburos in limba Navajo.\nDe su 1995 s'innu de su Nou-M\u00e8ssicu est bilingue in ispagnolu e in ingresu.\nDemografia.\nSu Nou M\u00e8ssico est s'istadu federadu cun prus artu peschentu de ispanicos, pighende siat pessones de pesada de colonizadores ispagnolos, siat emigrados de s'Am\u00e8rica Latina. S'istadu contat fintzas su prus artu peschentu de nativos americanos a fatu de Alaska e su prus artu n\u00f9muru totale a fatu de Calif\u00f2rnia, Oklahoma e Arizona. Is trib\u00f9s de s'istadu sunt mascamente de populos Navajo, Pueblo e Apache.\nIs or\u00ecgines \u00e8tnicas de custu istadu tenent efetu fintzas in sa cultura, a esempru sa bandera, ruja e groga, pigat is colores de sa bandera de Ispagna e su sole est s'antigu s\u00ecmbulu de \"\u201dZia\u201d\", in ac\u00e0piu cun sa cultura Pueblo."}
{"id": "12938", "revid": "14338", "url": "https://sc.wikipedia.org/wiki?curid=12938", "title": "Coloradu", "text": "Su Coloradu (inglese: Colorado, /k\u0252l\u0259\u02c8r\u00e6do\u028a/ o /k\u0252l\u0259\u02c8r\u0251\u02d0do\u028a/) est unu istadu de is Istados Unidos chi s'agatat in sa regione Ovest e Sud-Ovest de sa natzione e faghet parte de is istados de montes, chi benint a \u00e8ssere cussos atraessados de sos Montes Rocosos. Sa capitale e prus manna tzitade est Denver.\nSu n\u00f2mingiu est \"Centennial State\" (Istadu de su Chenten\u00e0riu). \u00c0teros sunt \"\"Colorful Clorado\" \"(Colorado Coloradu), \"Rocky Mountain Empire\" (Imp\u00e8riu de sos Montes Rocosos), \"Mother of Rivers\" (Mamma de sos fr\u00f9menes), \"Silver State\" (Istadu de Prata).\nGeografia.\nAll\u00e0canat in su Nord-Ovest cun su Wyoming, in su Nord cun Nebraska e Kansas, in su Sud cun Nou M\u00e8ssicu e Oklahoma, in s'Ovest cun Utah e Arizona. Non tenet bessida a mare.\nImpare a Nou M\u00e8ssicu, Utah e Arizona est unu de is \"Corner States\", is bator istados chi in unu solu, matessi puntu geogr\u00e0ficu s'iscerant s'unu de s'\u00e0teru.\nSu Colorado est su de 8 prus ist\u00e8rridos e su de 22 prus populados istados de s'Unione. Pigat n\u00f2mene de su fr\u00f9mene om\u00f2nimu, chi teniat abbas coloradas de ruju de is aremos colados de montes. \nIst\u00f2ria.\nS'intrada de su territ\u00f2riu in sos USA a istadu de 38 est de su 1 de austu 1876, chentu annos a pustis de sa decraratzione de indipend\u00e8ntzia."}
{"id": "12939", "revid": "2404", "url": "https://sc.wikipedia.org/wiki?curid=12939", "title": "Cr\u00e8sia de Sant'Uanni de Sinnis", "text": "Sa cr\u00e8sia de Sant'Uanni de Sinnis est unu fabbricu religiosu chi istat in su burgu om\u00f2nimu de sa pen\u00ecsula de Sinnis, apend\u00ectziu de su comunu de Crabas, in sa prov\u00ecntzia de Aristanis.\nS'agatat in s'istrada chi in epoca romana acapiaiat sa bidda de Tharros a sa de Cornus, chi dd'istaiat pagu a tesu, in su Montiferru.\nEst unu de is monumentos cristianos prus antigos de Sardigna.\nIst\u00f2ria.\nSa cr\u00e8sia fiat pesada in su logu in ue s'agataiat una necr\u00f2poli, giai istada p\u00f9nica e a pustis cristiana.\nSu primu acontzu est de metade de su s\u00e8culu VI p.C. ma est istada ammanniada intre is de 9 e de 10 s\u00e8culos. \nIn die de oe sighit a t\u00e8nnere carater\u00ecsticas de \u00e8poca artu mediavale.\nDescritzione.\nSa cresia est dedicada a Santu Giuanne Batista.\nTenet pranta retangulare e \u00e0bside chi andat a s'esternu e mirat a Est. Est fata cun brocos de aren\u00e0rgiu chi sunt istados pigados de is muros de sa bidda Tharros, chi ddi istat a curtzu e chi in s'Edade M\u00e8dia fiat giai istada abandonada pro ite non segura de is l\u00f2mpidas chi arribaiant de su mare.\nSa parte de intro est ordingiada in tres navadas isceradas de tres arcos in sighidu e ammantadas cun b\u00f2vidas a carrada. In subra, a sa rughera de sa navada tzentrale cun su transetu s'agatat unu tzimb\u00f2riu.\nSa lughe intrat de una bentana otagonale chi s'agatat in s'addeinanti e de duas b\u00ecforas in s'\u00e0bside chi ammentuant modellos de \u00e0teras de sa Lombardia o de Ravenna.\nDe seguru, in antis de is traballos de su de 9 s\u00e8culos sa cr\u00e8sia teniat istrutura a pranta tzentrale bizantina, cun bator bratzos de paris long\u00e0ria e unu tzimb\u00f2riu, comente sa bas\u00eclica de Santu Sadurru in Casteddu, chi est de su matessi per\u00ecodu.\nIs \u00e0teras duas navadas a cost\u00e0giu sunt duncas unu acontzu afatanti."}
{"id": "12940", "revid": "10458", "url": "https://sc.wikipedia.org/wiki?curid=12940", "title": "The Black Angels", "text": "Is The Black Angels sunt unu cumpressu rock psiched\u00e8licu americanu de sa tzitade de Austin, Texas. Pigant n\u00f2mene de una cantzone de is Velvet Underground: \"The Black Angel's Death Song\".\nIst\u00f2ria.\nFormados in su maju 2004, sos The Black Angels pigant n\u00f2mene dae sa cantzone de sos Velvet Underground \"The Black Angel Song\".\nIn su 2005 pigant parte a unu discu dopiu de m\u00f9sica psichedelica chi si narat \"Psychedelica Vol.1\", cun sa \"Northern Star Record\". Cun custu discu sa popularidade de su grupu faghet unu primu importante giampu in sa scena underground.\nS'album de inghitzu, \"Passover\", a sa bessida in su 2007 tenet criticas bonas e si distinghet in is tonos iscuros e is testos. 'In is notas de s'album s'agatat unu fentomu de Edvard Munch: \"Maladia, machiori, e morte sunt sos anghelos nieddos chi sighint a abbaidare subra su b\u00e0ntzigu meu e m'ant acumpangiadu totu sa vida\".\nSu segundu album \"Directions to See a Ghost\", bessit in su 2008.\nS'album de tres, \"Phosphene Dream\", bessit su 14 de cabudanne 2010."}
{"id": "12941", "revid": "3602", "url": "https://sc.wikipedia.org/wiki?curid=12941", "title": "Damnatio memoriae", "text": "Damnatio memoriae est unu faveddu latinu chi, a sa litera, bolet narrer \"cundanna de ammentu\". In derettu romanu fit una pena chi nde iscantzellabat s'ammentu de una persone, bocandeche calesisiat ormina chi nde lu podiat battire a sos atteros chi benian a pustis. Fit una pena anneosa meda pro sos gai naraos \"hostes\", est a narrer sos inimicos de sa tzittade. A s'imbesse est imbetzes s'apoteosi, chi bidiat sa persone picande onores de deus.\nOrizine.\nSa \"damnatio memoriae\" iscantzellabat cada sinzu de una persone, comente chi issa non esseret mai esistia, pro mantenner s'onore de sa tzittade. Sa pena fit galu prus leza si si tenet in contu s'importu chi sos latinos daban a s'immazine sotziale e sa fieresa de esser tzittadinos romanos. Sa pena funtzionabat bene meda, ca sas fontes istoricas fin tando malas a atzappare.\nIn sa Roma antica.\nRepubrica.\nIn Roma custa cundanna fachiat parte de sas penas chi si podian emitter contr'a una \"maiestas\" e prebidiat sa \"abolitio nominis\": su \"praenomen\" de su cundannau non bi diat esser istau prus prus in sa familia e che fit bocau dae tottus sos iscrittos. In prus, si nde iscantzellaban tottus sos retrattos e freguras.\nA bortas sa pena, si bi aiat votu positivu dae su Senadu, la sichiat sa \"rescissio actorum\" (\"annuddamentu de sos attos\"), est a narrer sa destruida de tottu su traballu chi su cundannau aiat fattu in carrica, ca dae tando in susu sa zente lu teniat in cunsideru comente unu tzitadinu pessimu. Si custa cosa capitabat in bida sua, tando fit comente chi esseret decrarada una morte tizivile.\nImperiu.\nSa \"damnatio memoriae\" fit falande in bassu, lompende a corfer fintzas sos imperadores mortos o ruttos e catzaos dae tronu issoro. Sa cundanna bidiat s'iscantzellamentu de su lumen de tottus sos monumentos prubicos e s'imbruttamentu de sa cara in sos soddos fattos imprentare."}
{"id": "12942", "revid": "10458", "url": "https://sc.wikipedia.org/wiki?curid=12942", "title": "Tottoi (anime)", "text": "Tottoi est un'anime de su 1992 chi at fattu sa \"Nippon Animation\", cun Norifumi Kiozumi s\u00e8ndebi a capu, e chi sa NHK at trasmittiu. Su cartone giapponesu picat s'istoria dae su contu de s'iscritore italianu pro piseddos Gianni Padoan.\nIstoria.\nTottoi est unu pitzinnu, commomai mannittu, de 14 annos, fizu de unu sardu disterrau in Germania. Cando s\u00ecche morit mama sua, su babbu isseperat de cottiare a torrare a patria sua, sa Sardigna, in sa bidda ozzastrina de Durgali pro bi crescher e pascher menzus sos fizos. Tando fachen una bida nova in Cala Gonone. Accadit chi Tottoi, nadande in sas Grutas de su Boe Marinu, tenet ocasione de bier s'animale etottu, goi raru a atzappare chi si crediat iscumpartu dae belle deche annos. Su boe in chistione est una mama puru a puntu de fizare: su naschiu benit a secundu protagonista de s'anime. Su pitzinnu, grassias a s'azudu de unu naturalista chi lu accumpanzat, at a facher amistade a lestru cun su boe marinu e cun s'atteru, chi est appenas benniu a luche e chi lu an a muttire \"Zabaione\" pro more de una mantza groga in sa matta. Tottoi e sos amicos suos an a deper defender sos animales dae unu imprendidore americanu, chi punnat a s\u00ecche los picare chene perunu grabbu pro nche los ponner ind unu zoo privadu chi tenet in Florida.\nEditziones.\nP\u00e8ri tottu sos trettos de s'istadu italianu no si nd'at intesu tzinnu de s'anime, mentras chi fin bendias sas pelliculas in VHS p\u00e8ri sos Istados Unidos e sa Bretagna Manna. In su 2012, per\u00f2e, su filme lu an fattu bier in su teatru de sa comuna de Durgali; in ibe, sos dischentes sa 1a A de s'iscola media li an fattu s'addoppiadura puru in sardu e in italianu."}
{"id": "12944", "revid": "137867", "url": "https://sc.wikipedia.org/wiki?curid=12944", "title": "Lina Volonghi", "text": "Giuseppina Angela Volonghi est istada un atrice chi aiat trabagliadu meda in teatru, radio e televisione."}
{"id": "12945", "revid": "772", "url": "https://sc.wikipedia.org/wiki?curid=12945", "title": "Giuanne Bosco", "text": ""}
{"id": "12946", "revid": "14497", "url": "https://sc.wikipedia.org/wiki?curid=12946", "title": "Texas", "text": "Su Texas est unu istadu federadu de sos Istados Unidos de Am\u00e8rica chi s'agatat in sa regione tzentru-meridionale de sa natzione. Sa capitale est Austin e sa prus manna tzitade Houston.\nS'origine de su n\u00f2mene Texas benit de unu faeddu de limba \"Caddo\", \"Tejas\", chi cheret n\u00e0rrere \"Amigos\".\nGeografia.\nCun ist\u00e8rrida de 696,200 Km2 e 26.4 milliones de abitantes est su segundu istadu de s'Unione in ist\u00e8rrida a fatu de s'Alaska (ma su prus mannu intre de sos 48 istados contiguosos), est fintzas su segundu prus populadu a fatu de sa Calif\u00f2rnia. \nSu Texas all\u00e0canat in s'Ovest cun su Nou M\u00e8ssicu, cun s'Oklahoma in su Nord, cun s'Arkansas in su Nord-Est, cun sa Louisiana in s'Est e in su Sud-Ovest cun sos istados messicanos de Chihuahua, Coahuila, Nuevo Le\u00f3n e Tamaulipas. In su Sud-Est tenet bessida a mare in su Gulfu de M\u00e8ssicu.\nSos pais\u00e0gios de su Texas sunt meda b\u00e0rios e mancari in sa bidea comune bengiat assotziadu a sos desertos chi s'agatant in su Sud-Ovest de sa natzione, no est prus de su 10% su territ\u00f2riu chi nd'est des\u00e8ritcu. De Est a Ovest si passat de sas paules a cara de sa costera, a is padentes e a \u00f9rtimu su desertu e sos montes de su Big Bend. \nIst\u00f2ria.\nIn passadu su territ\u00f2riu de su Texas est passadu in manu a medas poderios, de in ue benit sa moda de n\u00e0rrere \"six flags over Texas\" (ses banderas subra su Texas).\nSos primos colonizadores sunt istados sos ispagnolos, a custos fiant sighidos pro carchi tempus sos frantzesos. Passadu a suta de su cuntrollu de su M\u00e8ssicu fintzas a su 1836, su Texas aiat pois balangiada s'indipend\u00e8ntzia e fiat diventadu una r\u00e8publica. In su 1845 fiat su de 28 istados a intrare in sos USA. Custu fatu at tentu a cussegu\u00e8ntzia sa Gherra Messicanu-Americana in su 1846. \nIn su 1861 su Texas, chi fiat istadu iscravista aiat decraradu sa setzessione de sos Istados Unidos e si fiat aunidu a sos \"Istados Cunfederados de America\". Cun s'acabu de sa Gherra Tzivile fiat torradu in s'Unione e pro unu longu periodu s'economia si fiat abarrada firma.\nSa fortuna de s'istadu at mudadu cun s'iscoberta de su petr\u00f2liu in su s\u00e8culu XX, chi at atiradu inbestimentos. Oe su Texas tenet una economia disvariada, cumpetitiva e est su segundu produidore de richesa in sa natzione.\nSu Texas tenet sos prus artos peschentos de immigratzione illegale de sos Istados Unidos. Segundu sos carculos unu 6% de sa populatzione est cumposta de for\u00e0nios."}
{"id": "12947", "revid": "2404", "url": "https://sc.wikipedia.org/wiki?curid=12947", "title": "Austin", "text": "Austin (/\u02c8\u0252st\u0268n/ o /\u02c8\u0254\u02d0st\u0268n/) estuna tzitade de unos 885.000 abitantes, capitale de s'istadu federadu de Texas e sea de sa \"Contea de Travis\", in sos Istados Unidos de America. Austin est tzentru culturale e econ\u00f2micu e pigat parte a s'\u00e0rea metropolitana de Austin-Round Rock, chi contat casi 2 milliones de residentes.\nPosta in su tzentru de s'istadu, nd'est sa de 4 tzitade prus manna, sa de 11 prus populada e sa segunda prus manna capitale de istadu de totu sos Istados Unidos.\nSunt de sos annos 30 de su s\u00e8culu XIX is primas cuss\u00f2rgias de sa bidda, e a pustis de s'indipend\u00e8ntzia e sa proclamatzione de sa Rep\u00f9blica de Texas, su vice-presidente Mirabeau B. Larmar aiat propostu de nde dda faghere capitale de sa rep\u00f9blica. Su n\u00f2mene de inghitzu fiat Waterloo, ma ddi fiat pagu tempus a pustis mudadu in Austin, in onore de Stephen F. Austin, babbu de su Texas e primu secret\u00e0riu de istadu.\nAustin est una de sas prus siguras tzitades de sos USA intre sas majores.\nSu slogan de sa tzitade est \"The Live Music Capital of the World\" (Sa Capitale Bivente de sa Musica in su Mundu), in fentomu de is medas musitzistas chi s'benint de sa zona."}
{"id": "12948", "revid": "2404", "url": "https://sc.wikipedia.org/wiki?curid=12948", "title": "Houston", "text": "Houston (/\u02c8hju\u02d0st\u0259n/ hyoo-st\u0259n) est sa prus manna tzitade de su Texas, sea de sa \"Contea de Harris\". \nCun prus de 2 milliones de abitantes est sa de 4 prus manna bidda de sos Istados Unidos de Am\u00e8rica. S'area metropolitana in ue pigat parte contat imbetzes prus de 6 milliones de residentes: est sa de 5 prus manna tzitade in sa natzione."}
{"id": "12949", "revid": "2404", "url": "https://sc.wikipedia.org/wiki?curid=12949", "title": "Huston", "text": ""}
{"id": "12950", "revid": "2404", "url": "https://sc.wikipedia.org/wiki?curid=12950", "title": "Leeds", "text": "Leeds (/\u02c8li\u02d0dz/) est una tzitade de unos 757.000 abitantes chi s'agatat in sa regione de Yorkshire e Humber, in Inghirterra setentrionale. Est sa tzitade prus manna de tres in su Renniu Aunidu.\nSos primos testim\u00f2ngios iscritos de sa bidda s'agatant in su l\u00ecburu \"Historia ecclesiastica de gentis Anglorum\", de su 731, in ue cumparet cun n\u00f2mene de \"Loidis\".\nA su tempus de Gugliermu su Conchistadore Leeds fiat bidda pitia. Est pois cr\u00e8schida semper prus mancari in manera adasiada, gr\u00e0tzias a su fatu de s'agatare in una posidura de mesu intre de sas costeras Ovest e Est de s'Inghirterra.\nIn su s\u00e8culu XIV fiat diventada tzentru de industrias de lana.\nSa prima univerisdade fiat fundada in su 1904."}
{"id": "12951", "revid": "18313", "url": "https://sc.wikipedia.org/wiki?curid=12951", "title": "Denver", "text": "Denver est una tzitade de sos Istados Unidos de Am\u00e8rica, capitale e tzentru prus mannu de s'istadu federadu de Colorado. Est sea de sa contea om\u00f2nima.\nTenet populatzione de unos 734.134 abitantes, chi nde faghent sa de 25 prus manna tzitade de sa natzione e sa de 6 prus manna capitale de istadu de 6. S'agatat in su coro de s'\u00e0rea metropolitana Denver-Aurora chi contat unos 2.700.000 residentes.\nPosta in campura, s'agatat pagu a Est de sos Montes Rocosos. In territ\u00f2riu suo colat su fr\u00f9mene South Platte.\nEst nodia comente Mile-High City (Tzitade a Art\u00e0ria de unu Migliu), sende chi s'agatat a art\u00e0ria subra su mare est de 1609 metros, paris a 1 m\u00ecgliu.\nIstoricamente est conn\u00f2schida fintzas comente Queen City (Tzitade Reina), pro s'importu in economia de sa regione chi dda ingh\u00ecriat."}
{"id": "12954", "revid": "3602", "url": "https://sc.wikipedia.org/wiki?curid=12954", "title": "Trenigheddu birde", "text": "Su Trenigheddu Birde (in italianu \"Trenino Verde\") est unu servitziu de sas bias de ferru de s'ARST.\nIstoria.\nFentomados pro bi fagher colare tempus longu in tretos bellos, est belle unu segulu chi sos caminos de ferru sardos attraent a biazadores medas pro bider su paisazu chi freguraiat peri cussas bias. Giae in su 1921 s'iscritore britannicu David H. Lawrence, in su libru sou \"Sea and Sardinia\" (\"Mare e Sardigna\"), at contadu de s'isperientzia sua biazende peri sa Casteddu-Isili-Sorgono.\nIn su pustigherra at pigadu pee, finas si a bellu a bellu, una forma de turismu chi ziraiat in tundu de custa bia de ferru, fatu chi at ispintu a ammanizare de manera prus organica unu servitziu pro sos turistas in sos annos '80. Si aiat tando isseperadu su numene de Trenino Verde, dae su 1984 in susu, pro more de su tantu birde chi si podiat bider in biazu.\nBidu chi sa dimanda pro custa zenia de turismu fit creschende, sa sienda de sos Caminos de Ferru de sa Sardigna (\"Ferrovie della Sardegna\" o \"FdS\"), chi fit naschida in su 1989 dae s'aunimentu de FCS e SFS, cun s'amparu de ESIT, WWF e Italia Nostra at pigadu finantziamentos bastante dae s'ente regionale e dae sa Comunidade Europea pro ammezorare su servitziu. Cun custu dinare si ant fattu torrare a bider litorinas, carrotzas e istatziones antigas.\nIn su 10 de maju de su 1995, a 14 annos de cando fit serrada, sa linia Tresnuraghes-Bosa Marina aiat torradu a aberrer, beninde gai a esser sa prima linia turistica de sa Sardigna. Duos annos a pustis, in su 16 de lampadas de su 1997, ateras 4 linias de sa retza FdS (sa Mandas-Arbatax, sa Isili-Sorgono, sa Macumere-Tresnuraghes e sa N\u00f9ivi-Tempiu-Palau) fint bortadas a custu impreu. Semper pro custu prozetu, fint abertos duos museos a tema a chirrios de Monserrat e Tempiu.\nIn su 2010, cun s'aunimentu de sos Caminos de Ferru de sa Sardigna a s'ARST, custa sienda at tennidu che eredade sas bias de ferru sardas, cumpresa cussa de su Trenigheddu Birde."}
{"id": "12955", "revid": "2404", "url": "https://sc.wikipedia.org/wiki?curid=12955", "title": "Santa Fe (Nou M\u00e8ssicu)", "text": "Santa Fe (n\u00f2mene cumpretu \"La Villa Real de la Santa F\u00e9 de San Francisco de As\u00eds\", in sardu: Sa Tzitade Reale de sa Santa Fede de Santu Frantziscu de Assisi) est una tzitade de unos 73.000 abitantes de sos Istados Unidos de Am\u00e8rica, capitale de s'istadu federadu de su Nou M\u00e8ssicu. Est fintzas sea de sa \"Contea de Santa Fe\".\nS'agatat a art\u00e0ria de unos 2.100 subra su mare, chi nde faghent sa capitale federale prus arta de sa natzione.\nSanta Fe est istada fundada in su 1610 de sos ispagnolos. Est sa tzitade prus antiga de sos USA a Ovest de su Mississippi e fintzas sa prus antiga capitale federale."}
{"id": "12956", "revid": "2404", "url": "https://sc.wikipedia.org/wiki?curid=12956", "title": "Albuquerque", "text": "Albuquerque (pron\u00f9ntzia in inglesu: \u02c8\u00e6lb\u0259k\u025crki\u02d0; pron\u00f9ntzia in ispagnolu: al\u03b2u\u02c8kerke; in navajo est connota comente Bee'eld\u00ed\u00edldahsinil) est una tzitade de sos Istados Unidos de Am\u00e8rica, sea de sa \"Contea de Bernalillo\" e tzentru majore in s'istadu federadu de Nou M\u00e8ssicu.\nAlbuquerque contat unos 450.000 bividores e faghet parte de una \u00e0rea metropolitana de 713.000 residentes.\nEst posta in sa parte tzentrale de s'istadu, a curtzu de su fr\u00f9mene Rio Grande."}
{"id": "12957", "revid": "2404", "url": "https://sc.wikipedia.org/wiki?curid=12957", "title": "Albuquerque (Nou M\u00e8ssicu)", "text": ""}
{"id": "12958", "revid": "2404", "url": "https://sc.wikipedia.org/wiki?curid=12958", "title": "Des Moines", "text": "Des Moines ([d\u0268\u02c8m\u0254\u026an]) est una tzitade de unos 203.000 abitantes de sos Istados Unidos de Am\u00e8rica, capitale de s'istadu federadu de Iowa e sea de sa \"Contea de Polk\".\nIntrada in sa federatzione su 22 de cabudanne 1851 comente \"Fort des Moines\" (chi cheret n\u00e0rrere \"Fortilesa de sos Mongios\"), in su 1857 dd'est istadu incurtzadu su n\u00f2mene a \"Des Moines\"."}
{"id": "12959", "revid": "18313", "url": "https://sc.wikipedia.org/wiki?curid=12959", "title": "Jefferson City", "text": "Jefferson City est una bidda de unos 40.000 abitantes, capitale de s'istadu federadu de Missouri e sea de sa \"Contea de Cole\", in sos Istados Unidos de Am\u00e8rica.\nSu n\u00f2mene de \"Jefferson City\" ddi fiat dadu in onore de su presidente de sos USA, Thomas Jefferson.\nIn su 1812, chi benit a \u00e8ssere s'annu cando su Missouri si fiat oraganizadu a Territ\u00f2riu, sa sede de gubernu fiat Saint Louis, Saint Charles fiat capitale. \nJefferson City est istada seberada a capitale in su 1821. Fintzas a tando aiat tentu n\u00f2mene de \"Lohman's Landing\". A cuss'\u00e8poca sa bidda fiat isceti una istatzione de cumm\u00e8rtzios de una regione isp\u00e8dria chi istaiat a mesu c\u00e0minu intre Saint Louis e Kansas City."}
{"id": "12960", "revid": "173805", "url": "https://sc.wikipedia.org/wiki?curid=12960", "title": "Kansas City (Missouri)", "text": "Kansas City est una tzitade de unos 825.000 bividores de sos Istados Unidos de Am\u00e8rica chi s'agatat in s'istadu federadu de Missouri. No est de cunf\u00f9ndere cun s'om\u00f2nima tzitade de su Kansas chi s'agatat a s'\u00e0teru chirru de sa l\u00e0cana de istadu. Is duas tzitades faghent per\u00f2 parte de sa matessi \u00e0rea metropolitana, chi contat unos 2 milliones de residentes.\nKansas City s'agatat posta in is territ\u00f2rios de sas conteas de \"Jackson\", \"Clay\", \"Cass\" e \"Platte\", e in su logu in ue su fr\u00f9mene Kansas si ghetat in su Missouri. Est collegada cun sa Kansas City de Kansas gr\u00e0tzias a tres pontes ferrovi\u00e0rios e duos istradales.\nKansas City tenet n\u00f2mingiu de \"\"City of Fountains\" \"(Tzitade de Funtanas). Est difatis sa segunda tzitade in su mundu in n\u00f9meru de funtanas a fatu de Roma."}
{"id": "12962", "revid": "2404", "url": "https://sc.wikipedia.org/wiki?curid=12962", "title": "Sacramento (Calif\u00f2rnia)", "text": "Sacramento est unba tzitade de unos 405.000 abitantes de sos Istados Unidos de Am\u00e8rica chi s'agatat in Calif\u00f2rnia in ue est capitale de istadu e sea de sa \"Contea de Sacramento\". \nFiat fundada in su mese de nadale 1848 de John Sutter Jr.. A su tempus de sa cursa a s'oru fiat tzentru printzipale de massaria, de cumm\u00e8rtzios e logu de arribu pro ferrovias e trasportos.\nSacramento tenet aeroportu internatzionale."}
{"id": "12963", "revid": "7227", "url": "https://sc.wikipedia.org/wiki?curid=12963", "title": "Finlandia", "text": ""}
{"id": "12965", "revid": "1375", "url": "https://sc.wikipedia.org/wiki?curid=12965", "title": "Repubrica Ceca", "text": ""}
{"id": "12966", "revid": "1375", "url": "https://sc.wikipedia.org/wiki?curid=12966", "title": "Bartimora", "text": ""}
{"id": "12968", "revid": "2404", "url": "https://sc.wikipedia.org/wiki?curid=12968", "title": "Moldavia", "text": ""}
{"id": "12969", "revid": "136529", "url": "https://sc.wikipedia.org/wiki?curid=12969", "title": "1902", "text": "S'annu 1902 (MCMII in n\u00f9meros romanos) est un annu incomintzadu m\u00e8rcuris segundu su calend\u00e0riu gregorianu."}
{"id": "12970", "revid": "2404", "url": "https://sc.wikipedia.org/wiki?curid=12970", "title": "Olympia (Washington)", "text": "Olympia est una bidda de unos 42.500 bividores chi s'agatat sos Istados Unidos de Am\u00e8rica capitale de s'istadu federadu de Washington e sea de sa \"Contea de Thurston\".\nImpare a sas biddas de Lacey e Tumwater format una \u00e0rea metropolitana de unos 86.500 residentes."}
{"id": "12971", "revid": "136540", "url": "https://sc.wikipedia.org/wiki?curid=12971", "title": "1856", "text": "S'annu 1856 (MDCCCLVI in n\u00f9meros romanos) est un annu incomintzadu in martis segundu su calend\u00e0riu gregorianu."}
{"id": "12972", "revid": "7227", "url": "https://sc.wikipedia.org/wiki?curid=12972", "title": "Lacey (Washington)", "text": "Lacey est una bidda de unos 39.000 bividores de sos Istados Unidos de Am\u00e8rica chi s'agatat in sa \"Contea de Thurston\", in s'istadu federadu de Washington"}
{"id": "12973", "revid": "2404", "url": "https://sc.wikipedia.org/wiki?curid=12973", "title": "Lacey", "text": ""}
{"id": "12974", "revid": "7227", "url": "https://sc.wikipedia.org/wiki?curid=12974", "title": "Tumwater", "text": "Tumwater est una bidda de unos 17.300 bividores chi s'agatat in sos Istados Unidos de Am\u00e8rica, in sa \"Contea de Thurston\", in s'istadu federadu de Washington."}
{"id": "12975", "revid": "2404", "url": "https://sc.wikipedia.org/wiki?curid=12975", "title": "Bismarck", "text": "Bismarck est una bidda de unos 63.000 bividores chi s'agatat in sos Istados Unidos de Am\u00e8rica in ue est capitale de s'istadu federadu de Dakota de Nord e sea de sa \"Contea de Burleigh\". S'area urbana contat unos 100.000 residentes.\nBismarck est posta in sa riba Est de su fr\u00f9mene Missouri e format unu solu populadu cun sa bidda de Mandan.\nBismarck est istada fundada in su 1872 e decrarada capitale fintzas de sa n\u00e0schida de s'istadu de Dakota de Nord, in su 1889.\nS\u00ecmbulu de sa tzitade est su \"North Dakota State Capitol\", chi est su f\u00e0bricu prus artu de s'istadu e s'inn\u00f2didat in mesu a s'abitadu.\nBismarck est su coro econ\u00f2micu de manna parte de sa Dakota de Nord tzentru-meridionale e de su Dakota de Sud tzentru-setentrionale."}
{"id": "12976", "revid": "7227", "url": "https://sc.wikipedia.org/wiki?curid=12976", "title": "Mandan (Dakota de Nord)", "text": "Mandan est una bidda de unos 17.000 bividores de sos Istados Unidos de Am\u00e8rica, sea de sa \"Contea de Morton\", in s'istadu federadu de Dakota de Nord.\nFundada in su 1879, cumponet impare a sa capitale de istadu Bismarck s'area metropolitana de Bismarck-Manda"}
{"id": "12977", "revid": "772", "url": "https://sc.wikipedia.org/wiki?curid=12977", "title": "Loui Vetton", "text": "Loui Vetton est unu grupu musicale de Amburgo de genere Ska punk, attivos dae su mese de austu de su 2004.\nSu primu album l'aian realizadu in su mese de austu de su 2007 intituladu \"Off The Hook!\" (chi est una frase in supu chi podet cheret narrer cosas medas, ma indicat calicunu chi est fora dae sas regulas o dae sas reponsabilidades, e gai). \nDae su 2007, Loui Vetton est meda impignadu cun su progettu de beneficientzia pro s'aba de buffare jamadu Viva con Agua. "}
{"id": "12979", "revid": "7227", "url": "https://sc.wikipedia.org/wiki?curid=12979", "title": "Dakota de Sud", "text": "Su Dakota de Sud (in ingresu South Dakota/\u02ccsa\u028a\u03b8 d\u0259\u02c8ko\u028at\u0259/) est unu istadu federadu de sos Istados Unidos de Am\u00e8rica chi s'agatat in sa regione de Midwest.\nS'istadu pigat n\u00f2mene de sas trib\u00f9s nativas Sioux de Dakota e Lakota. Sa capitale est Pierre e sa prus manna tzitade Sioux Falls.\nSu nom\u00ecngiu de su Dakota de Sud est \"The Mount Rushmore State\" (S'istadu de su Monte Rushmore).\nGeografia.\nSu Dakota de sud est su de 17 istados prus ist\u00e8rridos, su de 5 cun populatzione e densidade pru b\u00e0scia intre sos 50 istados federados. Est intradu in s'Unione su 2 de onniasantu 1889, impare a su Dakota de Nord.\nAll\u00e0canat in su Nord cun su Dakota de Nord, in s'Est cun su Minnesota e s'Iowa, in su Sud cun su Nebraska e in s'Ovest cun Montana e Wyoming. S'istadu est chirriadu de su fr\u00f9mene Missouri in duas partes chi si distinghent siat sotzialmente siat geograficamente, naradas de sos residentes \"Riba Est\" e \"Riba Ovest\".\nClima.\nSu clima de su Dakota de Nord est continentale, cun frecu\u00e8ntzia de proidura majore in s'Est, s'Ovest est semi-\u00e0rridu.\nIst\u00f2ria.\nSa regione de s'istadu fiat populada de s'\u00f2mine giai de antighidade e in su s\u00e8culu XIX su p\u00f2pulu dominadore fiat su Sioux. Cuss\u00f2rgias numerosas de europeos ant inghitzadu bi\u00b7nch'\u00e8ssere cun sa \"cursa a s'oru\" e su fr\u00e0igu de ferrovias de s'Est. S'intrusida de sos minadores in su territ\u00f2riu at batidu a iscontr\u00f2rios fitianos cun sos nativos, chi at tentu agabbu cun su deg\u00f2lliu de Wounded Knees, in su 1890.\nEconomia.\nSa \"Riba Est\" benit a \u00e8ssere sa parte de istadu prus populada cun economia basada subra sa massaria, sa \"Riba Ovest\" bivet mascamente de turismu e de investimentos militares.\nLogos de atraida.\nIn su Sud-Ovest de s'istadu s'agatat unu cumplessu de montigros chi pigant n\u00f2mine de \"Black Hills\", chi sunt sacras a sos nativos Sioux e in ue s'agatat unu logu tur\u00ecsticu de importu: su Monte Rushmore. \u00c0teros logos de atraida sunt su monumentu in mem\u00f2ria de \"Crazy Horse\" (Caddu Macu), su parcu natzionale de \"Badlands and Wind Cave\", su parcu \"Custer State\".\nCuriosidades.\nMancari sos rapresentantes chi su Dakota de Sud eleghet pro su cungressu siant sa prus parte de sas bortas democr\u00e0ticos, sa presid\u00e8ntzia de s'istadu est tenta mescamente de republicanos."}
{"id": "12980", "revid": "2404", "url": "https://sc.wikipedia.org/wiki?curid=12980", "title": "Fargo (Dakota de Nord)", "text": "Fargo est una bidda de unos 90.000 bividores chi s'agatat in sos Istados Unidos de Am\u00e8rica, in ue est sea de sa \"Contea de Cass\", tzitade prus manna de s'istadu federadu de Dakota de Nord, ma non capitale.\nSa tiztade est istada fundada in su 1871.\nEst sa bidda chi dat n\u00f2mene a unu famadu e apretziadu film de sos frades Coen, mancari peruna iscena bi siat istada girada. Sa pellicula est fata difatis in Minneapolis e in s'istadu de Minnesota."}
{"id": "12981", "revid": "772", "url": "https://sc.wikipedia.org/wiki?curid=12981", "title": "Viva con Agua", "text": "Viva con Agua de St. Pauli est unu soziu e una organizatzione de benefici\u00e8ntzia fundada in su 2006 in su quartiere St. Pauli de Amburgo.\nS'iscopu printzipale de s'organizatzione est de mezorare sa fornidura de s'aba de bufare in naziones in bia de isvilupu."}
{"id": "12982", "revid": "2404", "url": "https://sc.wikipedia.org/wiki?curid=12982", "title": "Pierre", "text": "Pierre est una bidda de unos 14.000 bividores, capitale de s'istadu federadu de Dakota de Sud e sea de sa \"Contea de Hughes\", in sos Istados Unidos de Am\u00e8rica.\nFundada in su 1880 in sa riba de su fr\u00f9mene Missouri, Pierre est diventada capitale de istadu in su 1889."}
{"id": "12983", "revid": "772", "url": "https://sc.wikipedia.org/wiki?curid=12983", "title": "2007", "text": "S'annu 2007 (MMVII in n\u00f9meros romanos) est un annu incomintzadu lunis a segunda de su calend\u00e0riu gregorianu."}
{"id": "12984", "revid": "17628", "url": "https://sc.wikipedia.org/wiki?curid=12984", "title": "Sioux Falls", "text": "Sioux Falls est una tzitade de unos 142.000 bividores de sos Istados Unidos de Am\u00e8rica, in ue est sea de sa \"Contea de Minnehaha\" e tzitade prus manna, mancari non capitale de s'istadu federadu de Dakota de Sud."}
{"id": "12985", "revid": "14497", "url": "https://sc.wikipedia.org/wiki?curid=12985", "title": "Wisconsin", "text": "Su Wisconsin (/w\u026as\u02c8k\u0252ns\u0259n/) est unu istadu federadu de sos Istados Unidos de Am\u00e8rica chi s'agatat a su tzentru-Nord de sa natzione, in sa regione de Midwest e de sos Lagos Mannos. \nSa capitale est Madison, sa tzitade prus manna Milwaukee.\nSu n\u00f2mene de Wisconsin dependet de su fr\u00f9mene om\u00f2nimu, chi ddu pigat de unu faeddu in limba algonchina. Fiat s'isproradore frantzesu Jacques Maruquette in su 1673 a ddu n\u00e0rrere \"Meskousing\". A pustis su faeddu est istadu mudadu in \"Ouisconsin\" de \u00e0teros isproradores frantzesos, fintzas a s'anglitzizadura a su n\u00f2mene de oe in su s\u00e8culu XIX.\nSa zona de su Wisconsin est de propiedade de sos USA giai de su 1783, ma est abarradu a suta de su cuntrollu inglesu fintzas a su 1812. Fiat ordingiadu a Territ\u00f2riu in su 1836 e est diventadu istadu in su 1848. \nSu Wisconsin est istadu intre de sos istados prus impignados pro s'abolitzione de s'iscravidade.\nAll\u00e0canat in s'Ovest cun su Minnesota, in su Sud-Ovest cun su Iowa, in su Sud cun s'Illinois, in s'Est cun su Lagu Michigan, in su Nord-Est cun s'istadu de Michigan, in su Nord cun su Lagu Superiore.\nSu Wisconsin est connotu comente \"America's Dairyland\" (Sa Terra de su Casu de Am\u00e8rica), pro ite nd'est unu de is prus mannos produidores. S'economia s'apoderat fintzas de cumm\u00e8rtzios e tur\u00ecsmu."}
{"id": "12986", "revid": "2404", "url": "https://sc.wikipedia.org/wiki?curid=12986", "title": "Madison (Wisconsin)", "text": "Madison est una tzitade de unos 240.000 bividores de sos Istados Unidos de Am\u00e8rica, capitale de s'istadu federadu de Wisconsin e sea de sa \"Contea de Dane\".\nEst sa segunda prus manna tzitade de su Wisconsin a fatu de Milwaukee e sa de 83 in totu sa natzione. S'\u00e0rea metropolitana contat unos 570.000 residentes."}
{"id": "12987", "revid": "2404", "url": "https://sc.wikipedia.org/wiki?curid=12987", "title": "Milwaukee", "text": "Milwaukee est una tzitades de unos 605.000 bividores de sos Istados Unidos de Am\u00e8rica, chi s'agatat in s'istadu federadu de Wisconsin in ue est tzitade prus manna e sea de sa contea om\u00f2nima.\nS'\u00e0rea metropolitanana de Milwaukee contat unos 1.400.000 residentes.\nSa tzitade s'agatat in s'oru de su Lagu Michigan. Sos primos colonizadores europeos de sa zona sunt istados sos frantzesos. In su 1818 Solomon Juneau si fiat istabilidu a bivere in ie. Sa n\u00e0schida de Milwaukee est 1846 cando sa bidda sua si fiat aunida cun \u00e0teras chi dd'istaiant a inghiriu. Sa bidda est creschida mascamente gratzias a s'arribu de emigrados tedescos."}
{"id": "12988", "revid": "2404", "url": "https://sc.wikipedia.org/wiki?curid=12988", "title": "Missouri (fr\u00f9mene)", "text": "Su Missouri est unu fr\u00f9mene se s'Am\u00e8rica Setentrionale chi atraessat sos Istados Unidos de Am\u00e8rica. Est su printzipale affluente de su Mississippi e su prus mannu de su mundu. Tenet long\u00e0ria de 3725 Km.\nN\u00e0schet in Montana de s'acosidu intre sos fr\u00f9menes Madison, Jefferson e Gallatin e colat fintzas a si ghetare in su Mississippi a su Nord de sa tzitade de Saint Louis."}
{"id": "12989", "revid": "2404", "url": "https://sc.wikipedia.org/wiki?curid=12989", "title": "Lewiston (Idaho)", "text": "Lewiston est una bidda de unos 31.000 bividores de sos Istados Unidos de Am\u00e8rica, sea de sa \"Contea de Nez Perce\", in s'istadu federadu de Idaho. \nS'agatat in s'acosidu de sos fr\u00f9menes Snake e Clearwater, a curtzu de sa l\u00e0cana cun su Washington.\nCun sa bidda de Clarkston, chi s'agatat a s'\u00e0teru cantone de sa l\u00e0cana, format una area metropolitana chi contat prus de 60.000 abitantes.\nLewiston portat su portu prus intran\u00e0bbile de totu sa natzione."}
{"id": "12990", "revid": "2404", "url": "https://sc.wikipedia.org/wiki?curid=12990", "title": "Clarkston (Washington)", "text": "Clarkston est una bidda de unos 7.000 bividores de sos Istados Unidos de Am\u00e8rica, ch is'agatat in sa \"Contea de Asotin\", a sa l\u00e0cana Sud-Est de s'istadu federadu de Washington.\nClarkston format una sola area urbana impare a sa bidda de Lewiston, chi s'agatat in s'istadu de Idaho."}
{"id": "12991", "revid": "2404", "url": "https://sc.wikipedia.org/wiki?curid=12991", "title": "Saint Louis (Missouri)", "text": "Saint Louis est una tzitade de unos 320.000 bividores de sos Istados Unidos de Am\u00e8rica, chi s'agatat in s'istadu de Missouri. Tenet status de tzitade indipendente, non faghet parte duncas de peruna contea.\nSu n\u00f2mene de Saint Louis dd'est istadu dadu in onore de Luisu IX, Re de Frantza.\nS'area metropolitana s'ist\u00e8rret in conteas siat de su Missouri, siat de s'Illinois e arribat a contare unos 2.700.000 residentes, chi nde faghent sa de 19 prus manna in sos USA.\nSimbulu de Saint Louis est su \"Gateway Arch\"."}
{"id": "12992", "revid": "2404", "url": "https://sc.wikipedia.org/wiki?curid=12992", "title": "Springfield (Missouri)", "text": "Springfield est una tzitade de unos 160.000 bividores de sos Istados Unidos de Am\u00e8rica, chi s'agatat in s'istadu de Missouri, in ue est sea de sa \"Contea de Greene\".\nS'area metropolitana s'ist\u00e8rret in sas conteas de \"Christian\", \"Dallas\", \"Greene\", \"Polk\", e \"Webster\", e contat unos 440.000 residentes.\nSu nom\u00ecngiu de Springfield est \"The Queen City of Ozarks\" (Sa Tzitade Reina de sos Ozarks). S'Ozark est unu artipranu chi s'agatat intre Missouri de Sud e Arkansas de Nord."}
{"id": "12993", "revid": "2404", "url": "https://sc.wikipedia.org/wiki?curid=12993", "title": "Columbia (Missouri)", "text": "Columbia est una tzitade de unos 100.000 bividores de sos Istados Unidos de Am\u00e8rica chi s'agatat in sa \"Contea de Boone\", Missouri.\nSa tzitade tenet s'universidade de \"Missouri-Columbia\", fundada in su 1839 est istada sa prima univesidade p\u00f9brica de s'istadu in die de oe est sa prus manna de su Missouri."}
{"id": "12994", "revid": "14497", "url": "https://sc.wikipedia.org/wiki?curid=12994", "title": "Arkansas", "text": "S'Arkansas (/\u02c8\u0251rk\u0259ns\u0254\u02d0/) est unu istadu federadu de sos Istados Unidos de Am\u00e8rica chi s'agatat in sa regione de sos Istados Unidos de Sud. Sa capitale e prus manna tzitade est Little Rock.\nSu n\u00f2mene de Arkansas benit de unu faeddu Sioux chi \u00ecnditat sos indianos Quapaw.\nIn bisura comuna s'Arkansas est bidu comente unu istadu poburu de biddajos chi sonant su banjo, e depet custa fama a cando, in su comintzu de su s\u00e8culu XIX fiat galu istadu de frontiera cun s'Ovest.\nDe s'Arkansas benint pesson\u00e0gios de importu comente s'ex-presidente de sos USA Bill Clinton e su musitzista Johnny Cash.\nSu n\u00f2mingiu de est \"The Natural State\" (S'Istadu Naturale).\nGeografia.\nAll\u00e0canat in su Nord cun s'istadu federadu de Missouri, in s'Est cun Mississippi e Tennessee, in su Sud cun sa Louisiana, in su Sud-Ovest cun su Texas e in s'Ovest cun s'Oklahoma. Sa l\u00e0cana de Est dda faghet giai de intrenu de su fr\u00f9mene Mississippi.\nSa geografia de s'istadu est meda b\u00e0ria, agantende\u00b7s\u00ec a su Nord zona de montes in sos montes Ozark e Ouachita, zona de padentes a su Sud e zona de campura in s'Est, a cara de su fr\u00f9mene Mississippi.\nS'Arkansas est su de 29 prus ist\u00e8rridos istados e su de 32 prus populados in sos USA.\nIst\u00f2ria.\nEst istadu amm\u00ectidu in s'Unione su 15 de l\u00e0mpadas 1836 comente istadu de 25. \nIn tempus de sa Gherra Tzivile aiat lassadu sos Istados Unidos pro s'aunire a sos Istados Cunfederados. A fatu de sa gherra tzivile s'economia at tenu medas difficultades a si\u00b7nche torrare a pesare, pro ite fintzas a tando s'apoderaiat subra una massaria chi dipendiat de su traballu de sos iscravos. Duncas s'istadu fiat meda incuidu siat economicamente siat sotzialmente.\nCun s'acabu de sa II Gherra Mundiale s'economia at torradu a cr\u00e8schere e a si disvariare."}
{"id": "12997", "revid": "3602", "url": "https://sc.wikipedia.org/wiki?curid=12997", "title": "Isulas de Okinawa", "text": "Sas \u00ecsulas de Okinawa (\"\u6c96\u7e04\u8af8\u5cf6\" Okinawa Shot\u014d) sun su gr\u00f9stu prus mannu de s'agorru de \u00ecsulas o, pro l\u00ecu n\u00e0rrer atteram\u00e8nte, de s'arcipelagu de sas Ryukyu (1485 km\u00b2) e cumpr\u00e8nden s'\u00ecsula de Okinawa et\u00f2ttu e atteras prus min\u00f2res. \nF\u00e0chen parte de sa prefettura de Okinawa, chi dae su 2003 si ist\u00e8rret pro 2265 km\u00b2 chin 1.345.000 pess\u00f2nes: su capu de locu est Naha (Naafa in limba de Okinawa). In Okinawa bi at 9 tzitt\u00e0des, a p\u00f9stis bi at tzittad\u00e8ddas min\u00f2res e b\u00ecddas chi f\u00f2rman 3 cuss\u00f2rjas (distr\u00e8ttos).\nF\u00ecntzas a su 1300 d.C. Okinawa fit un'ist\u00e0du indipendente, in ube su rez\u00ecmene isseper\u00e0u fit sa monarch\u00eca: tra su Tresch\u00e8ntos e s'Ottich\u00e8ntos at d\u00e8piu pac\u00e0re tassas medas a sa Tz\u00ecna. In su 1879 su Giappone si p\u00eccat Okinawa conchist\u00e0nde s'isula e pon\u00e8nde acc\u00e0bbu a su gubernu suo. In su mese de martzu e aprile de su 1945, est in custas \u00ecsulas chi sas fortzas americanas e giapponesas a\u00ecan gherr\u00e0u in sa batt\u00e0lla samben\u00f2sa de Okinawa, chi dae c\u00f9ghe p\u00eccat su l\u00f9men: mescam\u00e8nte in su disimb\u00e0rcu americanu de su pr\u00ecmu de aprile bi a\u00ecat \u00e0piu zente meda, dae ambas partes, a bi p\u00e8rder sa vida. Cando sos americanos a\u00ecan b\u00ecntu a sos giapponesos, s'isula de Okinawa fit col\u00e0da in manu de sos binchid\u00f2res f\u00ecntzas a su 1972. Eppuru, com\u00e8nte est sutz\u00e8ssu in Sardigna, bi at galu oje una pres\u00e8ntzia forte de militares istr\u00e0nzos chin sas bases iss\u00f2ro, fach\u00e8nde a s'isp\u00ecssu dannu mannu s\u00ecat a su locu s\u00ecat a sa z\u00e8nte sua.\nDae Okinawa b\u00e8nit s'arte fentom\u00e0da de su karate, naschia a s'aunimentu de sas artes martziales tzin\u00e8sas chin s'Okinawa-te (tando part\u00ecu in Naha-te, Shuri-te e Tomari-te). In prus, a lib\u00e8llu istatisticu est a amment\u00e0re chi, imp\u00e0re a sos sardos, sos de Okinawa sun sa ratza a camp\u00e0re de prus: s'isula est unu locu bia\u00ecttu. Carchi m\u00e8dicu n\u00e0rat chi custu s\u00ecat pro m\u00f2re de unu avvesu a mandic\u00e0re sanu e de una v\u00ecda col\u00e0da ind unu ambiente pacu imbrutt\u00e0u, chi si est isperd\u00e8nde ca parte de sa populassi\u00f2ne si est accostum\u00e0da a mandic\u00e0re americanu."}
{"id": "12998", "revid": "3602", "url": "https://sc.wikipedia.org/wiki?curid=12998", "title": "Gioventura Piemont\u00e8isa", "text": "Gioventura Piemont\u00e8isa (\"zoventude piemontesa\" in sardu) est unu assotziu naschitu in su 1994 chi punnat a defender sa limba e curtura piemontesa. Sa sea tenet locu in Torinu.\nS'assotziu fachet parte de sa \"F\u00e9d\u00e9ration Europ\u00e9enne des Maisons de Pays\" e de sa cussurta pro sa limba piemontesa. Traballat in liberos e imparu, fintzas cun s'ispera de facher imparare su piemontesu in sas iscolas de su Piemonte e de facher a manera chi su piemontesu siat reconnottu comente limba dae s'istatu italianu e dae s'ente regionale."}
{"id": "12999", "revid": "143298", "url": "https://sc.wikipedia.org/wiki?curid=12999", "title": "Assotziu Su Majolu", "text": "Su Majolu est unu assotziu apart\u00ecticu de istudiantes sardos naschidu in s'universidade de T\u00e0tari in su mese de martzu de su 2011, chi punnat a s'amparu de su sardu in tottus sos libellos de imparu, dae s'iscola primaria a s'universidade, a manera de lu salvare e nde lu giugher a su matessi gradu de impreu de s'italianu ind una situatzione de plurilinguismu perfettu. \nDifattis, su sardu est in su paradossu chi est non solu sigundu a sa scientzia limbistica, ma finas po leze (\"de jure\") comente a s'italianu, ma \"de facto\" est in foras de belle tottus sos campos sotziales e abbarrat ind un'isfera minoredda privada: custa puru si ch'est isperdende sempre de pius po more de su fattu chi s'italianitzatzione, in passadu, at pesadu in iscola unu muntone de zovanos sardos faghendelis fortzare a grisare sa limba e cultura issoro, e como non bi at ancora mediu publicu perunu po chi podat imparare e impittare sa limba sa generatzione noa, chi in sa pius parte est monolingue in italianu.\nS'assotziu, po sensibilizare a sa zente, at presentadu tres motziones e petitziones: In su 2012 at collidu pius de 1000 firmas, cando at dimandadu a sos universitarios de s'universidade tataresa si fin de acordu a istituire duos cursos de l\u00e0urea pro formare professores e mastros de limba sarda. Sempre in su matessi annu, sos attivistas an iscrittu a su guvernu italianu e a su parlamentu europeu po sa chistione de sa rat\u00ecfica italiana de sa \"carta europea de sas limbas regionales o de minor\u00eca\", cosa chi s'istadu italianu no at mai fattu a dannu de tottus sas limbas chi, a differentzia de su tedescu in Tirolu de josso, de s'islovenu in Friuli e de su frantzesu in Badde de Aosta, non tenen istadu a ue si zirare. In su mese de abrile de su 2013, s'assotziu at mandadu a innantis un'attera petitzione po p\u00f2nner, in s'universidade, unu esamine de sardu in dontzi cursu de l\u00e0urea de cada dipartimentu: an tando firmadu pius de 700 istudiantes iscrittos a s'\u00f9rtimu annu de sas iscolas superiores de totu sa Sardigna.\nPeri sa chistione ambientale est de importu po s'assotziu, dae su nono a su nucleare in su 2011 a su salvamentu de sos padentes in sos fogos de istiu.\nEst finas faghende essire unu giornaleddu de n\u00f9men \"Ischida\", in ue si publican opiniones e bideas de zente chi bolet iscrier calchi cosa in limba.\nA s'agabbu de su 2014, s'Assotziu Su Majolu at dadu amparu a una trumighedda chi a\u00ecat pedidu a Facebook una versione in sardu; sos de Facebook an dadu su permissu in su primu de abrile, dende cumintzu a su protzessu de bortadura."}
{"id": "13000", "revid": "3602", "url": "https://sc.wikipedia.org/wiki?curid=13000", "title": "Limbas romanzas meridionales", "text": "Sas limbas romanzas meridionales sunt unu supostu suta-grupu de sa familia romanza chi in sa forma currente ant propostu Ethnologue et Glottolog, ma chin pacos limbistas a bi esser de accordu.\nSicundu a Ethnologue, s'agorru limbisticu diat a cumprender su sardu e su corsicanu, chin su gadduresu e tataresu fachende parte de su sardu.\nSa sientzia limbistica, pro su prus, ponet su corsicanu in suta de s'ala italo-dalmatica, a curtzu de su toscanu, mentras chi su sardu si tenet in cunsideru comente una limba a banda dae su grupu italianu.\nSu filologu Heinrich Lausberg fuit su primu a partzire su mundu de limba romanza ind unu grupu otzidentale (ispagnolu, portughesu, cadelanu, frantzesu, e gai sichinde), unu grupu orientale (italianu/corsicanu, dalmaticu, rumanu) e unu grupu meridionale, chi bidiat s'estintu latinu de s'Africa, su corsicanu chistionau in antis de s'influentzia toscana e, infinas, su sardu modernu, chi est su solu a istare in pede oje in die."}
{"id": "13003", "revid": "14497", "url": "https://sc.wikipedia.org/wiki?curid=13003", "title": "New Hampshire", "text": "Su New Hampshire (/nu\u02d0\u02c8h\u00e6mp\u0283\u0259r/) est unu istadu de sa Noa Inghilterra, regione a su Nord-Est de sos Istados Unidos de Am\u00e8rica. S'istadu pigat n\u00f2mene de sa contea in su Sud de Inghilterra de Hampshire. Sa capitale est Concord e sa prus manna tzitade Manchester.\nAll\u00e0canat in su Nord cun sa prov\u00ecntzia canadesa de Qu\u00e9bec, in su Est cun su Maine e s'Oc\u00e8anu Atlanticu, in su Sud cun su Massachusetts e in s'Ovest cun su Vermont. Su New Hampshire est su de 5 istados minores in ist\u00e8rrida e su de 9 prus pagu populados de sos 50 istados federados.\nDe sas col\u00f2nias brit\u00e0nnicas de Nord-Am\u00e8rica est istadu su primu a p\u00f2nnere guvernu indipendente, at decraradu indipend\u00e8ntzia in su ghenn\u00e0rgiu 1776 e ses meses a pustis fiat unu de sos tr\u00e8ighi istodos fundadores de sa natzione. \nIn su mese de l\u00e0mpadas 1778 est istadu su de 8 a ratificare sa costitutzione. Su New Hampshire fiat fintzas su primu istadu federadu a t\u00e8nnere una costitutzione istatale pr\u00f2pia. \nSu New Hampshire tenet montes de sos prus mannos de sa costa Est e sas atraidas majores sunt sos isportos de s'ierru.\nSu motto est \"Live Free or Die\" (Bive L\u00ecberu o Mori), su nom\u00ecngiu est \"The Granite State\"\" (S'Istadu de Granitu): su New Hampshire tenet difatis formatziones e cavas ist\u00e8rridas de granitu."}
{"id": "13004", "revid": "2404", "url": "https://sc.wikipedia.org/wiki?curid=13004", "title": "Concord", "text": "Concord est una bidda de unos 42.500 bividores capitale de su New Hampshire e sea de sa \"Contea de Merrimack\" in sos Istados Unidos de Am\u00e8rica.\nAt pigadu n\u00f2mene de Concord isceti in su 1765, in antis si naraiat Rumford."}
{"id": "13005", "revid": "2404", "url": "https://sc.wikipedia.org/wiki?curid=13005", "title": "Manchester (New Hampshire)", "text": "Manchester est una tzitade de unos 110.000 bividores de sos Istados Unidos de Am\u00e8rica, chi s'agatat in su New Hampshire, in ue est bidda prus manna e sea de sa \"Contea de Hillsborough\" impare a Nashua.\nEst posta in sa riba de su fr\u00f9mene Merrimack."}
{"id": "13008", "revid": "6095", "url": "https://sc.wikipedia.org/wiki?curid=13008", "title": "Istadu Islamicu", "text": "Su Istadu Islamicu de Iraq e Levante (in arabu \"\u0627\u0644\u062f\u0648\u0644\u0629 \u0627\u0644\u0625\u0633\u0644\u0627\u0645\u064a\u0629 \u0641\u064a \u0627\u0644\u0639\u0631\u0627\u0642 \u0648\u0627\u0644\u0634\u0627\u0645\"), fintzas connottu cun s'acronimu ISIL (chi istat pro s'inglesu \"Islamic State in Iraq and the Levant\") o ISIS, est una costa militante islamista de Al-Qaida chi nch'at serradu sos rapportos cun su grupu dae ue est naschida pro fundare unu \"califfadu\", Istadu Islamicu, chi cumprendet tottus sas populassiones arabas chi sa Frantza e s'Inghilterra a\u00ecan mantesu separadas a pustis de sa prima gherra mundiale. Su grustu jihadista est cun sas armas in manu peri tottu su Levante arabu (Libanu, Siria, Iraq e Giordania) e in su 2014, sicunda a sos titulos de imprenta otzidentales, cumandat \"de facto\" in tottu su nord-est de sa Siria e su nord-ovest de s'Iraq; in lampadas sun intrados a Mossul, sa secunda tzittade irachena. Fachet masellu de tottus sas minorias religiosas chi li capiten a tiru, de manera ispetziale yazidas e cristianos."}
{"id": "13009", "revid": "13611", "url": "https://sc.wikipedia.org/wiki?curid=13009", "title": "Limba araba", "text": "Su arabu (in arabu: \"\u0644\u063a\u0629 \u0639\u0631\u0628\u064a\u0629\") est una limba afroasiatica chi fachet parte de sas limbas semiticas.\nCun s'ispaniada de s'imperiu islamicu in su seculu de VII, fintzas s'arabu est a commo una limba isparghinada meda, chi tuccat dae s'Arabia fintzas a Marocco, Pakistan e Turchia."}
{"id": "13010", "revid": "14497", "url": "https://sc.wikipedia.org/wiki?curid=13010", "title": "Plymouth (Massachusetts)", "text": "Plymouth est una bidda de unos 57.000 bividores de sos Istados Unidos de Am\u00e8rica, chi s'agatat in s'istadu de Massachusetts. Impare a Brockton est sea de sa \"Contea de Plymouth\".\nSa bidda est famada ca pro ite est su logu in ue sos Babos Pillingrinos chi ant fundadu sas primas col\u00f2nias americanas fiant isbarcados cun sa nave \"Mayflower\".\nSa \"Roca de Plymouth\" est unu monumentu postu a ammentu de s'acunt\u00e8ssia."}
{"id": "13011", "revid": "2404", "url": "https://sc.wikipedia.org/wiki?curid=13011", "title": "Brockton (Massachusetts)", "text": "Brockton est una bidda de unos 93.500 bividores de sos Istados Unidos de Am\u00e8rica, chi s'agatat in Massachusetts. Est sea de sa \"Contea de Plymouth\" cun Plymouth."}
{"id": "13012", "revid": "2404", "url": "https://sc.wikipedia.org/wiki?curid=13012", "title": "Springfield (Massachusetts)", "text": "Springfield est una tzitade de unos 153.000 bividores de sos Istados Unidos de Am\u00e8rica, in s'istadu de Massachusetts. Est sea de sa \"Contea de Hampden\" e tzitade prus manna de 3 in s'istadu, de 4 in Noa Inghirterra."}
{"id": "13014", "revid": "2404", "url": "https://sc.wikipedia.org/wiki?curid=13014", "title": "Salem (Massachusetts)", "text": "Salem est una bidda de unos 41.000 bividores de sos Istados Unidos de Am\u00e8rica, in s'istadu de Massachusetts. Cun Lawrence est sea de sa \"Contea de Essex\".\nSalem est famada pro su protzessu a sas bruscias de su 1692."}
{"id": "13015", "revid": "2404", "url": "https://sc.wikipedia.org/wiki?curid=13015", "title": "Lawrence (Massachusetts)", "text": "Lawrence est una bidda de unos 70.500 bividores de sos Istados Unidos de Am\u00e8rica, in s'istadu de Massachusetts. Est sea de sa \"Contea de Essex\" cun Salem.\nS'agatat in sa riba de su fr\u00f9mene Merrimack."}
{"id": "13016", "revid": "1162", "url": "https://sc.wikipedia.org/wiki?curid=13016", "title": "Noa Inghilterra", "text": "Sa Noa Inghilterra (in inglesu New England) est una regione de sos Istados Unidos de Am\u00e8rica chi s'agatat a cara de s'Oc\u00e8anu Atl\u00e0nticu.\nCun sa regione de Atl\u00e0nticu M\u00e8diuformat s'area Nord-Est de sa natzione. Sa prus manna tzitade est Boston, chi est fintzas tzentru econ\u00f2micu e de cultura printzipale.\nEst cumposta de sos 6 istados de :\nSu faeddu inglesu pro inditare unu bividore de sa Noa Inghilterra est \"New Englander\", o su nom\u00ecngiu \"Yankee\".\nIst\u00f2ria.\nIn origine sa Noa Inghilterra fiat bivida de populatziones amerindas, ma de su s\u00e8culu XVII est istada a manu a manu colonizada de sos Babbos Pilligrinos chi, persighidos pro chistiones religiosas in Europa, fiant emigrende de su Renniu Aunidu.\nEst sa regione chi at progetadu sa rivolutzione contra sos brit\u00e0nnicos chi at pois tentu a resurtadu s'indipend\u00e8ntzia de sa corona. Annos a pustis si fiat imbetzes oponida a sa gherra de su 1812 contra su Rennu Aunidu.\nIn su s\u00e8culu XIX at tentu rolu de prima l\u00ecnia in s'abolitzione de s'iscravidade, s'isvilupu de sa literadura e sa filosofia e no a \u00f9rtimu de s'industrializatzione.\nEst istada sa prima regione de sos Istados Unidos de Am\u00e8rica a s'iscerare cun identidade propia.\nTzitades Majores.\n\"tzitade, istadu (n\u00f9meru bividores) - (residentes \u00e0rea metropolitana)\""}
{"id": "13017", "revid": "1375", "url": "https://sc.wikipedia.org/wiki?curid=13017", "title": "New England", "text": ""}
{"id": "13019", "revid": "14497", "url": "https://sc.wikipedia.org/wiki?curid=13019", "title": "Alabama", "text": "S'Alabama (/\u02cc\u00e6l\u0259\u02c8b\u00e6m\u0259/) est unu istadu federadu chi s'agatat in sa regione de Sud-Est de sos Istados Unidos de Am\u00e8rica. Sa capitale est Montgomery, sa prus manna tzitade Birmingham.\nSu nom\u00ecngiu de s'Alabama est \"Yellowhammer State\" (Istadu de su Cincirri Grogu). Su cincirri est difatis su pugione chi rapresentat s'istadu. \u00c0teros nom\u00ecngios sunt \"Cotton State\" (Istadu de su Cotone) e \"\"Heart of Dixie\" \"(Su coro de Dixie). Dixie est unu paran\u00f9mene usadu a inditu de sos bividores de su Sud de sos Istados Unidos.\nGeografia.\nAll\u00e0canat in su Nord cun su Tennessee, in s'Est cun sa Ge\u00f2rgia, in s'Ovest cun su Mississippi, in su Sud-Est cun sa Fl\u00f2rida e in su Sud tenet bessida a mare in su Gulfu de M\u00e8ssicu. \nS'Alabama est su de 30 istados prus ist\u00e8rridos e de 23 prus populados intre sos 50 chi cumponent sa natzione. Tenet abbas intran\u00e0biles navig\u00e0biles. \nIst\u00f2ria.\nSos primos isproradores europeos de s'Alabama sunt istados ispagnolos in su s\u00e8culu XVI. Prus de 160 annos a pustis sos frantzesos nde aiant fundadu sa prus antiga tzitade: Mobile. \nCun sa derrota de sa Frantza in sa gherra de sos sete annos fiat tz\u00e8didu a su Renniu Aunidu. Passadu a \u00e8ssere territ\u00f2riu de sos Istados Unidos, s'Alabama fiat aprovadu a istadu federadu de 22 in su 1819. S'economia in s'800 fiat cr\u00e8schida gr\u00e0tzias a sos cultibos de cotone, ma fiat basada mascamente subra su traballu de sos iscravos nieddos. \nS'11 de ghenn\u00e0rgiu 1861 s'Alabama aiat decraradu sa bessida de s'Unione. Fiat abarradu indipendente una pariga de dies e a coa si fiat aunidu a sos Istados Cunfederados. De s'acabu de sa Gherra Tzivile, at connotu pagu isvilupu e economicamente est abarradu acapiadu a sa massaria. Fintzas a sos annos '60 de su s\u00e8culu XX s'Alabama at antamas bidu sos inter\u00e8ssios de sas classes ricas biancas preval\u00e8ssire subra cussos de sos poburos. Sos afro-americanos fiant sos prus agrabiados, fintzas a tando ant bividu discriminados e chentza deretos. \nEconomia.\nA pustis de sa II Gherra Mundiale s'economia de s'istadu est passada de s'apoderare mascamente de massaria a si disvariare, fintzas gr\u00e0tzias a imbestimentos de sas fortzas armadas de sos Istados Unidos."}
{"id": "13020", "revid": "18313", "url": "https://sc.wikipedia.org/wiki?curid=13020", "title": "Little Rock", "text": "Little Rock est una tzitade de unos 197.600 bividores de sos Istados Unidos de Am\u00e8rica, capitale de s'istadu federadu de Arkansas, de chi est fintzas bidda prus manna, e sea de sa \"Contea de Pulaski\".\nSa fundatzione de sa bidda est de su 1722, d\u00e8pida a s'isproradore frantzesu Bernard La Hapre chi bi aiat fraigadu una istatzione de cumm\u00e8rtzios. Est capitale de s'Arkansas de sa costitutzione de s'istadu, in su 1836.\nSu n\u00f2mene de Little Rock (Roca Pitia), benit de su frantzesu \"Petit Roche\", chi sos colonizadores frantzesos aiant dadu a unu roc\u00e0rgiu postu in sa riba de su fr\u00f9mene Arkansas."}
{"id": "13021", "revid": "7928", "url": "https://sc.wikipedia.org/wiki?curid=13021", "title": "Emilia-Romagna", "text": ""}
{"id": "13022", "revid": "1375", "url": "https://sc.wikipedia.org/wiki?curid=13022", "title": "West Virginia", "text": ""}
{"id": "13023", "revid": "1054", "url": "https://sc.wikipedia.org/wiki?curid=13023", "title": "Croatzia", "text": ""}
{"id": "13024", "revid": "2404", "url": "https://sc.wikipedia.org/wiki?curid=13024", "title": "Charleston (Virginia Otzidentale)", "text": "Charleston est una bidda de unos 50.000 bividores de sos Istados Unidos de Am\u00e8rica, capitale de s'istadu federadu de Virg\u00ecnia Otzidentale e sea de sa \"Contea de Kanawha\".\nEst sa prus manna bidda de s'istadu e tzentru printzipale de una area metropolitana de unos 308.000 residentes."}
{"id": "13025", "revid": "2404", "url": "https://sc.wikipedia.org/wiki?curid=13025", "title": "Pittsburgh", "text": "Pittsburgh est una tzitade de unos 307.500 bividores de sos Istados Unidos de Am\u00e8rica, chi s'agatat in s'istadu federadu de Pennsylvania, in ue est sea de sa \"Contea de Allegheny\".\nS'\u00e0rea metropolitana contat unos 2,4 milliones de residentes."}
{"id": "13026", "revid": "9447", "url": "https://sc.wikipedia.org/wiki?curid=13026", "title": "Allentown (Pennsylvania)", "text": "Allentown est una tzitade de unos 118.000 bividores de sos Istados Unidos de Am\u00e8rica, chi s'agatat in s'istadu federadu de Pennsylvania, in ue est sea de sa \"Contea de Lehigh\".\nEst sa de 3 tzitade prus manna in s'istadu, in fatu a Filadelfia e Pittsburgh.\nAllwntown fiat fundada in su 1762 de William Allen, unu \u00f2mine de Filadelfia. Sa tzitade at cuadu sa \"Campana de sa Libertade\" a sos inglesos in su basamentu de una cr\u00e8sia intre su 1777 e su 1778."}
{"id": "13027", "revid": "2404", "url": "https://sc.wikipedia.org/wiki?curid=13027", "title": "Erie (Pennsylvania)", "text": "Erie est una tzitade de unos 104.000 bividore de sos Istados Unidos de Am\u00e8rica, sea de sa \"Contea de Erie\", in s'istadu de Pennsylvania.\nS'\u00e0rea metropolitana contat unos 281.000 residentes."}
{"id": "13028", "revid": "7227", "url": "https://sc.wikipedia.org/wiki?curid=13028", "title": "Virginia Otzidentale", "text": ""}
{"id": "13029", "revid": "2404", "url": "https://sc.wikipedia.org/wiki?curid=13029", "title": "Lansing", "text": "Lansing est una tiztade de unos 120.000 bividores de sos Istados Unidos de Am\u00e8rica, capitalde s'istadu de Michigan, posta in manna parte a intro de sa \"Contea de Ingham\", ma fintzas in sas de \"Clinton\" e \"Eaton\".\nEst capitale de istadu de su 1847."}
{"id": "13030", "revid": "9848", "url": "https://sc.wikipedia.org/wiki?curid=13030", "title": "Portland (Maine)", "text": "Portland est una bidda de unos 63.000 bividores de sos Istados Unidos de Am\u00e8rica, in s'istadu de Maine, chi s'agatat in sa \"Contea de Cumberland\".\nEst sa prus manna tzitade de s'istadu. Sa Portland de s'Oregon pigat n\u00f2mene de sa Portland de su Maine."}
{"id": "13031", "revid": "2404", "url": "https://sc.wikipedia.org/wiki?curid=13031", "title": "San Jos\u00e9 (Calif\u00f2rnia)", "text": " \nSan Jos\u00e9 est un atzitade de unos 971.000 bividores de sos Istados Unidos de Am\u00e8rica, chi s'agatat in s'istadu federadu de Calif\u00f2rnia. Est sea de sa \"Contea de Santa Clara\".\nSan Jos\u00e9 est sa bidda prus manna de 3 in Calif\u00f2rnia e sa de 10 in sa natzione. Pigat parte a sa \"Bay Area\", area metropolitana isvilupada a inghiriu de sa Baia de San Francisco, chi contat 7 milliones de residente, e chi est s'area urbana prus manna de 5 in sos USA.\nSa tzitade est istada capitale de sa Calif\u00f2rnia intre su 1850 e 1851.\nEst posta 70 Km a Sud de San Francisco."}
{"id": "13032", "revid": "2404", "url": "https://sc.wikipedia.org/wiki?curid=13032", "title": "Montgomery (Alabama)", "text": "Montgomery est una tzitade de unos 205.000 bividores de sos Istados Unidos de Am\u00e8rica chi s'agatat in s'istadu federadu de Alabama, in ue est capitale e sea de sa contea om\u00f2nima. \nEst sa segunda prus manna tzitade de s'istadu a segus de Birmingham.\nIst\u00f2ria.\nIn Antis de s'arribu de sos europeos sa zona de Montgomery fiat bivida de nativos de tribus Alabama e Coshuatta. \nFiat Abraham Mordecai, in su 1785 a costruire una istatzione postale in ue diat cr\u00e8schere sa bidda. \nEst capitale de istadu de su 28 de ghenn\u00e0rgiu 1846."}
{"id": "13033", "revid": "2404", "url": "https://sc.wikipedia.org/wiki?curid=13033", "title": "Birmingham (Alabama)", "text": "Birmingham est una tzitade de unos 212.400 bividores de sos Istados Unidos de Am\u00e8rica chi s'agatat in s'istadu federadu de Alabama in ue est sea de capitale de sa \"Contea de Jefferson\" e bidda prus manna.\nEst su coro de una area metropolitana chi contat prus de 1,2 milliones de residentes, chi benint a \u00e8ssere sa parte de bator de sa populatzione de s'istadu intrenu."}
{"id": "13034", "revid": "2404", "url": "https://sc.wikipedia.org/wiki?curid=13034", "title": "Mobile (Alabama)", "text": "Mobile est una tzitade de unos 193.000 bividores de sos Istados Unidos de Am\u00e8rica, chi s'agatat in s'istadu de Alabama, in ue est sea de sa \"Contea de Mobile\".\nS'area metropolitana contat unos 565.000 residentes.\nEst su solu portu de mare in Alabama."}
{"id": "13035", "revid": "2404", "url": "https://sc.wikipedia.org/wiki?curid=13035", "title": "Tasca", "text": "Una tasca (o mutzilla), in sa forma sua prus simpre, est un'istaca de pannamenta carrigada a sas palas de una pessone e segurada cun duas fascas chi andant a subra de sas palas e a suta de sos sircos.\nFitianu, si preferint sas tascas a sas balizas o sas bussas a manu, mescamente cando si devent trasportare c\u00e0rrigos pesados pro tempos longos, sende chi sas tascas, pro custa casta de impreu, sunt prus inditadas chi sas manos.\nSas tascas mannas, impreadas pro trasportare c\u00e0rrigos superiores a 10 chilos, normarmente isc\u00e0rrigant sa parte prus manna de su pesu issoro (finas a su 90%) a subra de chintorzas tramatzadas chi si podent prender a sos costazos: in custa manera, sas fascas in sas palas podent ser impreadas cun s'intentu \u00f9nigu de abalansare su pesu de su c\u00e0rrigu. Custu mezorat sa possibilidade de trasportare c\u00e0rrigos pesados, peri ca sos costazos sunt galu prus fortes chi sas palas e mezorat in manera cussider\u00e0bile s'azilidade de chie trasportat sa tasca e s'abalansamentu, ca su c\u00e0rrigu s'ac\u00f9rtziat in manera annanghedora de su baritzentru de sa pessone. In prus de custu, su dossale de sas tascas medianas e mannas est a s'avesu r\u00eczidu pro fagher chi siat mantenta s'egonomia sua independentemente dae su modu in ue est carrigada sa tasca e pro iscarrigare in manera otimale su pesu a sa chintorza in sa base. Custu normarmente si lograt a m\u00e8diu de sa cullocadura in su dossale de l\u00e0minas de materiale pr\u00e0stigu cumbinadas cun barras de allum\u00ecniu bertigales ischeadas pro unu cuntatu otimale cun su dossu, cando ch'in sos modellos de montismu s'impreant frechentemente telarzos tubulares beros e aut\u00e8ntigos de atzarzu.\nCrassifigadura de sas tascas.\nDe acordu cun sa capatzidade de c\u00e0rrigu, sas tascas si podent partzire in tres grupos mannos: tascas minoras (finas a 40 litros) inditadas pro iscursiones di\u00e0rias, sas mannas (de 40 a 65 litros), utiliz\u00e0biles in s'escurrimentu, e finarmente sas adotadas pro su montismu (prus de 65 litros), mesche pro ispediduras a zonas remotas.\nImpreos ispetziales.\nUnas cantas tascas sunt prozetadas ispetz\u00ecfigamente pro trasportare ozetos particulares. Isempros comunos sunt sas tascas impreadas pro ozetos de balore mannu, comente pro narrer elaboradores port\u00e0biles e echipamentos fotogr\u00e0figos. Esistint finas modellos ispetz\u00ecfigos pro su sarvamentu. In su mercadu bi sunt aguarmente tascas pro su trasportu de ozetos mannos comente p\u00e0tinos cun rodighedddas, taulas de patinamentu o finas tascas probidas de unu reservadorzu minore cun unu tubigheddu cunetadu, peri su cale chie est trasportende sa tasca podet bufare e s'idratare sena si dever arressare a mala boza (su sistema naradu est cunnotu comunamente comente \u201cCamelbak\u201d o \u201cCamel bag\u201d): custu \u00f9rtimu tipu de tasca s'impreat pro iscursiones in anderas, iscurrimentu e montismu."}
{"id": "13036", "revid": "14497", "url": "https://sc.wikipedia.org/wiki?curid=13036", "title": "Maryland", "text": "Su Maryland (/\u02c8m\u025br\u0268l\u0259nd/) est unu istadu federadu de sos Istados Unidos de Am\u00e8rica chi s'agatat in sa regione de Atl\u00e0nticu M\u00e8diu. Sa capitale est Annapolis, sa prus manna tzitade Baltimora.\nSu n\u00f2mene ddi fiat dadu uffitzialmente in onore de sa reina Henrietta Maria, ma segundu is ist\u00f2ricos diat b\u00e8nnere prus a prestu de Maria, mamma de Gesus. \nAll\u00e0canat in su Sud e in s'Ovest cun Virg\u00ecnia, Virg\u00ecnia Otzidentale e Distritu de Columbia, in su Nord cun sa Pennsylvania, in s'Est cun su Delaware. In su Sud-Est tenet bessida in s'Oc\u00e8anu Atlanticu.\nSu Maryland est unu de sos istados federados minores, ma noantamas unu de sos cun prus arta densidade de populatzione.\nEst cunsideradu pro sos Istados Unidos su logu de n\u00e0schida de sa libertade de religione. A prim\u00ectziu de su colonialismu difatis sos catolicos, persighidos in Inghilterra, bi emigraiant sende chi George Calvert, I Barone de Baltimore e mere de sa col\u00f2nia de Maryland, ddis daiat ac\u00f2stiu.\nSu Maryland fiat su de 7 istados a ratificare sa costitutzione de sos Istados Unidos.\nEst s'istadu cun sas intradas m\u00e8dias per\u00f2mine prus artas, e su prus ricu de sa natzione.\nSos nom\u00ecngios sunt \"The Old Line State\" (S'Istadu a s'Antiga), \"Free State\" (Istadu Liberu), \"Cheaspeake Bay State\" (Istadu de sa Baia Cheaspeake)."}
{"id": "13037", "revid": "2404", "url": "https://sc.wikipedia.org/wiki?curid=13037", "title": "Annapolis", "text": "Annapolis est una bidda de unos 36.600 bividores de sos Istados Unidos de Am\u00e8rica, capitale de s'istadu de Maryland e sea de sa \"Contea de Anne Arundel\".\nSa bidda est posta in sa Baia de Chesapeake, a sa buca de su fr\u00f9mene Severn, 40 Km a SUd de Baltimora e 48 Km a Est de Washington.\nPigat parte a s'area metropolitana Baltimora-Washington."}
{"id": "13038", "revid": "3602", "url": "https://sc.wikipedia.org/wiki?curid=13038", "title": "X\u00f6\u00f6mej", "text": "Su faveddu x\u00f6\u00f6mej o kh\u00f6\u00f6mei si impreat tantu pro indittare unu istile de musica tradissionale in sa Repubrica de Tuva (Russia) cantu unu cantu fattu pro mediu de gula. Bi nd'amus documentassione chi nde provet s'esistentzia dae prus de unu seculu.\nSas cantones trattan, a su solitu, de isteppas e caddos e si cantan fortzande sas cordas vocales, ind una manera chi si assimizat a sos canticos buddistas.\nSu kh\u00f6\u00f6mei est una forma de cantu chi tenet radichina in sas muntagnas de Altai, a ovest de sa Mongolia. Chircat de istroccher sos sonos de sa natura e de nde facher duos a su matessi tempus: difattis, unu sonu est semper grae e un'atteru armonicu.\nA bortare sa paragula \"kh\u00f6\u00f6mei\" si li diat narrer \"g\u00f9tturu\", ca su prus de sos sonos si fachet chin custa parte de corpus. Si ispirat a su cantu de sos puzones e serbit in sos rituales de sciamanesimu.\nSu kh\u00f6\u00f6mei tenet duas modas pro cantare: su \"kharkhiraa\" chi est fentomadu pro sos sonos, chi sun graes meda, e su \"isgeree\" chi si cantat fruschiande e tenet, a s'imbesse, sonos agudos.\nSos mongolos fachen custu cantu tradissionale in occasione de fattos de importu mannu, comente a tzerimonias uffitziales e, mescamente, festas in familia. Sun avvesos a lu cantare fintzas murghende sos animales o carignande sos piseddos. \nIn Mongolia bi at zente meda, a fiottos, chi bolet imparare a cantare e bi at letziones fattas a posta pro custu intendimentu. Est de narrer chi per\u00f2e si trasmittit galu pro su prus oralmente. Si podet cantare siat \"a cappella\" siat chin s'accumpanzamentu de su \"Morin Khuur\"."}
{"id": "13039", "revid": "14497", "url": "https://sc.wikipedia.org/wiki?curid=13039", "title": "Wyoming", "text": "Su Wyoming (/wa\u026a\u02c8o\u028am\u026a\u014b/) est unu istadu federadu de sos Istados Unidos de Am\u00e8rica chi s'agatat in sa regione de sos montes, in s'Ovest de sa natzione. Sa capitale e prus manna tzitade est Cheyenne.\nSu n\u00f2mene de Wyoming benit de unu faeddu in limba Munsee, \"xw\u00e9:wam\u0259nk\", chi cheret n\u00e0rrere \"a su fr\u00f9mene mannu e alladiadu\".\nAll\u00e0canat in su Nord cun su Montana, in s'Est cun Dakota de Sud e Nebraska, in su Sud cun su Colorado, in su Sud-Ovest cun su Utah, in s'Ovest cun su Idaho.\nEst su de 10 istados prus ist\u00e8rridos e su segundu prus pagu populadu de sa federatzione. \nSas duas partes otzidentales de tres de su Wyoming sunt cumpostas mascamente de montes, in sa parte orientale s'agatant imbetzes praterias de campeda, chi pigant n\u00f2mene de \"High Plains\" (campuras in art\u00e0ria).\nSu 10 de nadale 1869 su Wyoming, chi tando fiat galu Territ\u00f2riu e no istadu, est istadu su primu logu in sos USA a dare deretu de votu a sas f\u00e8minas. Su wyoming est istadu fintzas su primu a ddas amm\u00ectere in pol\u00ectica, in sas giurias de tribunales, su primu a nde t\u00e8nnere a giuighes de paghe, e su primu, in su 1924 a el\u00e8ghere guvernadore f\u00e8mina.\nFiat su de 44 istados a intrare in s'Unione su 10 de tr\u00eculas 1890.\nSu nom\u00ecngiu de su Wyoming, chi no ispantat bida s'ist\u00f2ria, est \"The Equality State\" (S'Istadu de sa Paridade)."}
{"id": "13040", "revid": "2404", "url": "https://sc.wikipedia.org/wiki?curid=13040", "title": "Cheyenne (Wyoming)", "text": "Cheyenne est una bidda de unos 59.500 bividores de sos Istados Unidos de Am\u00e8rica, capitale de su Wyoming e sea de sa \"Contea de Laramie\".\nS'\u00e0rea urbana, chi contat unos 86.000 residentes e s'agatat in su chirru prus setentrionale de una \u00e0rea metropolitana chi s'ist\u00e8rret de Cheyenne a Pueblo, in Colorado, chi contat populatzione de unos 5,5 milliones de bividores.\nEst istada fundada in su 1867 e decrarada capitale de su Wyoming giai de sa costitutzione de s'istadu, in su 1890."}
{"id": "13041", "revid": "3602", "url": "https://sc.wikipedia.org/wiki?curid=13041", "title": "Rekuhkara", "text": "Rekuhkara (dae sa limba ainu Sakhalin \"rekuh\"\u3000\"\u30ec\u30af\u31f7\" \"g\u00f9tturu\"; \"rekut\"\u3000\"\u30ec\u30af\u31f3\" o \"\u30ec\u30af\u30c3\" in sa limba Ainu de Hokkaid\u014d) est istada una moda tradissionale de cantare, chi si assimizat meda a cussa Inuit, chi at cantau su populu Ainu fintzas a su 1976, cando s'urtima cantadora chi manten\u00ecat galu v\u00eca custa tradissione est iscumparta. Pro indittare custu cantu, si podet fintzas atzappare su faveddu Sakhalin \"rekuxkara\" e cussu giapponesu \"rekukkara\" (\"\u30ec\u30af\u30c3\u30ab\u30e9\" in katakana).\nSu cantu bol\u00ecat a mant\u00e8nner duas feminas istande cara a cara: s'una, chin sa manu, fach\u00ecat unu punzu a manera de mimare unu tubu e cant\u00e0bat a sa tuva orale de s'attera, chi imb\u00e8tzes impre\u00e0bat su canale vocale pro modulare su sonu."}
{"id": "13042", "revid": "3602", "url": "https://sc.wikipedia.org/wiki?curid=13042", "title": "Cabu de susu", "text": "Su Cabu de susu est istadu una rezone amministrativa de sa Sardigna, chi cumprend\u00ecat sas chi sun commo sas provintzias de T\u00e0tari, de Terranoa-Tempiu, de N\u00f9goro e f\u00ecntzas de Arist\u00e0nis in s'ala settentrionale. Su Cabu de susu teniat a tzentru sa tzittade de T\u00e0tari, in cuntrastu cun Casteddu chi perteniat a su Cabu de josso. Custa partzidura benit dae sa dominadura cadelana, chi a\u00ecat partzidu s'isula in custas duas rezones mannas po nche las fagher brigare s'una cun s'attera e, duncas, cuntrollare menzus sa Sardigna.\nIn calchi trettu de sa Sardigna, per\u00f2e, comente a s'Aristanesu e a su Barigadu, cun su n\u00f9men de \"cabu de susu\" si cheret indittare non tantu s'ala tzentru-settentrionale de s'isula, cantu prusaprestu sa Barbagia chi, sende unu logu de muntagna, est \"pius in artu\" de sos pianos chi si agattan in atterue. \nUnu chi vivet in Cabu de Susu si nara\u00ecat \"cabesu\u00e8su\", ma non b'est unu numen po sos chi istan in su Cabu de josso, chi si nara\u00ecan \"campidanesos\" e bo' (mancari chi su Campidanu non siat tzertu tottu su meridione de sa Sardigna)."}
{"id": "13043", "revid": "163189", "url": "https://sc.wikipedia.org/wiki?curid=13043", "title": "Cabu de giossu", "text": "Su Cabu de giossu est stau una regioni amministrativa de sa Sardigna, chi cumprendiat is chi funt immoi provintzias de Casteddu, de su Sud Sardigna e de bona parti de cussa de Aristanis puru. Su Cabu de giossu teniat a centru sa tzittadi de Casteddu, in cuntrastu cun T\u00e0tari chi fiat de su Cabu de susu.\nCusta partzidura benit dae sa dominadura cadelana, chi a\u00ecat spartziu s'isula in custas duas regionis mannas po ndi ddas fai brigai s'una cun s'attra e, duncas, cuntrollai mellus sa Sardinnia.\nIn sardu no nc'est unu n\u00f2mini po indittai is chi bivint in Cabu de giossu, chi si nar\u00e0ant \"campidanesus\" (mancai su Campidanu non siat certu tottu s'ala meridionali de s'isula)."}
{"id": "13044", "revid": "3602", "url": "https://sc.wikipedia.org/wiki?curid=13044", "title": "Katajjaq", "text": "Su Katajjaq est una moda de cantare tradissionale chi cantan sos Inuit (bi at unu cantu chi si assimizat meda, su rekuhkara de sos ainu, ma est iscumpartu dae tempus meda). A s'imbesse de su cantu tradissionale chi si atzappat in populos medas peri su mundu, su cantu Inuit lu fachen a su solitu feminas chi, ind unu canticu a duas boches, si isfidan pro iscumbatare chie est sa prima a perder su jocu mancandeli alinu pro respirare; a su solitu, su jocu addurat duos o adderettura tres minutos. De cada manera, bi at fintzas una cantadora, Tanya Tagaq, chi bolet cantare a sa sola e si fachet acccumpanzare dae musitzistas comente a Bj\u00f6rk. Bi at fintzas su duettu Tudjaat, chi cantat musica siat tradissionale, fatta chin su g\u00f9tturu, siat pop."}
{"id": "13045", "revid": "3602", "url": "https://sc.wikipedia.org/wiki?curid=13045", "title": "Shigeru Kayano", "text": "Shigeru Kayano (\"\u8431\u91ce \u8302\" Kayano Shigeru, 15 de lampadas de su 1926 - 6 de martzu de su 2006) est istadu unu de sos urtimos a mant\u00e8nner sa limba ainu comente mama e unu de sos prus mannos gherradores de su grupu etnicu suo pro chi podan picare sos derettos politicos, curturales e umanos chi lis toccan. Shigeru Kayano nabat a Hokkaido chin custa frasia: \"Hokkaido, Ainu no kuni desu\" (Hokkaido, terra de sos Ainu)."}
{"id": "13046", "revid": "162874", "url": "https://sc.wikipedia.org/wiki?curid=13046", "title": "Medianerismu", "text": "Su medianerismu est unu fen\u00f2menu criminale chi tenet de ozetu s'aprofetamentu de sa manu de \u00f2pera peri m\u00e8todos illegales.\nEst naradu \"medianerista\" s'individu chi, a s'avesu in sas primas primas oras de sa die, isprosat manu de \u00f2pera di\u00e0ria, normarmente no ispetzializada, pro chi traballet sena documentos e in manera illegale in diferentes setores, chi sos prus ispainados pertocant su traballu in s'agricurtura (traballu in sos campos) e in fraigadorzos ill\u00ectzitos.\nIspainadura de su fen\u00f2menu.\nSu fen\u00f2menu est meda ispainadu in su mundu, in It\u00e0lia l'est mescamente in su merie continentale de zosso. Su medianerismu est relassionadu fitianu cun organizaduras sutamundistas. Isse zenerarmente agatat atopu mannu in sos pizos prus d\u00e8biles e iscullocados de sa pobuladura, pro narrer in mesu de sos traballadores immigrados (comente sos foracomunid\u00e0rios).\nIn It\u00e0lia.\nCusta pr\u00e0tiga esistit dae d\u00e8gadas in sas zonas agr\u00ecculas italianas e est aguarmente documentada in sas cr\u00f2nigas: in su maju de su 1980, tres piseddas de sa bidda apuliesa de Ceglie Messapica perdent sa bida in unu postale de sos medianeristas. Su 17 de triulas, unos cantos medianeristas proant a leare in petus traballadores e sindigalistas de Villa Castelli in tempus de una manifestada contra a su fen\u00f2menu, a pustis de lis aderetare rep\u00ectidas minetzas de morte. Su 21 de triulas, aguarmente in Villa Castelli, otu medianeristas armados a pistola aiant atacadu sos sindigalistas de sa CZIT e aiant assartadu sa sea logale de su sindigadu. \nSu fen\u00f2menu de su medianerismu s'est ispainadu galu de prus cun sos iscostiamentos migrat\u00f2rios reghentes aproghilende dae s'\u00c0friga, dae sa Mes\u00ecsula Barc\u00e0niga, dae s'Europa levantesa e dae s'\u00c0sia: difatis, sos chi em\u00ecgrant lllitzitamente in s'isperu de mezorare sa cundissiones suas pr\u00f2pias nche ferit cun fazilidade a sas manos de custas pessones, chi li reduint in un'istadu de iscravura e depend\u00e8ntzia.\nIn su ghennarzu de 2010, sos traballadores foracomunid\u00e0rios de sa bidda calabresa de Rosarno am\u00e0niant una filera de manifestadas contra a sos medianeristas, su tensu cunzughet un'iscalada de biol\u00e8ntzia intre bratzeris e abitadores de sa leada minora calabresa. Su 26 de abrile de 2.010, detenent in Rosarno 30 medianeristas, chi aprofetaiant traballadores foracomunid\u00e0rios custr\u00ecnghidos a traballare in cundissiones disumanas in sos campos, collende tz\u00ectrigos curtivados in sa zona de Rosarno, cun bussardos de traballu aguales a 15 oras sa die. S'incherta, in prus de custu, at perm\u00ectidu de ghetare lughe a subra de unu sistema de trampas pratigadas a dannu de sas entidades de segur\u00e0ntzia sotziale. Pro su chi prendet s'aspetu patrimoniale, sunt istados sechestrados dughentos terrinos e binti impresas agr\u00ecculas pro unu balore grobale de 10 milliones de euros. Su 5 de l\u00e0mpadas de 2.011, in Villa Castelli, in su cuadru de s'operadura \"Little Castle\u201d de sa polima fisgale, s'arrecatant benes pro unu totale de unu millione e mesu de euros.\nS'art. 12 de su D.L. de su 13 austu 2011, n. 138, cumbertidu cun modifigaduras dae sa leze de su 14 cabudanni 2011, n. 148, at introdu\u00ecdu a su c\u00f2dighe penale italianu su delitu nou de \u201cintermediadura ill\u00ectzita e aprofetamentu de su traballu\u201d. Sas cundennas prebidas pro sos gasi narados \u201cmedianeristas\u201d sunt sa presonia dae chimbe a otu annos e una machitzia dae 1.000 a 2.000 euros pro onzi traballadore imboligadu."}
{"id": "13047", "revid": "3602", "url": "https://sc.wikipedia.org/wiki?curid=13047", "title": "Bardana", "text": "Sa bardana (dae su latinu \"gualdana\" o \"waldana\") fit unu cr\u00ecmene diff\u00f9ndiu meda in Sardigna, in s'Ottichentos.\nFit una deich\u00ecna de omines chi, sedende a caddu chin sas armas in manu, a de note and\u00e0bant a sacchizare una bidda o un'istatzu riccu uchidende a chie fach\u00ecat resistentzia.\nCando fal\u00e0bant a sa bidda isseperada, su capu de sa teppa, chi si nabat su bardaneri, mutt\u00ecat a totus sos chi nde fach\u00ecant parte. Si calicunu mancabat, non bi a\u00ecat peruna bardana. A b\u00ecas si isseper\u00e0bat f\u00ecntzas de la facher in chenapura, pro iscaramantz\u00eca.\nA bortas sa teppa fit cumposta dae 50 oppuru 100 pessones, chi ben\u00ecant dae biddas f\u00ecntzas atesu meda s'una dae s'atera. Sos gruppich\u00e8ddos si atobi\u00e0bant a de note in sa bidda pro m\u00f2gher a attaccare. Su prus de sas bortas, carchid\u00f9nu andabat a attaccare sas casermas de sos carabineris e carchid\u00f9nu ateru a irrobare a sos riccos de bidda. S'assione fit accab\u00e0da cando si nche fugh\u00ecant totus e si part\u00ecant sa cosa furada. Tando sos furones torr\u00e0bant a facher una bida normale.\nSa bardana fit propria de sa Sardigna e bi nde a\u00ecat medas in locos de muntagna, comente Barbagia e Gallura. Non bi a\u00ecat assotzios a del\u00ecncuer pro sa bardana, chi fit possibile a facher fintzas ca mancabat leze pro dare azudu a sa zente. Chin sa militaritzassione italiana de sa Sardigna, sa bardana a\u00ecat fatu locu a bandidos chi assachea(ba)n macchinones.\nIstudiosos ant pess\u00e0u a sa bardana comente a una imposta, de manera violenta, a s'editu de sas chiudendas piemontesu dae parte de sos sardos, chi lu a\u00ecant cr\u00e8tiu comente a una assione de fura chi sa classe prus ricca fachiat a dannu de cussa prus povera."}
{"id": "13048", "revid": "3602", "url": "https://sc.wikipedia.org/wiki?curid=13048", "title": "Musica ainu", "text": "Sa musica ainu est s'ispressione musicale de sos ainu, populu in su nord de su Giappone chi tenet tradissiones, non petzi musicales, a banda. Sas modas cumprenden s'anticu \"yukar\", chi est una forma de poesia epica, e s' \"upopo\".\nSu turcimannu prus fentomadu de musica ainu paret chi siat Oki."}
{"id": "13049", "revid": "7227", "url": "https://sc.wikipedia.org/wiki?curid=13049", "title": "Rafael Sari", "text": "Rafael Sari (S'Alighera, 1904 - 1978) fit unu poete sardu populare meda in tzittade sua, S'Alighera, ca fit unu de sos prus mannos a fagher poesias in s'aligaresu. At traballadu comente mastru de iscola elementare e archivista de s'Alighera. Dae su 1929 in susu, publica\u00ecat a cadentzia regulare, in paperis o zornales de s'Alighera, articulos e poesias in cadelanu, cosa chi li a\u00ecat fattu bincher par\u00ectzos premios literarios. Sa poesia sua est de natura int\u00e9ria e si bortat a musica a s'ispissu. Fit p\u00e9ri su fundadore e primu secretariu de su \" Centre d'Estudis Algueresos \" (\"Tzentru de Istudios s'Aligaresos\"), impare a Rafael Catardi, chi commo ghettat su bandu de concursos literarios a n\u00f9mene de su collega."}
{"id": "13050", "revid": "11153", "url": "https://sc.wikipedia.org/wiki?curid=13050", "title": "Joan Elies Adell i Pitarch", "text": "Joan Elies Adell i Pitarch (Vinar\u00f2s, 1968 - ) est unu poete e saggista valentzianu de limba cadelana.\nBida.\nJoan Elies Adell est naschidu in Vinar\u00f2s, Baix Maestrat (Comunidade Valentziana). Laureadu in comunicatzione audiovisiva cund unu dottoradu in filoloz\u00eca cadelana, est unu professore siat de filolozia in s'Universidade Aberta de Catalugna in Bartzellona, siat de teoria literaria in s'Universidade de Rovira i Virgili (Tarragona). A commo, est fintzas su direttore de su \"Espai Llull\", uffitziu de su gubernu cadelanu in sa tzittade sarda de s'Alighera.\nAt iscrittu liberos chi trattan de teoria literaria e culturale, literadura cadelana e musica, e faghet parte de \"Hermeneia\", unu prozettu de chirca in s'Universidade Aberta de Catalugna chi punnat a iscumbatare sa relata tra tecnolozias noas e istudios literarios."}
{"id": "13051", "revid": "3602", "url": "https://sc.wikipedia.org/wiki?curid=13051", "title": "Barcellona", "text": ""}
{"id": "13052", "revid": "3602", "url": "https://sc.wikipedia.org/wiki?curid=13052", "title": "Catalogna", "text": ""}
{"id": "13053", "revid": "3602", "url": "https://sc.wikipedia.org/wiki?curid=13053", "title": "Centre d'Estudis Algueresos", "text": "Su Centre d'Estudis Algueresos (in sardu \"Tzentru de Istudios s'Aligaresos\") est un'ente culturale fundadu in S'Alighera in su 1952 cun sa punna de prom\u00f2ver su s'aligaresu a manera de prennare su boidu chi a\u00ecat lassadu s'assotziu \"La Palmavera\" e, in prus, torrare a tenner cuntattos culturales cun tottus sos atteros trettos de allega cadelana. Sos fundadores fin Rafael Sari, chi nde est istadu su primu secretariu, Rafael Catardi (presidente dae su 1952 a su 1961 e galu dae su 1971 a su 1974), Antoni Simon Mossa (presidente dae su 1961 a su 1971), e Antonella Salvietti, chi est presidente dae su 1974. S'ente tenet sea in sa cheja manna de Santa Maria.\nAt promovidu sa publicada de su paperi \"Renaixen\u00e7a Nova\", aprofettende de su \"retrobament\" cun sos cadelanos in su 25 de austu de su 1960. Tando at cumintzadu a traballare cun s'assotziu \"Jocs Florals de l'Alguer\" in su 1961, in ue partetzipa\u00ecan fintzas medas autores cadelanos chi fin in disterru in \u00ece. In su 1969 at ammanizadu unu cuncordu e dae su 1972 bi at fattu essire discos de cantones s'aligaresas. In su 1973, at cumintzadu puru a fagher letziones de cadelanu.\nDae su 1985 in susu, su traballu lu est sighende sa \" Obra Cultural de l'Alguer \"."}
{"id": "13055", "revid": "3602", "url": "https://sc.wikipedia.org/wiki?curid=13055", "title": "Obra Cultural de l'Alguer", "text": "Sa Obra Cultural de l'Alguer (incurtziadu in OCA) est un'ente fundadu in su 1985 cun sa punna de prom\u00f2ver sa cultura s'aligaresa e, subratottu, s'allega sua cadelana.\nEst in intro de unu cuadru de programmatzione sotzio-politico-economica chi pertoccat s'isfera mediterranea, mantenende sos rapportos tra s'Alighera e su restu de sos gai giamados Paisos Cadelanos. Su gubernu de sa Catalugna (\"Generalitat de Catalunya\") tenet s'OCA in cunsideru comente a un'ente chi \u00abdae sa sotziedade tzivile e a passu cun sos tempos, si at mudadu in defensore de su passadu, de su presente e de su benidore de sa cultura, limba e identitade cadelana\u00bb, impare a s' \"\u00d2mnium Cultural\", s' \"Ateneu Barcelon\u00e8s\", \"Acci\u00f3 Cultural del Pa\u00eds Valenci\u00e0\" (ACPV), s' \"Obra Cultural Balear\" (OCB), su \"Centre de Cultura Catalana d\u2019Andorra\"."}
{"id": "13056", "revid": "3602", "url": "https://sc.wikipedia.org/wiki?curid=13056", "title": "Paisos Cadalanos", "text": ""}
{"id": "13057", "revid": "3602", "url": "https://sc.wikipedia.org/wiki?curid=13057", "title": "Escola de Alguer\u00e9s Pascual Scanu", "text": "Sa Escola de Alguer\u00e9s Pascual Scanu (in sardu \"Iscola de s'Aligaresu Pascale Iscanu\") est un'iscola de cadelanu s'aligaresu fundada in su 1982 dae Josep Sanna e Pasqual Mellai cun sa punna de imparare su limbazu a sa zenerassione noa. Si faghen classes de limba, literadura e istoria, e tottus sas letziones sun de badas. S'imparu si faghet in s'aligaresu, in logu de s'istandard bartzellonesu, a manera de torrare a iscob\u00e8rrer una sienda lessicale e morfolozica chi si fit isperdende. S'iscola traballat cun atteros assotzios e entes culturales s'aligaresos, comente s'Obra Cultural de l'Alguer.\nSu n\u00f9mene de s'iscola cheret ammentare a s'iscritore e limbista s'aligaresu Pascale Iscanu (\"Pascual Scanu\"), attivista po su mantenimentu de sa cultura cadelana de s'Alighera.\nA commo su direttore de s'iscola est su preide Antoni Nughes, incarrigadu fintzas de iscr\u00ecer articulos po su paperi \" L'Alguer \" e de fagher missa in cadelanu."}
{"id": "13061", "revid": "3602", "url": "https://sc.wikipedia.org/wiki?curid=13061", "title": "La Palmavera", "text": "La Palmavera fit su primu assotziu cadelanista fundadu in S'Alighera in su 1906 dae su primu nucreu de cadelanistas s'aligaresos (Josep Frank, Joan Pais i Melis, Carmen Dore, Antoni Ciuffo e Joan Palomba, F .Liperi, Salvador Corbia, Cipri\u00e0 Cipriani e una pariga de atteros) a pustis de s'attobiu in sa tzittade sarda de su cadelanu Eduard Toda i G\u00fcell. Sos attivistas fin in cuntattu cun sos \"renaixentistes\" bartzellonesos e an fintzas mandadu una delegassione issoro a su Primu Cungressu de sa Limba Cadelana de su 1906.\nSu pensamentu elitista issoro non lis at permittidu de sighire a mant\u00e8nner sos cuntattos cando fit iscumpartu Ciuffo in su 1910, e su grustu s\u00ecche est mortu a s'aggabu de sa prima gherra mundiale. A sa fine de su 1915 ja fit ruttu meda in decadentzia, siat po su cambiu de residentzia de calchi assotziadu siat po brigas internas de natura personale.\nS'innu de s'assotziu fit \"Esperan\u00e7a\", cumpostu dae su secretariu Carmen Dore (archivista munitzipale) e bortada a musica dae Pais. Mancari chi s\u00ecat mortu luego, su grustu fit petzi su cumintzu de su moimentu cadelanista de S'Alighera. Sos assotziados an sighidu a t\u00e8nner cuntattos cun sos intellettuales de Bartzellona a titulu personale (subratottu cun Francesc Matheu e Antoni Maria Alcover). \"La Palmavera\" fit torrada a n\u00e0scher in su 1950 dae Antoni Ballero de C\u00e0ndia e atteros iscrittores cun assotzios noos."}
{"id": "13072", "revid": "2404", "url": "https://sc.wikipedia.org/wiki?curid=13072", "title": "C\u00f9curu de is Arrius", "text": "C\u00f9curu de is Arrius est unu situ archeol\u00f2gicu de sa Sardigna tzentru-otzidentale, in ue sunt istados agatados repertos de per\u00ecodu ist\u00f2ricu cumpresu intre su de 4 mill\u00e8nnios i.C. e s'edade romana imperiale. S'agatat in unu montigreddu a Sud de s'ist\u00e0ngiu de Crabas, in territ\u00f2riu de su comune de Crabas, prov\u00ecntzia de Aristanis.\nParitzas de sas iscobertas fatas in C\u00f9curu de is Arrius sunt \u00f9nicas in sa Sardigna e in totu su Mare Mediterr\u00e0neu.\nSos traballos de isgavu sunt istados fatos intre su 1976 e 1979, in paris tempus cun sos de realizatzione de su canale iscucuradore chi de s'ist\u00e0ngiu de Crabas andat a su Gulfu de Aristanis.\nSu logu at torradu una necr\u00f2poli de su \"Neol\u00ecticu M\u00e8diu\" de cultura Bonuighinu, cumposta de tumbas isgavadas in grutigheddas fatiscas. Is tumbas sunt una bintina, ma de custas isceti sa de tres partes una est istada isgavada. \nIn su \"Neol\u00ecticu Superiore\" C\u00f9curu de is Arrius fiat abbitadu de gente de cultura de \"Santu Triagu\", \"Otieri\" e \"Abealzu\".\nA s'acabu de s'\"\u00c8dade de su Brunzu\" bi fiat pesadu unu templu nuraghesu a putzu.\nIn \"\u00c9poca P\u00f9nica\" bi fiat fraigadu unu \"sacellu\" chi fiat sempremmai usadu pro sacrif\u00ectzios de animales minores. Su \"sacellu\" est istadu usadu fintzas in \"\u00e8poca romana republicana\".\nIn die de oe su situ s'agatat inghiriadu de abba, in una isuledda chi istat in mesu a su canale iscucuradore. Est in istadu de abandonu e non podet \u00e8ssere bisitadu."}
{"id": "13073", "revid": "14497", "url": "https://sc.wikipedia.org/wiki?curid=13073", "title": "Ge\u00f2rgia (Istados Unidos de Am\u00e8rica)", "text": "Sa Ge\u00f2rgia (/\u02c8d\u0292\u0254rd\u0292\u0259/ jor-juh) est unu istadu federadu de sos Istados Unidos de Am\u00e8rica, chi s'agatat in sa regione Sud-orientale de sa natzione. Pigat n\u00f2mene de Re Giorghi II de Brit\u00e0nnia Manna. Sa capitale e prus manna tzitade est Atlanta.\nSos nom\u00ecngios sunt \"Peach State\" (Istadu de su P\u00e8ssighe) e \"Empire State of the South\" (Istadu imperiale de su Sud).\nGeografia.\nAll\u00e0canat in su Nord cun su Tennessee e sa Carolina de Nord, in s'Ovest cun s'Alabama, in su Sud cun sa Fl\u00f2rida, in s'Est cun sa Carolina de Sud e s'Oc\u00e8anu Atl\u00e0nticu.\nIn sa parte setentrionale de s'istadu s'agatant sos Montes Blue Ridge, chi sunt parte de sos Apalacos. Sa parte tzentrale est imbetzes prana e montigrosa, in s'Est a cara de su mare e is su Sud s'agatant campuras. Su pitzu prus artu de sa Ge\u00f2rgia est su monte Brassbald (1.458 m)\nEst su de 24 istados prus ist\u00e8rridos e su de 8 prus populados de sos 50 de sa federatzione.\nIst\u00f2ria.\nSa Ge\u00f2rgia est istada s'\u00f9rtima de sas tr\u00e8ighi col\u00f2nias originales a \u00e8ssere costituida, in su 1732. A pustis de sa Rivolutzione Americana fiat s'istadu de bator a ratificare sa costitutzione de sos Istados Unidos, su 2 de ghenn\u00e0rgiu 1788.\nIn su 1861 aiat decraradu sa setzessione, diventende unu de sos sete istados cunfederados originales. Fiat fintzas s'\u00f9rtimu istadu a torrare in s'Unione a s'acabu de sa Gherra tzivile, su 15 de tr\u00eculas 1870."}
{"id": "13074", "revid": "2404", "url": "https://sc.wikipedia.org/wiki?curid=13074", "title": "Atlanta", "text": "Atlanta ([\u00e6t\u02c8l\u00e6nt\u028c]) est una tzitade de unos 432.500 bividores de sos Istados Unidos de Am\u00e8rica, capitale e bidda prus manna de s'istadu federadu de Ge\u00f2rgia.\nSa tzitade s'agatat partzida intre duas conteas: sa de \"Fulton\" e sa de \"Dekalb\".\nEst cumposta de 242 apend\u00ectzios chi s'agatant a giru de tres distritos printzipales: \"Downtown\", \"Midtown\" e \"Buckhead\".\nAtlanta fiat fundada in su 1837, a sa rughera de duas l\u00ecnias de trenu. In sa Gherra tzivile fiat destruida intrenamente, ma sos annos a sighire at connotu unu isvilupu chi no aiat mai tentu in antis. \nIn su 1996 at acasagiadu s'editzione de 26 de sos Giogos Ol\u00ecmpicos Modernos.\nS'area metropolitana contat unos 5,6 milliones de residentes. "}
{"id": "13076", "revid": "3602", "url": "https://sc.wikipedia.org/wiki?curid=13076", "title": "Attaccu banzai", "text": "Su attaccu banzai (\"\u7389\u7815\" o \"\u30d0\u30f3\u30b6\u30a4\u7a81\u6483\" gyokusai o banzai totsugeki) fit su l\u00f9men dau in sa secunda gherra mundiale a attaccos frontales chi bid\u00ecan a sordaos giapponesos currende, chin bazonetta in manu, cara a s'esertzitu inimicu in s'ispera de lu ispantare e lu uch\u00ecder. S'attaccu non fit d\u00e8piu, comente si d\u00ecat poder pessare, a carchi arresone istrat\u00e8zica (comente s'attaccu kamikaze), ma simpremente a su codiche morale de su militarismu giapponesu (su \"bushido\", chi fit innantis de sos samurai) chi prefer\u00ecat su giapponesu mortu chi non bintu in gherra.\nS'attaccu banzai fit in impr\u00e8u meda dae cando sos giapponesos a\u00ecan gherrau in sa gherra russo-giapponesa e in se secunda gherra sino-giapponesa, in ube s'esertzitu russu e cussu tzinesu fit pro su prus male frun\u00ecu: custu pod\u00ecat perm\u00ectter a s'attaccu banzai de poder adderettura bincher, fachende dannu mannu (siat fisicu siat psicolozicu) in pacu tempus.\nCustu modellu de pelea no at bodd\u00ecu fruttos medas, per\u00f2e, in sa secunda gherra mundiale, in ube s'attaccu fit una manera comente a un'attera pro andare a si uch\u00ecder chind unu mare de ballas in corpus."}
{"id": "13077", "revid": "11609", "url": "https://sc.wikipedia.org/wiki?curid=13077", "title": "Kamikaze", "text": "Kamikaze (\"\u795e\u98a8\") est una paragula giapponesa, chi est a su solitu bortada in \"bentu de deus\" (\"kami\" bolet narrer \"deus\" e \"kaze\" \"bentu\"); est su l\u00f9men dau a una fentomada buriana chi a\u00ecat sarb\u00e0u su Giappone dae sa conchista mongola de su Kublai Khan in su 1281. \nIn Giappone sa paragula \"kamikaze\" si impr\u00e8at petzi pro indittare custa buriana, ma a libellu internassionale si connoschet ca chin custa si inditt\u00e0ban sos attaccos suitzidas de pilotas giapponesos, chi ghi\u00e0ban aereos pr\u00e8nnos de pr\u00f9vura, contra sas naves de sos Alliados in s'accabu de sa gherra de su Patzificu in sa secunda gherra mundiale.\nDae s'accabu de sa secunda gherra mundiale in susu, sa paragula \"kamikaze\" si impr\u00e8at fintzas pro indittare una variedade prus manna de attaccos, semper de natura suitzida, in atteras partes de su mundu. Esempios sun su \"Selbstopfer\" de sa Germania natzista, o calesisiat assione terroristica in ube su militante morit de manu sua. Sos paperis e zornales giapponesos non nde fav\u00e8ddan g\u00f2i, preferinde n\u00e0rrer \"jibaku tero\" (\"\u81ea\u7206\u30c6\u30ed\"), incurtziadura de sas paragulas anglo-giapponesas \"jibaku terorisuto\" (\"\u81ea\u7206\u30c6\u30ed\u30ea\u30b9\u30c8\", a sa litera \"terroristas chi si fachen esploder)."}
{"id": "13079", "revid": "14497", "url": "https://sc.wikipedia.org/wiki?curid=13079", "title": "Tennessee", "text": "Su Tennessee (/t\u025bn\u0268\u02c8si\u02d0/) (in Limba Cherokee: \u13d4\u13be\u13cf, Tanasi) est unu istadu federadu de sos Istados Unidos de Am\u00e8rica chi est postu in sa regione Sud-orientale de sa natzione. Sa capitale est Nashville, sa prus manna tzitade Memphis.\nAll\u00e0canat in su Nord cun Kentucky e Virg\u00ecnia, in s'Est cun sa Carolina de Nord, sa Ge\u00f2rgia, s'Alabama e su Mississippi in su Sud, in s'Ovest cun Arkansas e Missouri.\nA su chirru Est de s'istadu s'agatant sos Montes Apalacos, sa l\u00e0cana de Ovest est dada de su fr\u00f9mene Mississippi.\nSu territ\u00f2riu chi oe est Tennessee fiat unu tempus parte de sa Carolina de Nord e a coa parte de su \"Territ\u00f2riu de Sud-Ovest\". Fiat amm\u00ectidu comente istadu de 16 su 1 de l\u00e0mpadas 1796.\nA s'isc\u00f2piu de sa Gherra Tzivile, su Tennesse fiat s'istadu chi a \u00f9rtimu aiat lassadu s'Unione pro s'aunire a sos Istados Cunfederados de Am\u00e8rica. Est fintzas istadu su primu a torrare a b'intrare cun s'acabu de sos cumbatimentos. \nNoantamas fiat su chi prus at fornidu s'es\u00e8rtzitu cunfederadu de armas e sordados. \nA pustis de sa gherra su Tennessee teniat a prim\u00ectziu una politica liberale, ma a sa fine de sos annos 80 de su s\u00e8culu XIX aiat imbetzes aprovadu leges chi escludiant sos p\u00f2buros - e duncas sa majoria de sa populatzione niedda - de su deretu de votu. Custa cunditzione at tentu durada fintzas a sa metade de su s\u00e8culu in fatu.\nIn su s\u00e8culu XX su Tennessee est passadu de una economia mascamente basada subra sa massaria, a una prus disvariada, gr\u00e0tzias fintzas a sos agiudos de imbestimentos federales, cun sa Tennesse Valley Authority, e s'istabilida de sa sede de su Progetu Manhattan in sa tzitade de Oak Ridge.\nIn s'ist\u00f2ria de sa cultura americana su Tennesse at giogadu unu rolu de importu prus a totu pro su chi pertocat sa m\u00f9sica, duncas su rock and roll, su blues, su country e su rockabilly. \nSu nom\u00ecngiu est \"The Volunteer State\" (S'Istadu Volunteri)."}
{"id": "13080", "revid": "215", "url": "https://sc.wikipedia.org/wiki?curid=13080", "title": "Nashville", "text": "Nashville est una tzitade de unos 601.000 bividores de sos Istados Unidos de Am\u00e8rica, capitale de s'istadu federadu de Tennessee e sea de sa \"Contea de Davidson\". \nEst sa segunda tzitade de su Tennessee a fatu de Memphis.\nS'agatat sa parte tzentru-setentrionale de s'istadu, in sa riba de su fr\u00f9mene Cumberland. Est tzentru de m\u00f9sica, sanidade, editoria, bancas, ind\u00f9strias de trasportu e b'ant fintzas medas universidades e colleges.\nEst nodia comente bidda de m\u00f9sica, su nom\u00ecngiu est duncas \"Music City\" (Tzitade de M\u00f9sica).\nS'\u00e0rea metropolitana contat unos 1,6 milliones de residentes."}
{"id": "13081", "revid": "2404", "url": "https://sc.wikipedia.org/wiki?curid=13081", "title": "Oak Ridge (Tennessee)", "text": "Oak Ridge est una bidda de unos 30.000 bividores de sos Istados Unidos de Am\u00e8rica, chi s'agatat in su Tennessee, in sas contea de \"Anderson\" e \"Roane\".\nSede de s'Oak Ridge National Laboratory, sa bidda est istada fundada in su 1942 comente logu de produidura pro su Progetu Manhattan, operatzione de su gubernu de sos USA chi at isvilupadu sa bomba at\u00f2mica.\nSa retzerca tenet galu rolu printzipale in s'economia de Oak Ridge."}
{"id": "13082", "revid": "14338", "url": "https://sc.wikipedia.org/wiki?curid=13082", "title": "Louisiana", "text": "Sa Louisiana (/lu\u02d0\u02cci\u02d0zi\u02c8\u00e6n\u0259/ o/\u02cclu\u02d0zi\u02c8\u00e6n\u0259/; in frantzesu: Louisiane, /lwizjan/; Creolu de Louisiana: Lwizy\u00e0n) est unu istadu federadu de sos Istados Unidos de Am\u00e8rica. Sa capitale est Baton Rouge, sa prus manna tzitade New Orleans.\nSa Louisiana all\u00e0canat in su norte cun s'Arkansas, in s'est cun su Mississippi, in s'ovest cun su Texas. Si ghetat a manu de sud in su golfu de su M\u00e8ssicu. Est su de 31 istados prus ist\u00e8rridos e su de 25 prus populados de sos 50 de sa federatzione. \nSa Louisiana est su solu istadu cun partziduras amministrativas in parr\u00f2chias, chi cunsonant cun sas conteas de sos \u00e0teros. Sa parr\u00f2chia cun prus bividores est sa de \"Baton Rouge\", sa prus ist\u00e8rrida sa de \"Cameron\". \nManna parte de su territ\u00f2riu de sa Louisiana est istadu formadu de sos aremos lassados de su fr\u00f9mene Mississippi, chi ant lassadu unu delta mannu e una costera rica de paules benas. \nA suta de medas bisuras, s'a\u00e8rgiu urbanu de s'istadu, ant tentu influ\u00e8ntzia manna de s'ammesturu de culturas frantzesas, ispagnolas, amerindas e africanas, chi si sunt sighidas in sa zona de su s\u00e8culu XVIII. \nSa Louisiana est territ\u00f2riu de sos Istados Unidos de su 1803, in antis fiat giai istada siat col\u00f2nia ispagnola, siat frantzesa. In prus s'economia de sa zona s'apoderaiat meda de cumm\u00e8rtzioas de iscravos betidos de s'Africa otzidentale.\nA pustis de sa Gherra Tzivile, sas autoridades americanas ant fatu pressiones medas pro s'anglitzizadura de sa regione, e in su 1915 s'inglesu fiat fatu sola limba uffitziale de s'istadu, in antis sa limba prus faeddada fiat su frantzesu.\nIn die de oe sa limba de majoria est s'inglesu, ma unos 5.5% de sa populatzione tenet s'ispagnolu a limba mamma,e unu 4.5% su frantzesu, contende in custu peschentu fintzas su Creolu Frantzesu de Louisiana.\nSa Louisiana est su produidore de benes de 24 in sa natzione, ma in contu de sas intradas per\u00f2mine est a su postu de 41 in una class\u00ecfica natzionale de 50 istados.\nS'istadu tenet prus trib\u00f9s nativas chi non totu sos \u00e0teros istados de Sud, bator de sas cales sunt reconn\u00f2schidas federalmente e deghe de s'istadu. \u00c0teras bator non tenent perunu reconnoschimentu.\nSos nom\u00ecngios sunt \"Bayou State\" (Istadu benatzosu) e \"Child of the Mississippi\" (Figiu de su Mississippi)."}
{"id": "13083", "revid": "2404", "url": "https://sc.wikipedia.org/wiki?curid=13083", "title": "Baton Rouge", "text": "Baton Rouge est una tzitade de unos 230.000 bividores de sos Istados Unidos de Am\u00e8rica, capitale de s'istadu federadu de Louisiana e sea de sa \"Parr\u00f2chia de East Baton Rouge\".\nEst sa segunda prus manna tzitade de s'istadu in fatu a New Orleans e s'agatat in su tzentru de una area metropolitana de unos 820.000 residentes.\nSa fundatzione de Baton Rouge torrat a coa a su 1719."}
{"id": "13085", "revid": "14497", "url": "https://sc.wikipedia.org/wiki?curid=13085", "title": "Arizona", "text": "S'Arizona (/\u025br\u026a\u02c8zo\u028an\u0259/; /\u00e6r\u026a\u02c8zo\u028an\u0259/) (Limba Navajo: Hoozdo Hahoodzo; Limba O'odham: Al\u012d \u1e63onak) est unu istadu de sos Istados Unidos de Am\u00e8rica chi s'agatat in sa regione sud-otzidentale de sa natzione. Faghet fintzas parte de sas regiones de Istados Unidos Otzidentales e de sos istados deMontes Rocosos. Sa capitale e prus manna tzitade est Phoenix.\nSos nom\u00ecngios de s'Arizona sunt \"The Grand Canyon State\" (S'Istadu de su Gran Canyon) e \"The Copper State\" (S'Istadu de su R\u00e0mene).\nGeografia.\nS'Arizona est su de 6 prus ist\u00e8rridos istados e su de 15 prus populados de sos 50 chi cumponent sa federatzione. Est fintzas unu de sos bator istados chi in unu solu matessi puntu geogr\u00e0ficu faghent impare l\u00e0cana (sos \u00e0teros sunt Colorado, Utah, Nou M\u00e8ssicu).\nAll\u00e0canat a su Nord cun su Utah, in su Nord-Est peri unu angrone cun su Colorado, in s'Est cun su Nou M\u00e8ssicu, in s'Ovest cun sa Calif\u00f2rnia e su Nevada, in su Sud cun sos istados federados messicanos de Sonora e B\u00e0scia Calif\u00f2rnia. Non tenet bessida a s'oc\u00e8anu.\nUna parte de bator de su territ\u00f2riu de s'istadu est fata a riserva indiana.\nClima.\nSu clima de s'Arizona est des\u00e8rticu in sa parte meridionale, cun istades meda caentes e ierros friscos. In sa parte setentrionale s'agatant padentes de opinu e pixi.\nIn sas partes de montes, comente sos de San Francisco, is temperaduras istias sunt meda prus b\u00e0scias e in ierru sas niadas podent \u00e8ssere abundantes.\nIst\u00f2ria.\nS'Arizona fiat s'istadu de 48 a intrare in s'Unione, su 14 fri\u00e0rgiu 1912. Fiat fintzas s'\u00f9rtimu istadu contiguosu a b'intrare. \nIn antis at fatu parte de su territ\u00f2riu de \"Arta Calif\u00f2rnia\", in sa chi tando fiat Noa Ispagna, tzerriada a pustis M\u00e8ssicu cun s'indipend\u00e8ntzia. Fiat a coa tzedidu a sos Istados Unidos de Am\u00e8rica a s'acabu de sa Gherra Messicanu-Americana chi su M\u00e8ssicu aiat p\u00e8rdidu. Sa parte prus meridionale de s'istadu fiat comporada in su 1853 cun s'Achistu de Gasden."}
{"id": "13086", "revid": "2404", "url": "https://sc.wikipedia.org/wiki?curid=13086", "title": "Phoenix", "text": "Phoenix est una tzitade de unos 1.446.000 bividores de sos Istados Unidos de Am\u00e8rica, capitale e tzidade majore de s'Arizona. Est sa de 6 tzitade prus manna in sa natzione.\nEst sea de sa \"Contea de Maricopa\".\nSa primas cuss\u00f2rgias sunt de su 1867, a curtzu de s'acosidu intre sos fr\u00f9menes Gila e Salt. At pigadu t\u00ectulu de tzitade in su 1881.\nS'\u00e0rea metropolitana contat unos 4,3 milliones de residentes, chi nde faghent sa de 13 prus manna in sos USA."}
{"id": "13087", "revid": "3602", "url": "https://sc.wikipedia.org/wiki?curid=13087", "title": "SCIDA \u2013 Giovunus Indipendentistas", "text": "SCIDA \u2013 Giovunus Indipendentistas est un'ass\u00f3tziu apart\u00ecticu de studiantis universitarius chi bolit fai cresci sa cuscientzia indipendentista sarda a intru de s'universidadi casteddaja. \nS'assotziu casteddaju est nasciu in su mese de martzu de su 2013 de una pariga de attrus assotzius politicus indipendentistas, ma no est n\u00e9 unu partidu n\u00e9 tantu prus pagu unu movimentu politicu: po custu, no est intentzion\u00e0u a partecip\u00e0i a peruna eletzioni chi non s\u00ecat arrelat\u00e0da a su campu universitariu. Prusaprestu, bolit cr\u00ecai un'ambienti sotziali de arrexonu , chi podat b\u00ecri a is giovunus cumenti protagonistas a f\u00e0i massa critica, a pizu de is problemas socio-culturalis prus mannus de sa Sard\u00ecnnia.\nSCIDA bolit rappresent\u00e0i is ist\u00e0ntzias de su mundu giovanili e indipendentista de is studiantis universitarius: po custu at fattu craru chi no nc'at a mand\u00e0i perunu deleg\u00e0u a cungressus agganci\u00e0us a is partidus italianus chi nci funt in Sard\u00ecnnia, chi a parri de s'assotziu funt sa cuinta colunna de su colonialismu italianu, ma scetti a cussus chi non tenit leg\u00e0mini cun issus."}
{"id": "13088", "revid": "3602", "url": "https://sc.wikipedia.org/wiki?curid=13088", "title": "Sardinna/campidanesu", "text": ""}
{"id": "13095", "revid": "772", "url": "https://sc.wikipedia.org/wiki?curid=13095", "title": "Gustave Caillebotte", "text": "Caillebotte est istadu unu de sos primos a aer bidu sa fotografia comente una fromma de arte."}
{"id": "13096", "revid": "156405", "url": "https://sc.wikipedia.org/wiki?curid=13096", "title": "Robin Williams", "text": "Robin McLaurin Williams (Chicago, Illinois, 21 de tr\u00eculas, 1951 \u2013 Paradise Cay, Calif\u00f2rnia, 11 de austu, 2014), fit unu c\u00f2micu e attore americanu."}
{"id": "13100", "revid": "2404", "url": "https://sc.wikipedia.org/wiki?curid=13100", "title": "Tauleddas de Tzricotu", "text": "Tauleddas de Tzricotu est su n\u00f9mene est usadu pro inditare unas bator taulas in bronzu lantzitadas de long\u00e0ria de 6,5 cm, base de 3,5 cm e gruss\u00e0ria de 0,9 cm, agatadas in sa pen\u00ecsula de Sinnis, in territ\u00f2riu de su comune de Crabas, prov\u00ecntzia de Aristanis.\nSignificadu, or\u00ecgine e datadura issoro sunt de momentu perricados. S'agatu remontat a su 1996.\nSu 19 de l\u00e0mpadas 1998, unu gi\u00f2vanu massaju crabarissu, daet a sa Subraintend\u00e8ntzia Archeol\u00f2gica de Casteddu e Aristanis una tauledda de brunzu, dimandende chi su repertu b\u00e8ngiat in fatu postu in ammostu in su museu comunale de Crabas.\nS'ischit impertantu chi sas tauleddas diant \u00e8ssere bator, ma de sas \u00e0teras tres b'ant isceti fotografias, chi sunt tentas de duos professores de litzeu aristanesos, Gigi Sanna e Gianni Atzori, chi in su 1996 aiant giai publicadu unu l\u00ecburu, chi in cobertina tenet fotografia de una de sas tauleddas. \nIpotesis.\nBi sunt duas ipotesis subra su significadu de lantzitadas, s'usu e s'\u00e8poca de sas tauleddas:\nIscritura Nuraghesa.\nSegundu custa ip\u00f2tesi sas sas tauleddas fiant usadas in ritos de interramentu de \u00e8poca nuraghesa e sas lantzitadas sunt iscrituras cun carateres medio-orientales.\nSu l\u00ecburu publicadu de Gigi Sanna e Gianni Atzori, a t\u00ectulu \"Omines dal Neolitico all' eta' Nuragica\", faghet unu ammentu a su repertu, e chistionat de \u00e0teros agatados cun s\u00ecmbulos simbillantes.\nConcludit ipotizende chi sa tauledda potzat \u00e8ssere unu s\u00e8gliu reale funer\u00e0riu, databile intre sos s\u00e8culos XIV e XII i.C. in ue sas incisuras regordant meda s'iscritura cuneiforme de sa tzitade siriana de Ugarit, cun carateres proto-sinaiticos, proto-palestinesos e fen\u00ectzios, chi faghet creere chi sos nuraghesos tennerent cuntatos cun sos populos orientales.\nIn sos annos a pustis sas chircas de Gigi Sanna ant sighidu ponende a cumparantzia \u00e0teros repertos agatados semper in Sinnis, ma fentzamentzas in \u00e0teras zonas de Sardigna, arribende a ist\u00f9dios cun arche\u00f2logos frantzesos, de cumpar\u00e0ntzia cun sas \"Tauleddas de Glozel\", agatadas in su 1924 in su sud de sa Frantza, custas puru lantzitadas cun s\u00ecmbulos chi no ant agatadu interpretatzione tzerta.\nSighende custa teoria sos nuraghesos iscrieant de dereta fache e manca, de manca fache a dereta e a coloru, chi est a n\u00e0rrer ca chi sa prima l\u00ecnia fiat iscrita de dereta fache a manca, sa chi sighiat andaiat de manca fache a dereta e de gasi narende.\nCussas in sas tauleddas bi diant \u00e8ssere pregadorias, in ue s'agatant fintzas n\u00f9menes de pessones nuraghesas.\nDecoraduras de s'Edade de Mesu.\nSegundu custa ipotesi sas tauleddas e duncas sas lantzitadas sunt decoraduras de \u00e8poca bizantina.\nGiai a unu primu annotu, sa tauledda dada a sa subraintend\u00e8ntzia fiat cunsiderada poss\u00ecbile artefatu de Raimondo Zucca. Sas lantzitadas diant p\u00f2dere fintzas \u00e8ssere acontzos fatos in unu tempus afatante.\nUnu problema fundamentale in s'ist\u00f9diu de sas tauleddas istat in su fatu chi, sende in brunzu sos m\u00e8tidos usados in die de oe non permitent de ddas datare de pretzisu. \nNon podende t\u00e8nnere tzertesa de s'\u00e8poca e sende chi agatados simigiantes in Sardigna non bi sunt istados, o prus a prestu sunt pagus meda e de difitzile interpretatzione, s'\u00e0tera teoria non podet \u00e8ssere cunsiderada cre\u00ecbile.\nB'ant noantimes \u00e0teros repertos de \u00e8poca t\u00e0rdiu-bizantina, chi tenent formas e fantasias meda simigiantes."}
{"id": "13101", "revid": "3602", "url": "https://sc.wikipedia.org/wiki?curid=13101", "title": "Mezzogiorno", "text": "Mezzogiorno (in sardu a sa l\u00ectera \"Mesud\u00ece\") est unu faveddu italianu pro inditare totu s'ala de zosso de s'Italia, cumprend\u00e8nde s'Italia meridionale e s'isula de Sitzilia. Si podet n\u00e0rrere chi incr\u00f9at sas rezones amministrativas de Abrutzu, Basilicata, Campania, Calabria, Puglia, Molise e Sitzilia. Calicunu bi ponet fintzas sos tretos prus a zosso de su Latziu (est a n\u00e0rrere, sos distretos de Sora, Cassino, Gaeta, Cittaducale e Amatrice), ca issos puru fach\u00ecant parte de su Rennu de sas Duas Sitzilias. Su faveddu lu at imbent\u00e0u pro primu Giuseppe Garibaldi, cando fit a puntu de conchistare s'Italia de zosso a contu de sos Savoia.\nManc\u00e0ri t\u00e8nzat pacu ite b\u00ecere chin sas rezones apenas mentov\u00e0das, pro cumbenientzia italiana si tzaccat meda sa Sardigna puru in su \"Mezzogiorno\" chi est ess\u00ecu dae sos Borbones.\nSu \"Istituto Nazionale di Statistica\" (ISTAT) impr\u00e8at su vocabulu in sos traballos suos pro inditare una de sas chimbe rezones istatisticas, ma boc\u00e0ndeche a fora s\u00ecat sa Sitzilia s\u00ecat sa Sardigna, chi prusapr\u00e8stu fachent parte de una rezone istatistica a banda chi si narat Italia isulana."}
{"id": "13102", "revid": "3602", "url": "https://sc.wikipedia.org/wiki?curid=13102", "title": "Le Midi", "text": "Le Midi est unu faveddu chi cheret inditare s'ala de zosso frantzesa. Sa Frantza meridionale cumprendet:\nCustu tretu currespondet in parte manna a s'Otzitania, sa macro-rezone in ube s'otzitanu (in frantzesu \" langue d'oc \") - in cuntrastu chin sas \"langues d'o\u00efl\" de sa Frantza de susu - fit istoricamente sa limba prus isparghinada. Manc\u00e0ri chi s\u00ecant parte de s'Otzitania, sas rezones de Auvergne e Limousin non si tenent in cunsideru comente parte de sa Frantza meridionale.\nSu faveddu \"Midi\" benit dae \"mi\" (mesu) e \"di\" (d\u00ece) in frantzesu anticu, ind una manera chi si assimizat a su \"Mezzogiorno\" italianu. S'ora de mesud\u00ece fit su matessi de indittare su sud, ca su sole in Frantza pompiat tando a sud. Su sinonimu esist\u00ecat fintzas in frantzesu medianu, in ube su faveddu \"meridien\" si podet relatare s\u00ecat a s'ora de mesudie s\u00ecat a su sud. \nSu \"Midi\" cum\u00ecntzat in Valence: dae cue bi at su ditzu populare \"\u00e0 Valence le Midi commence\"."}
{"id": "13105", "revid": "3602", "url": "https://sc.wikipedia.org/wiki?curid=13105", "title": "Ethnologue", "text": "Ethnologue: Languages of the World est unu fozu, s\u00ecat de paperi s\u00ecat pro mediu elettronicu, de su \"SIL International\" (connottu inn\u00e0ntis comente \"Summer Institute of Linguistics\", \"Istitutu Istadiale de Limbistica\"), chi est unu assotziu cristianu chi punnat a istudiare sas limbas prus pacu connottas, mescamente pro facher arribare su messazu de sa Bibbia a unu numeru prus mannu de leghidores in sa limba mama issoro.\nEthnologue tenet, in s'editzione de b\u00ecndichi fatta in su 2005, istatisticas de unas 6.912 limbas: de cadauna daet su numeru de sos chi las faveddan, sas rezones in ube si faveddan, sos limbazos e sa familia limbistica issoro, sa acattada de sa Bibbia.\nA commo est s'imbentarju prus mannu de limbas, impare a \"Linguasphere Register\".\nSu codiche SIL.\nIn su 1984, Ethnologue at fattu unu sistema de codificamentu a tres literas, mutt\u00ecu codiche SIL, pro cada limba chi descrivet. Custu grustu de codiches brincat sos istandard ISO 639-1 e RFC 3066, chi bi a\u00ecat prima. In s'editzione de batt\u00f2rdichi, prubicada in su 2000, bi a\u00ecat cumpresu 7148 codiches chi non currispond\u00ecan a s'istandard ISO 639-2. In su 2002, SIL at traballau chin s'Organizassione Internatzionale pro sas Istandarditzassiones (ISO) pro incr\u00f9er custos codiches in s'istandard internatzionale: Ethnologue, como, fachet impr\u00e8u de custu istandard, mutt\u00ecu ISO 639-3. S'editzione de b\u00ecndichi, prubicada in su 2005, cumprendet 7299 codiches.\nIn su 2009 an prubicau s'editzione de s\u00e8ichi, chi cumprendet 6909 codiches. Custa editzione de Ethnologue est sa sicunda chi fachet impreu de s'istandard ISO 639-3 pro identificare sa limba.\nIn prus de isseperare unu l\u00f9men printzipale pro una limba, Ethnologue narat fintzas atteros l\u00f9menes chi pro la identificare sun in impr\u00e8u de sa comunidade limbistica etottu, de su gubernu, de sos istranzos, in prus de sos l\u00f9menes b\u00ecdos in su passau e in sa literadura, indipendentemente dae calesisisat l\u00f9men s\u00ecat reconnottu comente uffitziale. Tale agorru de \"nom\u00ecnzos alternativos\" est manna, ma f\u00ecntzas non cumpr\u00eca.\nEthnologue tenet f\u00ecntzas su numeru de errores suos. Calicunu lu currezen in cada editzione nova; in atteros casos, tzertos abbarran galu. Si credet, pro esempiu, chi carchi informatzione a pizu de sas limbas prus esoticas s\u00ecat betza meda.\nLimbistica.\nSu comente una limba est tenta in cunsideru dipendet dae balutassiones sotzio-limbisticas. Carchi autore narat a Ethnologue chi partit calicuna limba, ca preferit a lis n\u00e0rrer \"limbazos\" a cussas variedades. A bortas la an fintzas accusada de p\u00f2nner prus limbas diferentes in su matessi pajolu, n\u00e0ndelis \"limbazos\" de sa matessi limba. Comente nat sa ist\u00e9rria o prefatzione: \u00ab Non tottus sos istudiosos impr\u00e8an sos matessis criterios pro n\u00e0rrer itte facat una \"limba\" e itte unu \"dialetu\".\nEthnologue, a b\u00ecas, est fintzas contra su chi nat sa comunidade de sos limbistas, e faveddantes etottu, cando affirmat su chi fachet unu idioma una limba a banda o, a s'imbesse, unu dialetu, o su comente si depat classificare.\nSa neutralidade de Ethnologue, comente ente issient\u00ecficu, si ponet in discussione pro una paja de casos.\nIstatisticas.\nEthnologue daet pro cada limba sas istatisticas a pizu de s'isparghinada sua.\nA bortas, per\u00f2e, sas istimas de Ethnologue in contu de su numeru de sa comunidade limbistica non currispondet a su chi naran atteras fontes: a s'ispissu, difattis, est prus mannu de su chi est de abberu.\nInformatziones betzas e novas.\nEthnologue, unu pacu comente a Wikipedia, collit informatziones dae zente chi vivet p\u00e8ri tottu su mundu. Calesisiat si podet ponner in cuntattu chin sos redattores, mandande su chi lis bolen n\u00e0rrer pro mediu elettronicu (mail). Sas informatziones sun annovadas petzi una borta pro cada battor annos.\nCustu bolet n\u00e0rrer chi, f\u00ecntzas si Ethnologue si annovat, medas informatziones sun betzas. Custu accadit pro su fattu chi sos redattores non si torran a b\u00ecer dontzi boche pro cada editzione nova."}
{"id": "13106", "revid": "3602", "url": "https://sc.wikipedia.org/wiki?curid=13106", "title": "Italia isulana", "text": "Sa Italia isulana currispondet a sas isulas chi, pro cunventzione, fachen parte de s'istadu italianu e cumprendet sas rezones de Sitzilia e Sardigna.\nS'Italia isulana currispondet a una tzircuscrissi\u00f2ne elettorale de su Parlamentu Europeu, chin derettu a sete sezos; bi at per\u00f2e problemas, ca dontzi borta sa Sitzilia si picat belle tottus sos postos pro su numeru prus mannu de zente chi tenet, lassande sa Sardigna chene rappresentantzia peruna in Europa."}
{"id": "13107", "revid": "16489", "url": "https://sc.wikipedia.org/wiki?curid=13107", "title": "Otzitania", "text": "Sa Otzit\u00e0nia (in otzitanu \"Occit\u00e0nia\" [utsi'tanj\u0254], [uksi'tanj\u0254], sicundu sa norma classica, \"\u00d3ucitan\u00eco\" sicundu cussa mistraliana) o, prus pacu intesu, \" Pays d'Oc \", est una rezone istorico-zeografica de s'Europa chi non la def\u00ecnin l\u00e0canas politicas e si at isvilup\u00e0u in Frantza de zosso, prus atteros trettos zeograficos, a l\u00e0cana o nono.\nEst unu trettu chi tenet connotassi\u00f2ne mescamente limbistico-filol\u00f2zica, est a n\u00e0rrer chi si fundat in supra de sa limba otzitana o limba d'oc, b\u00e8nnia dae s'otzitanu anticu o proventzale. S'otzitanu non si depet per\u00f2e cunfunder chin su francuproventzale (arpitanu), n\u00e9n chin su frantzesu, mancari chi facan parte de sa matessi camba noulatina e galloromanza. \nCustas limbas sun naschias chin sa latinitzassi\u00f2ne de sa Gallia tardu-antica e medievale (prus o mancu dae su seculu de IV a cussu de XII), chin faveddos latinos ammistur\u00e0os a atteros franco-gallicos. Oje in d\u00ece, custas limbas sun de interessu mannu pro sos filologos, e cada istadu in ube si faveddan las at reconnottas. Sa limba otzitana fit in impr\u00e8u de sa poesia trobadorica, sa forma de literadura naschia in sa rezone de Acuitania in su seculu de XI e, prus a tardu, diff\u00f9ndia in bona parte de Europa. A cumintzare dae su seculu de XV, su distinghimentu zeograficu fit supratottu limbisticu, pro la marcare in cuntrastu s\u00ecat chin sa limba tzentru-orientale de sas Alpes Graias, in ube si chistionabat unu francuproventzale settentrionale de l\u00f9men \"arpitanu\", s\u00ecat chin sa Frantza de s\u00f9su, in ube si faveddabat imb\u00e8tzes sa limba d'oil, est a n\u00e0rrer sa \"mama\" de su frantzesu modernu.\nAtteros s\u00ecnzos caratteristicos de s'Otzitania sun in tradissiones, musicas e ballos populares."}
{"id": "13108", "revid": "3602", "url": "https://sc.wikipedia.org/wiki?curid=13108", "title": "Ziminu", "text": "Su vocabulu tataresu zim\u00ecnu, chi in limba sarda d\u00ecat a istare po \"cantos\", est in riferimentu a unu mandigu sardu tipicu de sas tzittades de T\u00e0tari e Portu Turre. Si trattat de matzimene de anzone o b\u00f3inu, in ue a essere sos primos sunt su paras\u00e0mbene (\"lu parasangu\"), s'istent\u00ecna (\"lu isthintinu\"), su cannaculu (\"lu cannaguru\"), ma fintzas su coro (\"lu cori\"), su runzone (\"lu rugnoni\") e s'isprene (\"la ippiena\"); tra tottus, per\u00f2e, su cantu pius licchittu est su primulate (\"lu primuratti\").\nOrizine.\nSu zim\u00ecnu si ammanizat cando si lu ponet in grav\u00ecglia, in ue si depet cocher, inn\u00e0ntis de li ponner sale e lu servire.\nSu ziminu est tipicu de Tatari, ma non de sas biddas in su tzircundarju sou. Difattis, in tzittade si viv\u00ecat cun ortos, po mandigare ortalissa, e in prus cun su cummertziu, mentras in atterue bi a\u00ecat pastoriu po su pius; sos tzittadinos non si pod\u00ecant gai mandigare sas partes pius bonas, e duncas si dep\u00ecant accuntentare de sos cantigheddos (dae cue su faeddu \"ziminu\") pius pagu pretziosos, lassende su menzus a sos riccos tzittadinos (\"li signori\") e a sos pastores de bidda (\"li di li biddi\").\nZiminadda.\nS'attividade de ammanizare su ziminu e, poi, de si atobiare in grupu po si nde lu mandigare, est giamada \"ziminadda\", e si festat po su pius in campagna o in sos olivarios chi inghiri(a\u00ec)ant sa tzittade tataresa: in beranu e in istiu tottus sas cumpanzias de zovineddos si bid\u00ecant ind una domo de campagna e, a sero, fagh\u00ecant custu rituale.\nSa ziminadda si accumpanzat a fiottos de binu, subratottu ruju e corposu (tipu su Cannonau de Sossu e S\u00e8nnaru, su Cagnulari e gai sighende), e a birdura frisca (fenugru, tamata, lattucca e appiu, tantu po nde mentovare calicuna) o fatta arrustu (cartzofa, chipuddeddas, piperone) chi si lassa\u00ecat cochende a longu impare a sa petza.\nCun s'iscandalu de bacca macca iscoppiadu peri tottu s'Europa, calchi leze at proib\u00ecdu b\u00e9ndida e cunsumu de ziminu; custu che at fattu pesare non pagu abbolottu e fattu nascher, de s'atteru, unu mercadu clandestinu.\nAtteros sinnificos.\nIn calchi attera parte de Sardigna, po esempiu S'Alighera, cun su faeddu ziminu si cheret intender una ischiscionera, est a narrer una suppa de pischeddos de pagu soddu, chi si cochent lassendelos a buddire. Tocat a narrer chi unu tataresu, cando narat \"ziminu\", si riferit semper a s'arrustida de petza.\nIn atteros trettos galu de Sardigna, comente Bultzi, po \"ziminu\" si intendet sa coghidura in cassarola, cun bagna de tamata, de matzimene de anzone o crabittu; meda pius pagu solitu fit, in sa traditzione, su cunsumu de cussa de bigru, ca sos b\u00f3inos serv\u00ecan po fagher late o po bi trabagliare. Galu pius raru, fintzas in cue, capita\u00ecat per\u00f2e de fagher su ziminu a sa moda de T\u00e0tari.\nIn continente, comente in Pistoia e in Liguria, su faeddu \"zimino\" faghet parte de sa coghina locale ma in riferimentu a unu pratteri de birduras a foza e pische."}
{"id": "13112", "revid": "137311", "url": "https://sc.wikipedia.org/wiki?curid=13112", "title": "1483", "text": "S'annu 1483 (MCDLXXXIII) in n\u00f9meros romanos) est un annu incomintzadu in mercuris segundu su calend\u00e0riu gregorianu."}
{"id": "13113", "revid": "137312", "url": "https://sc.wikipedia.org/wiki?curid=13113", "title": "1520", "text": "S'annu 1520 (MDXX in n\u00f9meros romanos) est un annu incomintzadu in dom\u00ecniga segundu su calend\u00e0riu gregorianu."}
{"id": "13117", "revid": "7227", "url": "https://sc.wikipedia.org/wiki?curid=13117", "title": "Antoni Ballero de C\u00e0ndia", "text": "Antoni Ballero de C\u00e0ndia (S'Alighera, 1927 - ) est unu poete e abbocadu sardu, chi at fattu torrare a nascher su assotziu de La Palmavera. Sa poesia sua est tottu iscritta in cadelanu bartzellonesu, cun tematica e metrica variada, chi faghet bider cantu bi tenzat a iscr\u00ecer ind una forma istandard: custa cosa lu at fattu diventare unu de sos primos in tzittade sua a isp\u00ecngher pro chi s'Alighera fit menzus aggantzada a sa traditzione culturale de sos cadelanos."}
{"id": "13121", "revid": "14497", "url": "https://sc.wikipedia.org/wiki?curid=13121", "title": "Nevada", "text": "Su Nevada est unu istadu federadu de sos Istados Unidos de Am\u00e8rica chi s'agatat in sa regione de Sud-Ovest de sa natzione. Est unu de sos istados atraessadu de sos Montes Rocosos. Sa capitale est Carson City, sa prus manna tzitade Las Vegas.\nAll\u00e0canat in su Nord cun Oregon e Idaho, in s'Est cun su Utah, in su Sud-Est cun s'Arizona e in s'Ovest e Sud-Ovest cun sa Calif\u00f2rnia. Non tenet bessida a mare.\nSos primos isproradores europeos de sa regione sunt istados sos ispagnolos, chi sunt fintzas sos chi dd'ant dadu n\u00f2mene de Nevada (chi cheret n\u00e0rrere \"niada\"), pro sa nie chi ammantaiat sos montes in ierru. A cussos tempos su territ\u00f2riu fiat b\u00ecvidu de nativos americanos comente sas trib\u00f9s de Paiute, Shoshone, Washoe.\nAt pois fatu parte de sa Noa Ispagna e a coa, de su 1821 de s'istadu indipendente de M\u00e8ssicu. Sos Istados Unidos dd'aiant imbetzes balangiadu in su 1848 cun sa Gherra Messicanu-Americana e nd'aiant postu a parte de su \"Territ\u00f2riu de Utah\" in su 1850. \nS'arribu mannu de emigradores est d\u00e8pidu a s'iscoberta a Comstock Lode de una vena de prata in su 1859. Custu fatu at betidu in su 1861 a sa criatzione de su \"Territ\u00f2riu de Nevada\", isceradu de su de su Utah.\nEst istadu amm\u00ectidu a intro de s'Unione comente istadu federadu de 36 su 31 de santugaine 1864, segundu istadu a b'intrare durante sa Gherra Tzivile, cun sa Virg\u00ecnia Otzidentale.\nIn su 1900 s'istadu contaiat populatzione de unos 40.000 bividores, chi fiat prus pagu de sa metade de su prus pagu populadu istadu de sa natzione a fatu suo. In su s\u00e8culu XX est noantamas diventadu unu logu tur\u00ecsticu, gr\u00e0tzias a s'aprobu de leges pagu seberas in tema de c\u00f2gios e separ\u00f2ngios e prusatotu gr\u00e0tzias a sa legalizadura de su giogu de azardu.\nSu turismu est oe sa faina printzipale funte de impreu. De importu fintzas sa bogada de s'oru de chi su Nevada est produidore de bator in su mundu.\nSu Nevada est su de 7 istados prus ist\u00e8rridos, su de 35 prus populados e su de 9 cun prus b\u00e0scia densidade de bividores intre sos 50 chi cumponent sa federatzione. Unu 75% de sa populatzione est cuntzentrada in sa \"Contea de Clark\" in ue s'agatat s'area metropolitana Las Vegas-Paradise.\nSu Nevada est unu istadu in manna parte des\u00e8rticu e semi-\u00e0rridu. Casi su 90% de su territ\u00f2riu est amministradu de giurisditziones federales de sos USA, siat tziviles siat militares.\nSu nom\u00ecngiu est \"Silver State\" (Istadu de Prata), tenende sa prata importu mannu in s'economia. \u00c0teros nom\u00ecngios sunt \"Battle Born State\" (Istadu N\u00e0schidu de sa Batalla), \u00e8ssende su Nevada n\u00e0schidu in tempos de sa Gherra Tzivile, \"Sagebrush State\" e \"Sage hen State\". "}
{"id": "13122", "revid": "2404", "url": "https://sc.wikipedia.org/wiki?curid=13122", "title": "Las Vegas", "text": "Las Vegas est una tzitade de unos 584.000 bividores de sos Istados Unidos de Am\u00e8rica, chi s'agatat in s'istadu federadu de Nevada in ue est sea de sa \"Contea de Clark\".\nS'area metropolitana de Las Vegas, chi tirat a totu sa Contea de Clark, contat unos 2 milliones de residentes e est sa cun prus manna cr\u00e8schida demogr\u00e0fica de sos Istados Unidos.\nSa tzitade est capitale famada de su giogu de azardu."}
{"id": "13123", "revid": "2404", "url": "https://sc.wikipedia.org/wiki?curid=13123", "title": "Carson City", "text": "Carson City est una bidda de unos 55.000 bividores de sos Istados Unidos de Am\u00e8rica, capitale de s'istadu federadu de Nevada.\nS'agatat un s'Est de s'istadu, pagu a tesu de sa l\u00e0cana cun sa Calif\u00f2rnia, a s'Ovest de su lagu Washoe e a Est de su lagu Tahoe.\nIn passadu est istada tzentru de importu de estratzione de prata. "}
{"id": "13129", "revid": "2404", "url": "https://sc.wikipedia.org/wiki?curid=13129", "title": "Hawaii", "text": "Sas Hawaii (/h\u0259\u02c8wa\u026a.i\u02d0/ o /h\u0259\u02c8wa\u026a\u0294i\u02d0/; Hawajanu: Hawai\u02bbi [h\u0250\u02c8v\u0250i\u0294i]) sunt unu artzip\u00e8lagu chi s'agatat in posidura tzentrale a s'Oc\u00e8anu Patz\u00ecficu.\nSunt cumpostas de chentinas de \u00ecsulas vulc\u00e0nicas ispaghinadas in prus de 2.400 km. A su chirru de Sud-Ovest de s'artzip\u00e8lagu s'agatant sas oto prus mannas, chi de Nord-Ovest a Sud-Est sunt: Ni\u02bbihau, Kaua\u02bbi, O\u02bbahu, Moloka\u02bbi, L\u0101na\u02bbi, Kaho\u02bbolawe, Maui e s'\u00ccsula de Hawai\u02bbi. Est custa sa prus manna, inditada fitaniamente comente \"Isula Manna\" pro dda dist\u00ecnghere de su restu de s'artzip\u00e8lagu. Sunt su grupu de \u00ecsulas prus setentrionale de Polin\u00e8sia.\nSas Hawaii faghent parte de sos Istados Unidos de Am\u00e8rica, in ue sunt intradas su 21 de austu 1959, \u00f9rtimu istadu federadu a b'intrare. Sa capitale e prus manna tzitade est Honolulu, posta in s'\u00ecsula de O\u02bbahu.\nSas Hawaii, de sos 50 istados federados sunt su de 8 prus pagu ist\u00e8rridos, su de 11prus pagu populados, ma su de 13 cun prus arta densidade de bividores. Sa costera, chi tirat a 1.210 km, est sa prus longa de sos Istados Unidos in fatu a sas de Alaska, Fl\u00f2rida e Calif\u00f2rnia.\nIn sa natzione est su solu istadu insulare e su solu cun majoria de populatzione de or\u00ecgines asiaticas. Comente s'Arizona, non sighit s'ora legale.\nParis a s'Alaska non est contiguosu a sos \u00e0teros, ma est s'\u00f9nicu in sa federatzione chi non s'agatat in su cuntinente americanu: geograficamente e etnologicamente sas Hawaii sunt parte de s'Otze\u00e0nia.\nSu nom\u00ecngiu de sas Hawaii est \"The Aloha State\" (S'Istadu de s'Aloha). Aloha est unu faeddu hawajanu chi cheret n\u00e0rrere \"istima\", \"paghe\", \"cumpadessimentu\", e chi de su s\u00e8culu XIX benit usadu fintzas a saludu. "}
{"id": "13130", "revid": "14497", "url": "https://sc.wikipedia.org/wiki?curid=13130", "title": "Nebraska", "text": "Su Nebraska (/n\u0259\u02c8br\u00e6sk\u0259/) est unu istadu federadu de sos Istados Unidos de Am\u00e8rica, chi s'agatat siat in sa regione de sas Campuras Mannas siat in sa otzidentale m\u00e8dia. Sa capitale est Lincoln, sa prus manna tzitade Omaha.\nAll\u00e0canat in su Nord cun Dakota de Sud, in s'Est e Sud-Est est iscerada de su fr\u00f9mene Missouri de Iowa e Missouri, in su Sud pigat l\u00e0cana cun su Kansas, in su Sud-Ovest cun su Colorado, in su Nord-Ovest cun su Wyoming. Non tenet bessida a s'oc\u00e8anu.\nSu territ\u00f2riu de su Nebraska, comente totus sos de sos Istados Unidos fiat in passadu b\u00ecvidu de p\u00f2pulos amerindos. Sos primos isproradores europeos sunt istados sos frades francu-canadesos Mallet, in su 1739, chi dd'aiant atraessadu in su caminu chi aiant sighidu deretos a Santa Fe. Sa prima isproradura de anglo-americanos est imbetzes de su 1804, in cussa chi at pois pigadu n\u00f2mene de \"Ispeditzione de Lewis \u00e8 Clark\". \nSu Nebraska fiat ordingiadu a istadu su 1 de martzu 1867. Fiat su de 37 a b'intrare. \nSu clima de su Nebraska est cuntinentale \u00f9midu, cun istades meda caentes e ierros fridos. Su chirru otzidentale est semi-\u00e0rridu.\nSos bividores sunt in manna parte de etnia germ\u00e0nica, cun peschentu de populatzione de or\u00ecgine ceca prus artu chi in totu su restu de sos Istados Unidos.\nSu nom\u00ecngiu est \"Cornhusker State\" (Istadu Isc\u00f2rgia-Trigainde)."}
{"id": "13131", "revid": "2404", "url": "https://sc.wikipedia.org/wiki?curid=13131", "title": "Lincoln (Nebraska)", "text": "Lincoln est una tzitade de de unos 260.000 bividores de sos Istados Unidos de Am\u00e8rica capitale de s'istadu federadu de Nebraska e sea de sa \"Contea de Lancaster\".\nS'or\u00ecgine de sa bidda torrat a coa in su 1856, n\u00e0schida cun n\u00f2mene de \"Lancaster\". Tando sa capitale de su Territ\u00f2riu de Nebraska fiat galu Omaha. Sa detzisione de dda movere de in ie est b\u00e8nnida de su fatu chi manna parte de sos bividores de su territ\u00f2riu biviat in su Sud de su fr\u00f9mene Platte e fiat cunsiderende de s'aunire a s'istadu de su Kansas.\nA pustis de sa bochidura de su presidente Abraham Lincon de su 1865, sa bidda in onore suo aiat mudadu n\u00f2mene in Lincoln e in su 1867 fiat fata capitale de su istadu cunfederadu nou de Nebraska."}
{"id": "13132", "revid": "2404", "url": "https://sc.wikipedia.org/wiki?curid=13132", "title": "Omaha", "text": "Omaha est una tzitade de unos 409.000 bividores de sos Istados Unidos de Am\u00e8rica, tzentru prus mannu de su Nebraska e sea de sa \"Contea de Douglas\".\nS'area metropolitana contat unos 820.000 residentes."}
{"id": "13133", "revid": "2404", "url": "https://sc.wikipedia.org/wiki?curid=13133", "title": "Pueblo (Colorado)", "text": "Pueblo est una tzitade de unos 106.000 bividores de sos Istados Unidos de Am\u00e8rica chi s'agatat in s'istadu federadu de Colorado, in ue est sea de sa contea om\u00f2nima.\nMancari non siat bidda meda manna, Pueblo tenet importu in s'economia de totu su Colorado meridionale e de parte de su Nou M\u00e8ssicu."}
{"id": "13134", "revid": "14497", "url": "https://sc.wikipedia.org/wiki?curid=13134", "title": "Ohio", "text": "S'Ohio (/o\u028a\u02c8ha\u026a.o\u028a/) est unu istadu de sos Istados Unidos de Am\u00e8rica chi s'agatat in sa regione otzidentale m\u00e8dia. sa capitale est Columbus, s'\u00e0rea metropolitana prus de importu est sa de Cleveland.\nAll\u00e0canat in s'Est cun sa Pennsylvania, in su Sud-Est cun sa Virg\u00ecnia Otzidentale, in su Sud cun su Kentucky, in s'Ovest cun s'Indiana, in su Nord-Ovest cun su Michigan e in su Nord-Est cun sa prov\u00ecntzia canadesa de Ont\u00e0rio.\nEst su de 34 istados prus ist\u00e8rridos, su de 7 prus populados e su de 10 cun prus arta densidade de bividores de sos 50 chi cumponent sa federatzione.\nS'Ohio depet su n\u00f2mene de su fr\u00f9mene om\u00f2nimu chi iscerat sa l\u00e0cana meridionale. Su faeddu dependet de sa limba Irochesa, cheret n\u00e0rrere \"grandu fr\u00f9mene\" o fintzas \"riu ladu\". \nSa regione in ue s'agatat s'istadu fiat pro meda tempus perricada de frantzesos e inglesos. In su 1763 fiant sos segundos a ddu balangiare. In su 1774 fadiat parte de su Canada e a coa, de su 1787 de su Territ\u00f2riu de Nord-Ovest, amm\u00ectidu pois in s'Unione comente istadu de 17 su 1 de martzu 1803.\nS'Ohio est istadu produidore de richesa de 7 in sa natzione.\nSu n\u00f2mingiu est \"Buckeye State\" (Istadu de sa Mata de Cast\u00e0ngia Americana). Sos bividores de s'Ohio benint fintzas inditados comente \"buckeyes\"."}
{"id": "13135", "revid": "14064", "url": "https://sc.wikipedia.org/wiki?curid=13135", "title": "Columbus", "text": "Columbus est una tzitade de unos 822.500 bividores de sos Istados Unidos de Am\u00e8rica, capitale de s'istadu de Ohio, e bidda de 15 prus manna de sos USA. S'ist\u00e8rret in sos territ\u00f2rios de sas conteas de Delaware, Fairfield e Franklin.\nS'\u00e0rea metropolitana contat 2 milliones de residentes, chi in s'Ohio est segunda isceti a sa de Cleveland e pro sa natzione est sa prus manna de 28."}
{"id": "13136", "revid": "2404", "url": "https://sc.wikipedia.org/wiki?curid=13136", "title": "Cleveland", "text": "Cleveland est una tzitade de unos 478.500 bividores de sos Istados Unidos de Am\u00e8rica chi s'agatat in s'istadu de Ohio. est sea de sa \"Contea de Cuyahoga\".\nSa bidda est posta in su Nord-Est de s'istadu in s'oru de su Lagu Erie, a 100 km de sa l\u00e0cana cun sa Pennsylvania.\nFundada a sa buca de su fr\u00f9mene Cuyahoga in su 1796, Cleveland est cr\u00e8schida meda diventende tzentru de finantza e de ind\u00f9stria.\nS'\u00e0rea metropolitana contat 2.250.871 residentes. Est sa prus manna de Ohio e sa de 23 in sa natzione."}
{"id": "13137", "revid": "7227", "url": "https://sc.wikipedia.org/wiki?curid=13137", "title": "Tazenda", "text": "Sos Tazenda sun una banda musicale etno-pop rock sarda chi Andrea Parodi, Gigi Camedda e Gino Marielli, chi ben\u00ecan dae su grupu \"Coro degli Angeli\", a\u00ecan fundadu in su 1988. Est connotta pro su riferimentu suo a sa musica traditzionale de sa curtura isulana e, mescamente, a sa limba sarda. Su prus de sas cantones est, difattis, nessi in carchi l\u00ecnia in sardu logudoresu, impare a s'italianu (ma, a b\u00ecas, lis at capitadu de cantare peri in atteras limbas, comente s'ispagnolu e s'inglesu).\nSu n\u00f9men pro sa banda lu an picadu dae Secundu Fundamentu, unu romanzu de Isaac Asimov chi pertenet a su tziclu de su Fundamentu. In su romanzu jocat unu rolu mannu su praneta Tazenda (nom\u00ecnzu chi benit dae su faeddu inglesu \" Star's End \"). Su isseperu, sicundu sa testimonia de sos Tazenda etottu, fit istadu pro custu n\u00f9men gr\u00e0tzias a un'assimizu de sonu cun su sardu.\nZenere musicale.\nSu zenere de sos Tazenda lu an muttidu \"etno-pop-rock\"; sa caratteristica sua est, difattis, chi bi istat tra pop, rock e musica etnica, cund un'influentzia manna chi la jocat su sardu. A s'ispissu, in sas cantones bi at fintzas istrumentos musicales sardos, comente launeddas e organittos.\nA libellu de boche, attera influentzia de sa musica sarda, bi at tres boches a tonu diferente: unu tenore, una contra (baritonu), e unu bassu chi a s'ispissu cantan fachende assimizos cun su cantu a tenore. Su bassu est Gigi Camedda, sa contra est Gino Martinelli e su tenore est istadu, a primu, Andrea Parodi e, a pustis, Beppe Dettori.\nSa limba prus impreada, fintzas a su 2013, fit sa sarda e, sicomente benin tottus dae su cabu de susu, cantan pro su prus in logudoresu. In sos primos album fit su sardu sa limba a dominare, ma cando an ottentu sutzessu peri dae foras in continente, sos Tazenda an cumintzadu a nche facher intrare s'italianu puru in sas cantones.\nCustu est istadu cajone pro chi Andrea Parodi a\u00ecat lassadu su grupu in su 1997, sighinde a facher una carriera de solista prus aggantzada a sa musica traditzionale, pro more de su fattu chi sos Tazenda si fin ispinghende tropu a su zenere pop.\nEst particulare s'album \u00a1\u00a1\u00a1Bum-ba!!!, in ue sos Tazenda an cantadu peri in ispagnolu. Dae s'album Ottantotto in susu, su grupu fit de su tottu una banda pop, cumintzande a impreare fintzas sintetitzadores e tasteras, ma sighinde semper a cantare in sardu e italianu, cund in prus un'azicu de inglesu."}
{"id": "13138", "revid": "3602", "url": "https://sc.wikipedia.org/wiki?curid=13138", "title": "Su ballu sardu", "text": ""}
{"id": "13139", "revid": "7227", "url": "https://sc.wikipedia.org/wiki?curid=13139", "title": "KNA (banda musicale)", "text": "Sos KNA (fintzas Kenzaskra o Kenze Neke - Askra) sun istatos una banda musicale folk rock sarda fundata in Thiniscole in su 2006 e attiva fintzas a su 2012. Naschitu dae s'aunimentu de sos duos grupos rock thiniscolesos Kenze Neke e Askra, su prozetu KNA at torratu a interpretare in crae acustica repertorjos de sas duas bandas e fintzas cantones novas.\nIst\u00f2ria.\nSu prozetu KNA naschit in su 2005 dae s'aunimentu de duos grupos, chi benin ambosduos dae sa tzittade de Thiniscole: sos Askra, chi sichin a esser in attivitate issoro in prus de su periodu KNA, e sos Kenze Neke, chi a\u00ecan accabbatu de cantare in su 2000. Sas bandas ten\u00ecan a cumone su matessi zenere musicale (su folk punk) e sa matessi bidea politica (indipendentismu sardu), e a\u00ecan zai traballatu paris in su 1995 'achende su mini album \"Gherramus tott'impare\". Pernu de s'aunimentu 'it sa punna a torrare a pessare in crae acustica sos repertorjos de sas duas bandas distintas. Su primu cuntzertu de sos KNA est in su 27 de su mese de Capidanne de su 2006 in Prata Santa Caderina in T\u00e0tari, chi li at sichitu cussu fattu in su 25 de Sant'Andr\u00eca in su Titty Twister de Selargius in prov\u00ecntzia de Casteddu. Custu, chi benit lezistratu, daet su cumintzu a su primu traballu de su grupu: su live album \"Ruju\" ess\u00ectu a campu in su 2007. Sos KNA sichin s'attivitate issoro in istiu de su 2007 andande foras dae sa Sardinna e cantande in cuntzertu in Pisa e Bologna. In attonzu de su matessi annu su grupu isseperat de traballare cumponende cantones novas, chi los at a 'acher essire s'album \"Respetu e Amore\" prubicatu in su marcu indipendente \"KN produtziones\". In su 2011 essit cun s'Unione Sarda sa regorta \"Andhonzu\" chi collit cantones de sos Kenze Neke, Askra e Tzoku. Su prozetu KNA accabbat in beranu de su 2012, pro more de su fattu chi Alessandro Chighini, Homar Farjna e Luciano Sezzi a\u00ecan lassatu sa banda. In su 2013 naschin sos de \"Soberan\u00eca Populare\", band cumposta dae medas cantadores e musitzistas de sos KNA."}
{"id": "13142", "revid": "3602", "url": "https://sc.wikipedia.org/wiki?curid=13142", "title": "Corona de Logu", "text": "Sa Corona de Logu fit, cando bi a\u00ecat sos Judicados sardos, sa corte de just\u00ecssia de su Rennu e su Cunsizu de sos \"magiorendes\" (omines sapios postos a rappresentare sas curadorias) e piscamos, chi elegh\u00ecat a su J\u00f9diche e li dabat potestade summa, mantenende per\u00f2e su potere de ratificare sos attos e accordos chi pertoccaban su rennu intregu, chi si li nabat \"su Logu\" (paragula chi benit dae su latinu anticu \"stlocus\" e a pustis mudau in \"locus\", de rad\u00ecchina indo-europea \"*stel-\" chi istat pro \"p\u00f2nner\"). S'organu manten\u00ecat su trettu e fit su depositarju de soberan\u00eca.\nSu mazistrau prus mannu de sa Corona fit su Judiche etottu, chi a b\u00ecas unu curadore (un'ispetzie de presidente de Prov\u00ecntzia) o unu majore (sindicu) pod\u00ecat supprire in locu suo; sos collettorios si fach\u00ecan o in Capu de locu (o in ube fit su judiche) o in sas biddas in ube bi nde a\u00ecat tando prus bisonzu.\nCorona de Logu comente organu politicu.\nComente organu politicu sa Corona de Logu dep\u00ecat elegher a su Judiche e cuntrollare su chi fach\u00ecat. In su \"collectu\" (commo \"collettu\") si atobi\u00e0ban in Capu de Locu unu rappresentante de cada curadoria, sos piscamos, duos rappresentantes de su Capu de Locu chi los elegh\u00ecan jurados, e duncas su \"Judex sive rex\" fit incoronau chind unu sistema elettivu-ereditariu sichinde l\u00ecnia masculina e, in alternativa, cussa feminina.\nSu Judiche ten\u00ecat lezittimidade a gubernare in supra de unu accordu chin su populu (su \"bannus-consensus\"): cando mancabat, su Judiche si pod\u00ecat facher r\u00f9gher dae tronu e fintzas, in ocasione de attos graes abberu de tirann\u00eca, facher ucch\u00ecder dae su populu etottu, chene chi custu pod\u00ecat n\u00f2cher a sa familia de su Judiche ruttu in disgrassia: si tenet testimonia istorica chi custu siat sutzessu in sos Judicados de Arbaree e de Torres."}
{"id": "13144", "revid": "14497", "url": "https://sc.wikipedia.org/wiki?curid=13144", "title": "Carolina de Nord", "text": "Sa Carolina de Nord (in ingresu North Carolina [/\u02ccn\u0254r\u03b8 k\u00e6r\u0259\u02c8la\u026an\u0259/]) est unu istadu de sos Istados Unidos de Am\u00e8rica chi s'agatat in sa regione de Sud-Est. Sa capitale est Raleigh, tzitade majore Charlotte.\nSu nom\u00ecngiu est \"Tar Heel State\" (Istadu Tar Heel) e \"Old North State\" (Betzu Istadu de Nord). Tar Heel est unu faeddu impreadu pro inditare Carolina de Nord e bividores suos, significadu e etimologia non sunt connotos.\nGeografia.\nAll\u00e0canat in su Sud cun Carolina de Sud e Ge\u00f2rgia, in s'Ovest cun su Tennessee, in su Nord cun sa Virg\u00ecnia e in s'Est cun s'Oc\u00e8anu Atl\u00e0nticu.\nEst su de 28 istados prus ist\u00e8rridos e su de 10 prus populados de sos Istados Unidos.\nIst\u00f2ria.\nSos primos europeos a si nche istabilire sunt istados sos colonizadores ispagnolos in su 1567, ghiados de Joan Pardo. Sos ispagnolos aiant pesadu unu forte, chi at tentu per\u00f2 vida meda curtza: 18 meses a pustis de su fraigu sa comunidade nativa de sa zona, sos Joara, nde aiat bochidu totus sos 120 bividores, francu unu.\nSu territ\u00f2riu fiat a coa fatu col\u00f2nia de sa Rennu Unidu. A prim\u00ectziu e fintzas a su 1729 Carolina de Nord e Carolina de Sud sunt istadas aunidas in sa \"Prov\u00ecntzia de Carolina\". \nFiat una de sas tr\u00e8ighi col\u00f2nias a si ribellare in sa RIvolutzione Americana e duncas unu de sos tr\u00e8ighi istados originales de sa natzione.\nSu 20 de maju 1861 fiat s'\u00f9rtimu istadu a decrarare sa bessida de s'Unione. A pustis de de sa Gherra Tzivile sa Carolina de Nord fiat logu de brigas intre biancos e nieddos. \nSos biancos, chi ant p\u00f2didu cumandare e gubernare fintzas gr\u00e0tzias a sa viol\u00e8ntzia de su Ku Klux Klan, sunt resissidos a controire su deretu de votu a sos afro-americanos fintzas a su 1965. \nSu primu afro-americanu rapresentadore de sa Carolina de Nord est nointamas istadu el\u00e8ghidu isceti in su 1992."}
{"id": "13145", "revid": "17972", "url": "https://sc.wikipedia.org/wiki?curid=13145", "title": "Charlotte (Carolina de Nord)", "text": "Charlotte est una tzitade de unos 793.000 bividores de sos Istados Unidos de Am\u00e8rica, tzentru majore de s'istadu de Carolina de Nord e sea de sa \"Contea de Mecklenburg\".\nEst sa bidda prus manna de 16 in sa natzione, s'area metropolitana, chi contat unos 2,3 milliones de residentes est sa de 23.\nSa tzitade e sa contea pigant n\u00f2mene de Charlotte de Mecklenburb-Strelitz, cogiada cun su re de Gran Brit\u00e0nnia unu annu in antis de sa fundadura issoro.\nCharlotte est difatis narada fintzas \"Queen City\"."}
{"id": "13146", "revid": "14497", "url": "https://sc.wikipedia.org/wiki?curid=13146", "title": "Utah", "text": "Su Utah (/\u02c8ju\u02d0t\u0254\u02d0/ o /\u02c8ju\u02d0t\u0251\u02d0/; limba Arapaho: Wo't\u00e9\u00e9neih\u00ed) est unu istadu federadu de sos Istados Unidos de Am\u00e8rica chi s'agatat in s'Ovest. \nEst unu de sos istados atraessados de sos Montes Rocosos e unu de sos bator \"Corner States\", sos istados chi s'iscerant s'unu de s'\u00e0teru in unu matessi puntu geogr\u00e0ficu. Sa capitale e prus manna tzitade est Salt Lake City.\nPigat l\u00e0cana in su Nord cun Idaho e Wyoming, in s'Est cun Colorado, in su Sud-Est peri unu solu angrone cun su Nou M\u00e8ssicu, in su Sud cun s'Arizona, in s'Ovest cun su Nevada.\nDe sos 50 istados federados est su de 13 prus isterridos, su de 33 prus populados e su de 10 cun prus b\u00e0scia densidade de bividores. S'80% de sos residentes bivet a curtzu de sa capitale Salt Lake City, su restu de su territ\u00f2riu est casi disabitadu.\nSu Utah est s'istadu de sos USA prus par\u00ecbile de bisura religiosa. Unos 62% de sos bividores faghet parte de sa \"Cr\u00e8sia de Gesus Cristu de sos Santos de sas \u00dartimas Dies\", prus famados comente Mormones. Sa sede mundiale de custa cunfessione religiosa s'agatat in Salt Lake City.\nSu nom\u00ecngiu est \"Beehive State\" (Istadu Abi\u00e0rgiu)."}
{"id": "13147", "revid": "7227", "url": "https://sc.wikipedia.org/wiki?curid=13147", "title": "C\u00f9neo", "text": ""}
{"id": "13148", "revid": "2404", "url": "https://sc.wikipedia.org/wiki?curid=13148", "title": "Salt Lake City", "text": "Salt Lake City est una tzitade de unos 190.000 bividores de sos Istados Unidos de Am\u00e8rica, capitale de s'istadu federadu de Utah. S'agatat in sa \"Contea de Salt Lake\".\nSa bidda est istada fundada in su 1847 de Brian Young, Isaac Morely e George Washington Bradley e \u00e0teros mormones. In die de oe prus pagu de sa metade de sos bividores sunt de fede mormona.\nSalt Lake City est su tzentru majore de una \u00e0rea metropolitana de unos 1.140.000 residentes."}
{"id": "13150", "revid": "14497", "url": "https://sc.wikipedia.org/wiki?curid=13150", "title": "Delaware", "text": "Su Delaware (/\u02c8d\u025bl\u0259w\u025br/) est unu istadu federadu de sos Istados Unidos de Am\u00e8rica, chi s'agatat in sa regione de Atl\u00e0nticu M\u00e8diu. Sa capitale est Dover, sa prus manna tzitade Wilmington.\nS'istadu pigat n\u00f2mene de Thomas West, barone de tres De La Warr, n\u00f2bile e primu guvernadore de sa col\u00f2nia de Virg\u00ecnia.\nGeografia.\nAll\u00e0canat in su Nord cun sa Pennsylvania, in su Nord-Est cun su New Jersey, in su Sud e Ovest cun su Maryland. In s'Est tenet bessida in s'Oc\u00e8anu Atl\u00e0nticu.\nSu Delaware s'agatat in sa parte de Nord-Est de sa penisula de Delmarva. Est su segundu istadu prus pitiu, su de 6 prus pagu populados e su de 6 cun prus arta densidade de bividores de sos 50 Istados Unidos. Benit partzidu in tres conteas chi de Nord a Sud sunt \"New Castle\", \"Kent\" e \"Sussex\". Sas duas conteas de giassu tenent istoricamente economia basada subra sa massaria, sa de New Castle est prus industrializada.\nIst\u00f2ria.\nSos europeos ant isproradu sa costera de su Delaware in su s\u00e8culu XVI. Tando sa regione fiat b\u00ecvida de popuolos nativos comente Lenape e Nanticoke.\nSos primos colonizadores sunt istados sos olandesos, in su 1631. Fiat a coa una de sas tr\u00e8ighi col\u00f2nias chi si fiant ribelladas in sa Rivolutzione Americana e su 7 de nadale 1787 su primu istadu a ratificare sa costitutzione de sos Istados Unidos.\nDe in cue su nom\u00ecngiu de \"The First State\" (Su Primu Istadu)."}
{"id": "13155", "revid": "2404", "url": "https://sc.wikipedia.org/wiki?curid=13155", "title": "Dover (Delaware)", "text": "Dover est una bidda de unos 36.000 bividores de sos istados Unidos de Am\u00e8rica, capitale de s'istadu de Delaware e sea de sa \"Contea de Kent\".\nSu n\u00f2mene ddi fiat dadu pighende\u00b7ddu de sa Dover de Inghilterra."}
{"id": "13157", "revid": "2404", "url": "https://sc.wikipedia.org/wiki?curid=13157", "title": "Dover", "text": "Dover ([\u02c8do\u028av\u0259r]) est una bidda de unos 28.000 bividores de sa Gran Brit\u00e0nnia, posta in sa parte Sud-orientale de s'Inghilterra.\nDaet n\u00f2mene sa s' istrintu chi istesiat s'\u00ecsula de Brit\u00e0nnia Manna de sa Frantza."}
{"id": "13158", "revid": "2404", "url": "https://sc.wikipedia.org/wiki?curid=13158", "title": "Wilmington (Delaware)", "text": "Wilmington (in limba Lenape: Paxahakink, Pakehakink) est una bidda de unos 71.000 bividores de sos Istados Unidos de Am\u00e8rica, tzentru majore de s'istadu de Delaware. S'agatat in sa \"Contea de New Castle\" de chi est sea.\nSu n\u00f2mene ddi fiat dadu de su meri de sa colonia Thomas Penn, in onore de s'amigu Spencer Compton, Conte de Wilmington, chi fiat primu ministru in su r\u00e8nniu de Giorghi II de Gran Brit\u00e0nnia."}
{"id": "13160", "revid": "156491", "url": "https://sc.wikipedia.org/wiki?curid=13160", "title": "Il Maestrale", "text": "Il Maestrale est una casa editrice italiana, fundada in N\u00f9goro in su 1992, cun s'iscopu de criare unu logu de incontru pro favorire s'isvilupu culturale m\u00e0ssimu in su campu de sa litteradura, ma finas cussu de pubbricare testos de litteradura de autores sardos (chi 'oltas meda fit difitzile a acciappare) e pro su matessi motivu de iscrittos subra sa Sardigna.\nSas primas initziativas diffattis fin istadas cussas de torrare a pubbricare iscrittos de autores connotos comente Maria Giacobbe, Francesco Masala, Giovanni Lilliu, Giuliu Angioni, Sergio Atzeni, Salvatore Cambosu, Grazia Deledda, Emilio Lussu e \u00e0tteros. \nMa meda importante est istada s'attividade de editoria de \u00f2beras de iscrittores giovanos, a cominzare dae Marcello Fois, Salvatore Niffoi, Flavio Soriga e andende. Non solu ma, da unu pagu e tempus in goi, sun istados puru traduidos autores istranzos comente su poete Serge Pey e s'iscrittore franco-romenu Petru Dumitriu."}
{"id": "13161", "revid": "772", "url": "https://sc.wikipedia.org/wiki?curid=13161", "title": "Ernst J\u00fcnger", "text": ""}
{"id": "13162", "revid": "3602", "url": "https://sc.wikipedia.org/wiki?curid=13162", "title": "Padanismu", "text": "Su padan\u00ecsmu est una forma de natzionalismu rezonalista chi cheret prus autonomia, o f\u00ecntzas s'indipendentzia dae s'Italia, pro unu trettu mannu chi sos attivistas li naran \"Padania\".\nSa Liga Nord, una federassione de partidos rezonales in Italia de susu, est s'assotziu politicu padanista prus mannu, ma bi nde at peri atteros minores (comente sa Liga Padana e sa Liga Padana Lombardia, pro esempiu).\nIn su 1996, bi at apiu unu movimentu separatista chi an fund\u00e0u in Venetu e est addurau pacu, su Movimentu Indipendentista Padanu, in ube a\u00ecan decrar\u00e0u una non menzus pretzisada \"Repubrica Federale de Padania\". Un'atteru, sa Repubrica Federale Veneto-Padana, fit naschiu in su 1999 e est addur\u00e0u issu puru pro carchi annu ebb\u00eca.\nBi at fintzas sa presentzia de intellettuales, comente a Gilberto Oneto, Giancarlo Pagliarini, Leonardo Facco e a pustis Gianfranco Miglio, chi s\u00ec nche fin andaos dae sa Liga ma sichin a esser padanistas cumbintos. In su mese de jannarju de su 2002 unu ex-editorialista de \"La Padania\", de l\u00f9men Gianluca Marchi, at prubic\u00e0u su paperi online \" L'Indipendenza \", chi punnat a esser sa boche de su padanismu libertarianista. Oneto, Pagliarini e Facco sichin a bi iscr\u00ecver articulos in custu zornale."}
{"id": "13163", "revid": "1054", "url": "https://sc.wikipedia.org/wiki?curid=13163", "title": "LOL (internet)", "text": "LOL est unu elementu meda a cumone in su limbazu de \u00ccnternet, chi bolet n\u00e0rrer \"rider a iscrac\u00e0llios\" (dae s'inglesu \"laughing out loud\")."}
{"id": "13166", "revid": "174773", "url": "https://sc.wikipedia.org/wiki?curid=13166", "title": "Tolosa", "text": "Tolosa (frantzesu: \"Toulouse\", in otzitanu: \"Tolosa\") est una tzitade de su sud est de sa Frantza, capitale de su dipartimentu de su Arta Garona e de s'ex-rezone Midi-Pireneos e de s'atule nou istituida rezone de Otzit\u00e0nia. Est fintzas sa capitale culturale de s'Occit\u00e0nia.\nIn su 2012 aiat 449 328 abitantes."}
{"id": "13167", "revid": "14497", "url": "https://sc.wikipedia.org/wiki?curid=13167", "title": "Carolina de Sud", "text": "Sa Carolina de Sud (in inglesu South Carolina [/\u02ccsa\u028a\u03b8 k\u00e6r\u0259\u02c8la\u026an\u0259/]) est unu istadu postu in sa regione de sud-estu de sos Istados Unidos de Am\u00e8rica. Sa capitale e tzitade majore est Col\u00f9mbia.\nSu nom\u00ecngiu est \"The Palmetto State\" (S'Istadu de sa Pramighedda).\nGeogrfia.\nAll\u00e0canat a su norte cun sa Carolina de Nord, a su suddu e uestu cun sa Ge\u00f2rgia, e a s'estu cun s'Oc\u00e8anu Atl\u00e0nticu.\nIn ist\u00e8rrida sa Carolina de Sud est sa de 40 de sos 50 istados federados, e sa de 24 in contu de populatzione.\nIst\u00f2ria.\nIn passadu, cando fiat col\u00f2nia, est istada aunida a sa Carolina de Nord in sa \"Porv\u00ecntzia de Carolina\". \nComente sotziedade, sa de sa Carolina de Sud est cr\u00e8schida apoderende\u00b7si\u00b7nche subra s'iscravidade. Giai in su 1708 sa majoria de sa populatzione fiat cumposta de iscravos, in manna parte n\u00e0schidos in Africa.\nA cara de sa Rivolutzione Americana fiat sa prima colonia de sas tr\u00e8ighi a si decrarare indipendente de sa corona brit\u00e0nnica e a pustis sa de 8 chi aiat ratificadu sa costitutzione de sos n\u00e0schentes Istados Unidos, su 23 de maju 1788. \nSu 20 de nadale 1860 fiat su primu istadu a votare pro sa setzessione. Est torrada a intrare in s'Unione su 25 de l\u00e0mpadas 1868.\nA pustis de sa Gherra Tzivile sa Carolina de Sud est istada logu de tensione intre biancos e nieddos. Mancari sas autoridades fiant resissidas a nche bogare su Ku Klux Klan, grupos paramilitares - sas Camisas Rujas -aterrighinaiant sos afro-americanos de manera chi no votarent a sas eletziones.\nSos nieddos fiant unu 58% de sa populatzione totale ma non teniat perunu deretu pol\u00ecticu, sos cogios intre biancos e nieddos o chie si siat cun ar\u00e0ntzia niedda fiant controidos.\nIn die de oe sa Carolina de Sud tenet su prus b\u00e0sciu peschentu de f\u00e8minas in su parlamentu de istadu in sos Istados Unidos (10% contra una m\u00e8dia natzione de 23,7%) e est fintzas unu de sos cun prus acunt\u00e8ssidas de f\u00e8minas bochidas de \u00f2mines. "}
{"id": "13168", "revid": "2404", "url": "https://sc.wikipedia.org/wiki?curid=13168", "title": "Col\u00f9mbia (Carolina de Sud)", "text": "Col\u00f9mbia est una tzitade de unos 133.000 bividores de sos Istados Unidos de Am\u00e8rica, capitale de s'istadu de Carolina de Sud e sea de sa \"Contea de Richland\".\nSa bidda s'agatat a su tzentru de una area metropolitana de unos 800.000 residentes, segunda prus manna in s'istadu a fatu de sa de Greenville. \nSu n\u00f9mene de Col\u00f9mbia ddi fiat dadu in onore de Cristolu Columbu."}
{"id": "13169", "revid": "2404", "url": "https://sc.wikipedia.org/wiki?curid=13169", "title": "Greenville (Carolina de Sud)", "text": "Greenville est una bidda de unos 61.400 bividores de sos Istados Unidos de Am\u00e8rica, sea de sa \"Contea de Greenville\" in Carolina de Sud. \nS'\u00e0rea urbana contat unos 400.000 residentes, e s'area metropolitana in ue est posta unos 851.000, chi nde faghent sa prus manna de s'istadu."}
{"id": "13170", "revid": "7227", "url": "https://sc.wikipedia.org/wiki?curid=13170", "title": "Patricia Urquiola", "text": "Est una designer chi aiat istudiadu in sa Facultade de architetura de Madrid e in su Politecnicu de Milano, inue s'est laureada in su 1989, est istada assistente de Achille Castiglioni e de Eugenio Bettinelli in su Politecnicu e in s'\u00c9cole nationale sup\u00e9rieure de cr\u00e9ation industrielle (ENSCI) de Parigi. Est istada influenzada meda dae Bruno Munari\nA su mamentu vivet e trabagliat in Milano.\nCollaborat cun sa mezus dittas de design de It\u00e0lia comente sa B&amp;B Italia, Moroso, Alessi, Kartell, Flos e gai.\nTra sos pezos pius importantes bi sunu sa Poltrona Tropicalia, Poltrona Volant, Poltrona Antibodi, Panchina M'Afrique Vaso Matelasse, Lampada Tatou, Tavolino H 44. Ma sunu ater e tantu importantes sas ceramicas."}
{"id": "13172", "revid": "2404", "url": "https://sc.wikipedia.org/wiki?curid=13172", "title": "Georgia (Istados Unidos de Am\u00e8rica)", "text": ""}
{"id": "13173", "revid": "772", "url": "https://sc.wikipedia.org/wiki?curid=13173", "title": "Bruno Munari", "text": "Est istadu unu de sos massimos protagonistas de s'arte, de i su design e de sa grafica de su secolu XX."}
{"id": "13174", "revid": "2404", "url": "https://sc.wikipedia.org/wiki?curid=13174", "title": "Oviedo", "text": "Oviedo este sa capitale e sa tzitade mazore de sas Asturias. Ada una populatzione de unos 190.000 abitantes."}
{"id": "13176", "revid": "2404", "url": "https://sc.wikipedia.org/wiki?curid=13176", "title": "Imelda Marcos", "text": "Imelda Marcos, n\u00e0schida Imelda Remedios Visitaci\u00f3n Trinidad Romu\u00e1ldez-Marcos (Manila, 2 de Tr\u00eculas 1929) est una pol\u00ectica filipina, fiuda de su de 10 presidentes de FIlipinas Ferdinand Marcos."}
{"id": "13177", "revid": "2404", "url": "https://sc.wikipedia.org/wiki?curid=13177", "title": "Noa Inghirterra", "text": ""}
{"id": "13178", "revid": "2404", "url": "https://sc.wikipedia.org/wiki?curid=13178", "title": "Rep\u00f9brica Ceca", "text": ""}
{"id": "13179", "revid": "2404", "url": "https://sc.wikipedia.org/wiki?curid=13179", "title": "Rep\u00f9brica Federale Tedesca", "text": ""}
{"id": "13180", "revid": "2404", "url": "https://sc.wikipedia.org/wiki?curid=13180", "title": "Rep\u00f9brica Democr\u00e0tica Tedesca", "text": ""}
{"id": "13182", "revid": "8521", "url": "https://sc.wikipedia.org/wiki?curid=13182", "title": "Fl\u00f2rida", "text": "Sa Fl\u00f2rida (in inglesu: /\u02c8fl\u0252r\u026ad\u0259/ in ispagnolu: [flo\u02c8\u027ei\u00f0a])est unu istadu de sa regione de Sud-Estu de sos Istados Unidos de Am\u00e8rica. Sa capitale est Tallahassee, sa prus manna tzitade Jacksonville, sa prus manna \u00e0rea metropolitana sa de Miami.\nSu nom\u00ecngiu est \"The Sunshine State\" (S'Istadu de su Sole Lughente).\nGeografia.\nSa Fl\u00f2rida est su de 22 prus ist\u00e8rridos, su de 4 cun prus populados, su de 8 cun prus arta densidade de bividores de sos 50 istados aunidos.\nS'istadu est in manna parte una pen\u00ecsula cumposta de terrenu de origines sediment\u00e0ria chi istat a art\u00e0ria meda b\u00e0scia o a livellu de su mare. In s'uestu si ghetat a su Gulfu de M\u00e8ssicu, in s'estu in s'oc\u00e8anu Atl\u00e0nticu. All\u00e0canat in su norti cun Alabama e Ge\u00f2rgia. Sa costa meridionale s'agatat a unos 150 km de s'\u00ecsula de Cuba, a illargu in sud-estu s'agatat s'artzipelagu de sas Bahamas.\nClima.\nSu clima mudat de sub-tropicale in su norti a tropicale in su sud. Sa Fl\u00f2rida est menatzada de araganos fitianamente.\nIst\u00f2ria.\nSos primos isproradores suos sunt istados sos ispagnolos in su 1513, ghiados de Juan Ponce de Le\u00f3n, chi ddi at dadu su n\u00f2mene de La Fl\u00f2rida (chi cheret n\u00e0rrere \"sa [terra] frorida\"). Est istada a coa una col\u00f2nia e est diventada istadu de sos Istados Unidos in su 1845. A pustis de sa gherra tzivile, comente \u00e0teros istados de su sud est istada logu de segregatzione ratziale. Oe est caraterizada de una comunidade isp\u00e0nica meda numerosa (unos 20% de sos bividores tenet s'ispagnolu a limba mamma) e populatzione in cr\u00e8schida lestra.\nEconomia.\nS'economia s'apoderat subra su turismu, massaria, trasportos."}
{"id": "13183", "revid": "2404", "url": "https://sc.wikipedia.org/wiki?curid=13183", "title": "Tallahassee", "text": "Tallahassee est una tzitade de unos 181.000 bividores de sos Istados Unidos de Am\u00e8rica, capitale de s'istadu federadu de Fl\u00f2rida e sea de sa \"Contea de Leon\".\nEst capitale de sa Fl\u00f2rida de su 1824, in antis chi \u00e8sseret ordingiada a istadu. Tando si naraiat galu \"Territ\u00f2riu de Fl\u00f2rida\" difatis.\nS'\u00e0rea metropolitana contat unos 375.000 residentes."}
{"id": "13184", "revid": "2404", "url": "https://sc.wikipedia.org/wiki?curid=13184", "title": "Jacksonville (Fl\u00f2rida)", "text": "Jacksonville est una tzitade de unos 842.600 bividores de sos Istados Unidos de Am\u00e8rica, chi s'agatat in Fl\u00f2rida. Est sea de sa \"Contea de Duval\".\nJacksonville est sa bidda prus manna de sa Fl\u00f2rida, sa prus manna de sos Istados Unidos Sud-Orientales e sa de 13 de sa natzione.\nS'\u00e0rea metropolitana contat 1.345.600 residentes"}
{"id": "13185", "revid": "14497", "url": "https://sc.wikipedia.org/wiki?curid=13185", "title": "Indiana", "text": "S'Indiana (/\u026andi\u02c8\u00e6n\u0259/) est unu istadu de sos Istados Unidos de Am\u00e8rica chi s'agatat in sa regione de Otzidente M\u00e8diu e in sa de sos lagos mannos. Sa capitale e prus manna tzitade est Indian\u00e0polis.\nSu nom\u00ecngiu est \"The Hoosier State.\" Hoosier est su n\u00f2mene cun chi sos americanos inditant sos bividores. S'etimologia non si conn\u00f2schet.\nGeografia.\nIn su norti-uestu tenet bessida in su lagu Michigan. All\u00e0canat in su norti cun su Michigan, in s'estu cun s'Ohio, in su sud cun su Kentucky e in s'uestu cun s'Illinois.\nEst su de 38 prus ist\u00e8rridos e su de 16 prus populados istados intre sos 50 istados aunidos.\nIst\u00f2ria.\nSu territ\u00f2riu de s'Indiana fiat b\u00ecvidu de p\u00f2pulos indianos algonchinos in antis de sa colonizatzione europea. Sos primos isproradores sunt istados sos frantzesos, chi dd'aiant tzedidu a sos inglesos in su 1763. De su 1783 fiat passadu a sos USA, chi nde faghiant parte de su \"Territ\u00f2riu de Norti-Uestu\". \nSa zona de norti fiat ocupada de gentes de sa Noa Inghilterra e de su New York, sa de mesu de gentes chi beniant de sa regione de Atl\u00e0nticu M\u00e8diu e de s'Ohio, antamas sa meridionale de gentes chi beniant de sos istados de Sud, mascamente de Kentucky e Tennessee. \nEst istadu amm\u00ectidu in s'Unione s'11 de nadale 1816. Fiat su de 19 a b'intrare.\nEconomia.\nS'economia de s'Indiana s'apoderat traditzionalmente subra su cultibu de trigainde, ma fintzas s'ind\u00f9stria est isvilupada."}
{"id": "13186", "revid": "173770", "url": "https://sc.wikipedia.org/wiki?curid=13186", "title": "Indian\u00e0polis", "text": "Indian\u00e0polis est una tzitade de unos 820.500 bividores de sos Istados Unidos de Am\u00e8rica, capitale e tzidade majore de s'istadu federadu de Indiana. Est sea de sa \"Contea de Marion\".\nEst sa de 12 biddas prus mannas de sa natzione. S'\u00e0rea metropolitana, chi contat unos 2 milliones de residentes, est sa de 29 prus mannas de sos Istados Unidos."}
{"id": "13188", "revid": "2404", "url": "https://sc.wikipedia.org/wiki?curid=13188", "title": "Crannatza de Aristanis", "text": "Sa Crannatza de Aristanis est unu binu biancu DOC chi podet \u00e8ssere produidu in sa prov\u00ecntzia de Aristanis.\nSas biddas nodias pro \u00e8ssere produtoras de crannatza de calidade prus fine sunt Bo\u00e0tiri, Arriora e Tzeddiani, ma fintzas Santeru, Sabarussa, Crabas e Nurachi tenent lumenada bona meda. \u00c0teras biddas chi dda produint sunt Simajori, Simaghis, Tramatza e Tzrofolliu e craramente Aristanis (mescamente in territ\u00f2riu de is apend\u00ectzios de Nuraghinieddu, M\u00e0ssama, Donigalla Fenugheddu e Sib\u00ec), ma si nde podent agatare cultivos fintzas in Milis, Narabuia, Ollastra, Prammas e Santa Justa.\nSa crannatza cheret bufada a apetiteri cun temperadura de 8-10 \u00b0C e a unos 12 \u00b0C de acumpangiamentu a mandigares cun sabores meda fortes comente but\u00e0riga e casu \u00e0spidu o fumiadu. Primorosu s'acostamentu cun is durches, m\u00e8gius chi de m\u00e8ndula.\nIst\u00f2ria.\nSas or\u00ecgines sunt antigas meda. su n\u00f2mine benit de su latinu Vernacula, e su primu tzinnu ist\u00f2ricu iscritu torrat a coa in su 1327, in unu l\u00ecbru cunservadu in Iglesias.\nIn \u00e8poca giuigale, pro ch\u00e8rrere de Lionora de Arborea fiat postu \u00f2bligu de prantare bide in totu sas terras rodias, cun leges s\u00e8beras de tutela.\nIn s'acabu de su de 19 s\u00e8culos, sos fundos de bide pro crannatza, comente sos de bide fiant ochidos de unu babbautzu parassita, sa fill\u00f2ssera, a ant p\u00f2didu \u00e8ssere sanados petzi cun s'infertura in fundos de bide americanos.\nA pustis de sa II gherra mundiale sa produtzione at torradu a cr\u00e8schere e sos produtores si sunt aunidos e ant otentu tzertificatzione de or\u00ecgine controllada.\nSos annos 90 ant intamas bidu una perta de interessu in sa crannatza de parte de sos produtores, sende chi su ddu f\u00e0ghere cheret ispesas mannas, ma fintzas sa dimanda de sos consumadores est calada.\nProdutzione.\n\"Prov\u00ecntzia, istasone, volume in etolitros\""}
{"id": "13194", "revid": "2404", "url": "https://sc.wikipedia.org/wiki?curid=13194", "title": "Nieddera", "text": "Su Nieddera est unu binu nieddu IGT produidu de una ratza de bide de chi s'agatant coltivos mescamente in Sardigna, pro unu totale de 113 \u00e8taros, cuntzentrados a su 97% in sa badde b\u00e0scia de Tirsu. \nProdutziones majores si nd'agatant in Crabas, s'apend\u00ectzu suo de Soanas, in Nuraghinieddu (fratzione de Aristanis), Arriora, Nurachi e pagus \u00e0teras biddas de sa zona. Foras de Sardigna bi nde sunt in Frantza in sa zona de Montpellier e in Italia in Bari e in Conegliano.\nS'or\u00ecgine de su cultivu non est segura, ma a sos tempos de p\u00f9nicos e fen\u00ectzios, in su territ\u00f2riu de su Sinnis esistiat giai.\nBibliografia.\nGianni Nieddu, \"Vitigni della Sardegna\", Convisar"}
{"id": "13195", "revid": "2404", "url": "https://sc.wikipedia.org/wiki?curid=13195", "title": "Conegliano", "text": "Conegliano o fintzas Conegliano Veneto (in venetu \"Conegi\u00e0n\"\u00a0o \"Conej\u00e0n\")\" \"est unu comunu de unos 34.200 bividores de su Venetu, chi s'agatat in sa prov\u00ecntzia de Treviso. Est sa segunda prus manna bidda de sa prov\u00ecntiza a fatu de cu cabulogu."}
{"id": "13196", "revid": "2404", "url": "https://sc.wikipedia.org/wiki?curid=13196", "title": "Conegliano Veneto", "text": ""}
{"id": "13197", "revid": "772", "url": "https://sc.wikipedia.org/wiki?curid=13197", "title": "Lis\u00e0ndria", "text": ""}
{"id": "13198", "revid": "17295", "url": "https://sc.wikipedia.org/wiki?curid=13198", "title": "Umberto Eco", "text": " \nEst siguramente unu de sos intellettuales chi at pius influentziadu sa cultura italiana daboi de sa segunda gherra."}
{"id": "13201", "revid": "14497", "url": "https://sc.wikipedia.org/wiki?curid=13201", "title": "Illinois", "text": "S'Illinois (\u02cc\u026al\u0268\u02c8n\ufffd\"\u026a/ il-i-noy) est un'istadu chi faghet parte de sos Istados Unidos de Am\u00e8rica. Est postu in sa regione de otzidente m\u00e8diu. Sa capitale est Springfield, sa prus manna tzitade Chicago.\nTres presidentes de is Istados Unidos benint de s'Illinois: Abraham Lincoln, Ulysses S. Grant e Barack Obama. Ronald Reagan aiat sighidu carriera pol\u00ectica in Calif\u00f2rnia, ma est istadu su solu presidente n\u00e0schidu e cr\u00e8schidu in Illinois. S'Illinois tenet luminada de signaladore de s'andeju in chistiones sotziales, culturales e pol\u00ecticas.\nIs nom\u00ecngios sunt \"Land of Lincoln\" (Terra de Lincoln) e \"Prairie State\" (Istadu de sa Prateria). Est su de 5 prus mannos istados e su de 25 prus populados de sos 50 istados aunidos.\nGeografia.\nAll\u00e0canat in su norte cun su Wisconsin, in su norte-estu bessit in su lagu Michigan, in s'estu tenet l\u00e0cana cun s'Indiana, in sud-est cun su Kentucky, in su sud-uestu e uestu cun su Missouri, in su norte-uestu cun s'Iowa.\nIst\u00f2ria.\nMancari oe sa manna parte de sos bividores istent a giru de Chicago, in su norte, sa prima zona de s'Illinois chi est istada ocupada de europeos est sa de s'uestu e de sud fache a norte. Is primas cuss\u00f2rgias de colonizadores, chi beniant mescamente de Kentucky, torrant a coa in is primos annos de su s\u00e8culu de 19. Fiat fatu istadu in su 1818. In is deghinas de annos chi fiant sighidos sa populatzione est cr\u00e8schida meda gr\u00e0tzias a s'arribu de emigrantes tedescos e isvedesos.\nIn su s\u00e8culu de 20, intre is duas gherras mundiales, s'istadu at connotu isvilupu de s'ind\u00f9stria in su norte e est istadu tzentru mannu de man\u00ecgiu. Sa populatzione s'est fintzas arrichida de bividores de or\u00ecgine afro-americana.\nEconomia.\nS'Illinois tenet economia disvariada, ma est prus isvilupada in s'\u00e0mbitu de is trasportos. Su portu de Chicago, in su norte connetet s'istadu a \u00e0teros portos de importu chi bessent in sos lagos mannos, cun s'oc\u00e8anu Atl\u00e0nticu peri su fr\u00f9mene Santu Larentzu e peri su fr\u00f9mene Illinois cun su Mississippi. S'aeroportu internatzionale de sa tzitade est unu de is prus trafigados de su mundu. In sa parte tzentrale e meridionale de s'istadu s'agatant tzitades industriales pitias, ma susetotus coltivos. Medas fintzas is risursas naturales, comente carbone, linn\u00e0mene, petr\u00f2liu."}
{"id": "13202", "revid": "14497", "url": "https://sc.wikipedia.org/wiki?curid=13202", "title": "Kentucky", "text": "Su Kentucky (/k\u0268n\u02c8t\u028cki/), uffitzialmente \"Commonwealth of Kentucky\", est unu istadu de sos Istados Unidos de Am\u00e8rica, postu in sa regione de Tzentru-Sud-Estu. sa capitale est Frankfort, sa tzitade prus manna Louisville.\nAll\u00e0canat in su norte cun Illinois, Indiana e Ohio, in s'estu cun Virg\u00ecnia Otzidentale e Virg\u00ecnia, in su sud cun Tennessee e in s'uestu cun Missouri\nSu Kentucky fiat in or\u00ecgine parte de sa Virg\u00ecnia. Est intradu in is Istados Unidos comente istadu de 15 in su 1792. \nEst su de 37 prus ist\u00e8rridos istados e su de 26 prus populadu de sos 50 de sa federatzione.\nSu Kentucky contat su n\u00f9meru majore de esemplares de cherbos e de dindos in sa natzione.\nSu nom\u00ecngiu est \"\"Bluegrass State\" \"(Istadu de s'Erba Leperina), dadu de su fatu chi in is paschid\u00f2rgios s'agatat meda de custa erba."}
{"id": "13203", "revid": "2404", "url": "https://sc.wikipedia.org/wiki?curid=13203", "title": "Vilnius", "text": ""}
{"id": "13204", "revid": "137854", "url": "https://sc.wikipedia.org/wiki?curid=13204", "title": "1616", "text": "S'annu 1616 ((MDCXVI in n\u00f9meros romanos) est un annu incomintzadu in chen\u00e0bura segundu su calend\u00e0riu gregorianu."}
{"id": "13206", "revid": "11485", "url": "https://sc.wikipedia.org/wiki?curid=13206", "title": "1785", "text": "S'annu 1785 (MDCCLXXXV in n\u00f9meros romanos) est un annu incomintzadu in s\u00e0padu segundu su calend\u00e0riu gregorianu. "}
{"id": "13207", "revid": "137883", "url": "https://sc.wikipedia.org/wiki?curid=13207", "title": "1873", "text": "S'annu 1873 (MCMLXXIII in n\u00f9meros romanos) est un annu incomintzadu in m\u00e8rcuris segundu su calend\u00e0riu gregorianu."}
{"id": "13208", "revid": "14497", "url": "https://sc.wikipedia.org/wiki?curid=13208", "title": "Kansas", "text": "Su Kansas (/\u02c8k\u00e6nz\u0259s/ kan-z\u0259s) est unu istadu de is Istados Unidos de Am\u00e8rica chi s'agatat in sa regione de Midwest. Sa capitale est Topeka, sa tiztade prus manna Wichita.\nPigat n\u00f2mine de sa trib\u00f9 nativa de \"Kansa\" chi bi biviat unu tempus. Su faeddu originale (pronuntziadu kk\u0105:ze) est fitaniamente traduidu \"gentes de su bentu de sud\", ma est d\u00e0bile chi non siat custu su significadu beru.\nSu nom\u00ecngiu est \"The Sunflower State\" (S'Istadu de is Girasoles). Est fintzas naradu \"The Wheat State\" (S'Istadu de su Trigu).\nGeografia.\nAll\u00e0canat in su norte cun Nebraska, in s'estu cun Missouri, in su sud cun Oklahoma e in s'uestu cun Colorado.\nSu Kansas est su de 34 prus populados e su de 15 prus ist\u00e8rridos istados de is 50 de sa federatzione.\nIst\u00f2ria.\nSu territ\u00f2riu est istadu b\u00ecvidu de nativos pro s\u00e8culos. Is trib\u00f9s chi biviant in s'estu istaiant in cuss\u00f2rgias a longu de is baddes de fr\u00f9menes, is chi istaiant in s'uestu, fiant semi-n\u00f2mades e biviant de cassa de bisontes. \nIs primos europeos aiant imcomintzadu a dd'ocupare in is is annos 30 de su s\u00e8culu 19 e fiant cr\u00e8schidos in n\u00f9meru de is annos 50 de su s\u00e8culu matessi, intre tensiones pol\u00ecticas semper prus graes in chistione de iscravidade.\nCando fiat autorizada uffitzialmente s'ocupatzione, in su 1854, bi fiant lompidas trumas de colonizadores siat de sa Noa Inghilterra chi fiant abolitzionistas, siat de su Missouri, chi dd'istaiat in sa l\u00e0cana de estu e chi fiant antimas a favore de s'iscravidade. Nde fiat cunsighidos dis\u00f2rdines e viol\u00e8ntzias, chi aiant tentu agabbu isceti su 29 de ghenn\u00e0rgiu 1861, cun prevalessa de is abolitzionistas e intrada in s'Unione. A pustis de sa gherra tzivile, sa populatzione est cr\u00e8schida meda in presse. \nEconomia.\nIn die de oe s'economia est acapiada mescamente a sa massaria, chi produit trigu, m\u00e8lica e ressole."}
{"id": "13209", "revid": "140264", "url": "https://sc.wikipedia.org/wiki?curid=13209", "title": "Louisville (Kentucky)", "text": "Louisville est una tzitade de unos 557.800 bividores de sos Istados Unidos de Am\u00e8rica chi s'agatat in s'istadu de Kentucky, in ue est sea de sa \"Contea de Jefferson\". Est sa tzitade prus manna de s'istadu.\nPigat n\u00f2mine de Re Luisu su XIV de Frantza."}
{"id": "13210", "revid": "2404", "url": "https://sc.wikipedia.org/wiki?curid=13210", "title": "Frankfort (Kentucky)", "text": "Frankfort est una bidda de unos 27.000 bividores de is Istados Unidos de Am\u00e8rica, capitale de s'istadu de Kentucky e sea de sa \"Contea de Franklin\"."}
{"id": "13211", "revid": "2404", "url": "https://sc.wikipedia.org/wiki?curid=13211", "title": "Springfield (Illinois)", "text": "Springfield est una tzitade de unos 116.500 bividores de is Istados Unidos de Am\u00e8rica, capitale de s'istadu de Illinois. Est sea de sa \"Contea de Sangamon\".\nSa bidda fiat fundada in su 1819, fiat fata sea de contea in su 1823 e at balangiadu t\u00ectulu de tzitade in su 1840. Est intamas capitale de istadu de su 1837."}
{"id": "13212", "revid": "2404", "url": "https://sc.wikipedia.org/wiki?curid=13212", "title": "Topeka", "text": "Topeka est una tzitade de unos 122.400 bividores de is Istados Unidos de Am\u00e8rica, capitale de s'istadu de Kansas e sea de sa \"Contea de Shawnee\". S'\u00e0rea metropolitana contat unos 227.000 residentes.\nEst bidda de tres prus mannas de s'istadu, a fatu de Wichita e Kansas City.\nTopeka in idioma nativu cheret n\u00e0rrere \"logu bellu pro prantare patatas\"."}
{"id": "13213", "revid": "2404", "url": "https://sc.wikipedia.org/wiki?curid=13213", "title": "Wichita", "text": "Wichita est una tzitade de unos 361.500 bividores de sos Istados Unidos de Am\u00e8rica, tzentru prus mannu de s'istadu de Kansas. Est sea de sa \"Contea de Sedgwick\".\nEst sa de 51 tzitades prus manna de sa natzione."}
{"id": "13214", "revid": "7227", "url": "https://sc.wikipedia.org/wiki?curid=13214", "title": "Ruja Karrera", "text": "Sos Ruja Karrera sunt unu grupu musicale punk rock, ska e reggae n\u00e0schidu a Thiniscole, in sa Prov\u00ecntzia de N\u00f9goro in Sardigna in su 2006 e galu in attividade.\nDiscografia.\nAlbums de istudiu.\n2007 - \"Indianos metropolitanos\"\n2009 - \"Semos tottus clandestinos\"\nOperas audiovisivas.\n2011 - \"S'historia de sa Ruja vol.1\"\nCompilation.\n2012 - \"Know Your Rights - Sicurezza sul lavoro\""}
{"id": "13215", "revid": "2404", "url": "https://sc.wikipedia.org/wiki?curid=13215", "title": "Kansas City (Kansas)", "text": "Kansas City est una tzitade de unos 142.300 bividores de sos Istados Unidos de Am\u00e8rica, chi s'agatat in s'istadu de Kansas. Est sea de sa \"Contea de Wyandotte\".\nS'agatat in sa riba de manca de su fr\u00f9mene Kansas.\nSa bidda no est de cunf\u00f9ndere cun sa om\u00f2nima de su Missouri, chi s'agatat in s'\u00e0tera riba de su fr\u00f9mene. Is duas tzitades sunt aunidas cun tres pontes de ferrovias e duos istradales."}
{"id": "13216", "revid": "14497", "url": "https://sc.wikipedia.org/wiki?curid=13216", "title": "Kansas City", "text": ""}
{"id": "13218", "revid": "3602", "url": "https://sc.wikipedia.org/wiki?curid=13218", "title": "Paradura", "text": "Sa parad\u00f9ra fit un'avvesu anticu de solidariedade tipicu de sos pastores sardos: cando unu pastore fit ruttu in disgratzia ca perd\u00ecat su masone chi ten\u00ecat, a p\u00f9stis de su disaccattu sos amicos e sa zente chi li cher\u00ecat prus bene li fach\u00ecan unu presente d\u00e0ndeli una berb\u00e8che, pro lu incoraz\u00e0re a a cumintz\u00e0re dae novu torr\u00e0nde a fravic\u00e0re un'attera si\u00e8nda. Custa pratica si sol\u00ecat facher meda f\u00ecntzas a sos annos '60, chin carchi ocasione isulada commo, ca tando in netzessidade non bi a\u00ecat perunu azudu si nono cussu (forte meda) de sa comunidade locale e si arrisc\u00e0bat famine e povertade pro sa p\u00e9rdia de su masone."}
{"id": "13220", "revid": "7227", "url": "https://sc.wikipedia.org/wiki?curid=13220", "title": "Bochotnica", "text": "Bochotnica (pron. [b\u0254x\u0254t\u02c8nit\u0361sa]) est una bidda in su sud-est de sa Polonia, atraversada dae su riu Bystra. Format unu comune autonomu in su Voivodadu de Lublin e tenet 1 500 abitantes (in su 2010)."}
{"id": "13221", "revid": "14497", "url": "https://sc.wikipedia.org/wiki?curid=13221", "title": "Oklahoma", "text": "S'Oklahoma [/\u02cco\u028akl\u0259\u02c8ho\u028am\u0259/] (in limba Cherokee: \u13a3\u13a6\u13b3\u13b0\u13b9 [\u00f2\u0261\u00e0l\u00e0homa]; in limba Pawnee: Uukuhu\u00fawa, in limba Cayuga: Gahnawiyo\u02c0geh) est un'istadu de is Istados Unidos de Am\u00e8rica chi s'agatat in sa regione otzidentale de Tzentru-Sud. Sa capitale e tzitade majore est Oklahoma City.\nAll\u00e0canat in su norti cun su Kansas, in su norti-estu cun su Missouri, in s'estu cun Arkansas, in su sud-uestu cun su Texas, in su norti-uestu cun Nou M\u00e8ssicu e Colorado.\nEst su de 20 istados prus ist\u00e8rridos e su de 28 prus populados de sos 50 chi cumponent sa federatzione.\nSu n\u00f2mine de Oklahoma dependet de is faeddos de limba Choctaw \"okla\" e \"humma\", chi cherent n\u00e0rrere \"gente ruja\". In antis de \u00e8ssere fatu istadu fiat partzidu in Territ\u00f2riu de Oklahoma e Territ\u00f2riu Indianu, chi a coa est istadu incorporadu. Est intradu in sa federatzione comente su de 46 istados su 16 de santandria 1907.\nSu territ\u00f2riu de s'Oklahoma s'agatat in manna parte postu in sa zona de is campuras mannas, is montes sunt pagus e non l\u00f2mpent a art\u00e0ria manna. Padentes si nde podent agatare in s'estu.\nSa populatzione est susetotus de pesada inglesa, tedesca, iscotzesa, irlandesa, ma fintzas nativa americana.\nS'istadu est produtore mannu de gas naturale, petr\u00f2liu, prodotos de massaria. S'apoderat subra s'aeron\u00e0utica, s'energia, is telecommunicatziones e is biotecnologias. In sa natzione si iscerat pro una dis economias in cr\u00e8schida prus lestra, e pro redditu m\u00e8diu per\u00f2mine de is prus artos. Is tzentros printzipales de aff\u00e0rios sunt sa capitale, Oklahoma City e Tulsa. Duos bividores de Oklahoma de tres bivent in is \u00e0reas metropolitanas issoro.\nSu n\u00f2mingiu est \"\"The Sooner State\" \"(S'Istadu Chitzanu), in fentomu de su fatu chi is colonizadores biancos dd'apant incomintzadu a ocupare in antis chi ddis esseret permitidu uffitzialmente. Is bividores sunt narados \"Oakies\"."}
{"id": "13222", "revid": "2404", "url": "https://sc.wikipedia.org/wiki?curid=13222", "title": "Tulsa", "text": "Tulsa est una tzitade de unos 387.800 bividores de sos Istados Unidos de Am\u00e8rica chi s'agatat in s'istadu de Oklahoma, in ue est sea de sa contea om\u00f2nima."}
{"id": "13223", "revid": "2404", "url": "https://sc.wikipedia.org/wiki?curid=13223", "title": "Oklahoma City", "text": "Oklahoma City est una tzitade de unos 592.000 bividores chi s'agatat in is Istados Unidos de Am\u00e8rica, capitale de s'istadu federadu de Oklahoma e sea de sa contea om\u00f2nima.\nSa fundatzione de sa bidda torrat a coa in su 22 de abrile 1889. In una sola die 10.000 pessones si fiant istabilidas in s'\u00e0rea chi oe nd'est tzentru. A tentu pois cr\u00e8schida meda lestra, fintzas a \u00e8ssere fata capitale de istadu in su 1910. Sa fortuna de sa tzitade est istada dada fintzas de s'iscoberta de su petr\u00f2liu, chi dd'at perm\u00ectidu de s'arrichire e si faghere manna e bella.\nCun totu s'\u00e0rea metropolitana contat unos 1,3 milliones de residentes."}
{"id": "13224", "revid": "14497", "url": "https://sc.wikipedia.org/wiki?curid=13224", "title": "Virg\u00ecnia", "text": "Sa Virg\u00ecnia (/v\u0259r\u02c8d\u0292\u026anj\u0259/), uffitzialmente \"Commonwealth of Virginia\", est unu istadu de is Istados Unidos de Am\u00e8rica chi s'agatat in sa regione de Sud-Atl\u00e0nticu. Sa capitale est Richmond, sa tzitade prus manna Virg\u00ecnia Beach. Sa contea cun prus residentes sa de \"Fairfax\".\nAll\u00e0canat in su norti norti-estu cun Maryland e Washington D.C., in s'estu cun s'oc\u00e8anu Atl\u00e0nticu, in su sud cun sa Carolina de Nord, in s'uestu cun su Kentucky e in su norti-uestu cun sa Virg\u00ecnia Otzidentale. Est su de 35 prus ist\u00e8rridos istados e tenet populatzione de unos 8,2 milliones de bividores.\nGeografia e clima de s'istadu dependent de is Montes Blue Ridge e de sa Baja Chesapeake.\nSu territ\u00f2riu de Virg\u00ecnia at bidu sa pres\u00e8ntzia de medas grupos ind\u00ecgenos. Sa prima ocupatzione inglesa torrat a coa in su 1607. Sa Virg\u00ecnia est istada sa prima col\u00f2nia inglesa de Mundu Nou. S'Assemblea Generale de Virg\u00ecnia est su prus antigu corpus-legislativu de is Am\u00e8ricas.\nS'isvilupu de sa regione at dip\u00e8ndidu de su traballu de iscravos e s'ispr\u00f2piu de terras a is nativos, chi beniant a manu a manu bogados. Est istada una de is tr\u00e8ighi col\u00f2nias chi si sunt ribelladas in sa Rivolutzione Americana e unu de is istados chi in sa gherra tzivile si sunt aunidos in sa Cunfederatzione. Est acunt\u00e8ssidu in tempus de sa gherra chi is territ\u00f2rios de norti-uestu de si sunt ischirriados fundende s'istadu de Virg\u00ecnia Otzidentale.\nS'economia de sa Virg\u00ecnia s'apoderat subra medas setores: massaria, agentzias federales, intre chi is uff\u00ectzios de su Dipartimentu de sa defensa e de sa CIA e serv\u00ectzios militares.\nIs nom\u00ecngios sunt \"Old Dominion\" (Dominion Betzu), sende chi cabudianamente est istadu dominion de sa corona brit\u00e0nnica, e \"Mamma de is Presidentes\" sigomente sa prus parte de is presidentes de is Istados Unidos bisunt n\u00e0schidos. "}
{"id": "13225", "revid": "2404", "url": "https://sc.wikipedia.org/wiki?curid=13225", "title": "Richmond (Virg\u00ecnia)", "text": "Richmond est una tzitade de unos 204.200 bividores de is Istados Unidos de Am\u00e8rica, capitale de s'istadu de Virg\u00ecnia. Richmond, comente totu is biddas cun cunditzione de \"City\" de Virg\u00ecnia, non faghet parte de peruna contea. \nIn sa gherra tzivile Richmond est istada capitale de sa Cunfederatzione a pustis de Montgomery. Nd'at pagadu su pr\u00e8tziu cun artu n\u00f9meru de mortos e distrutziones mannas."}
{"id": "13226", "revid": "2404", "url": "https://sc.wikipedia.org/wiki?curid=13226", "title": "Virg\u00ecnia Beach", "text": "Virg\u00ecnia Beach est una tzitade aut\u00f2noma de s'istadu de Virg\u00ecnia, in is Istados Unidos de Am\u00e8rica.\nCun unos 434.700 bividores est sa bidda prus manna de s'istadu e sa de 38 in sa natzione.\nEst logu famadu de turismu."}
{"id": "13227", "revid": "14497", "url": "https://sc.wikipedia.org/wiki?curid=13227", "title": "Washington", "text": "Washington D.C., formalmente Distretu de Col\u00f9mbia e comunemente inditata comente Washington, est sa capitale de is Istados Unidos de Am\u00e8rica. S'aprovatzione de unu distretu pro una capitale a cara de su fr\u00f9mene Potomac torrat a coa a su 16 de tr\u00eculas 1790.\nSu distretu federale est a suta de giurisditzione de su Cungressu e non faghet parte de perunu istadu federadu. Su n\u00f2mine ddi fiat dadu a sa fundatzione in su 1791 in onore de George Washington.\nIs istados de Maryland e Virg\u00ecnia ant donadu onniunu terras pro sa costitutzione sua, in ue s'agataiant giai is cuss\u00f2rgias de \"Georgetow\"n e \"Alexandria\". In su 1846 su Cungressu at pois torradu is terras tz\u00e8didas de sa Virg\u00ecnia e in su 1871 at creadu una munitz\u00ecpiu de sa parte de distretu chi abarraiat.\nWashington contat unos 646.500 bividores. Est sa tzitade de 23 prus populadas de is Istados Unidos e cun is traballadores chi nche assortint de Virg\u00ecnia e Maryland lompet a prus de unu millione durante sa chida faturia. S'\u00e0rea metropolitana de chi Washington est parte tenet populatzione de 5,8 milliones de residentes, chi nde faghent sa de 7 prus mannas in sa natzione.\nWashington contat medas monumentos natzionales e museos. Acas\u00e0giat 176 imbasciadas istr\u00e0ngias e is sedes de medas organizatziones internatzionales, cumpangias de cumm\u00e8rtzios, organizatziones non-profit, lobby e ass\u00f2tzios professionales. Totu is tres brancos de su guvernu federale istant in su distretu, duncas Cungressu, Presidente e Corte Suprema.\nDe su 1793 sa bidda est guvernada de unu s\u00ecndigu el\u00e8ghidu localmente e de 13 mermos de cuntz\u00ecliu. Est nointames su Cungressu chi nde tenet autoridade primorosa, podende\u00b7nche mudare is leges locales. \nIs residentes eleghent unu delegadu pro sa \"C\u00e0mbara de is Rapresentantes\", ma non tenent rapresentatzione in su \"Senadu\"."}
{"id": "13228", "revid": "7227", "url": "https://sc.wikipedia.org/wiki?curid=13228", "title": "U2", "text": "Is U2 sunt unu grupu de m\u00f9sica rock irlandesos formados in Dublinu in su 1976. Su grupu est cumpostu dae Bono (cantadore), David Howell Evans in arte The Edge (chiterrista), Adam Clayton (bassista) e Larry Mullen Jr. (batterista).\nIn sa carriera issoro ant b\u00e8ndidu prus de 150 milliones de discos e retzepidu su prus mannu n\u00f9meru de totus is \u00e0teros grupos de Grammy Awards (22 pr\u00e8mios) e podent \u00e8ssere cunsiderados comente unu de is grupos prus famados internatzionalmente e una de is m\u00e8gius bandas in s'ist\u00f2ria de su rock.\nIn su 2005 a pustis de \u00e0ere segudadu su l\u00ecmite minore de 25 annos de carriera sunt istados intregados in sa Rock and Roll Hall of Fame.\nFintzas dea is es\u00f2rdios, is U2 si sunt interessados a sa chistione irlandesa e a su respetu de is deretos tziviles, imprentende s'atividade art\u00ecstica cun custos temas sotziales. In prus is U2 sunt unu de is pagos grupos a custu tempus chi si podent bantare de \u00e0ere sighidu sa carriera cun sa matessi formatzione originale."}
{"id": "13229", "revid": "2404", "url": "https://sc.wikipedia.org/wiki?curid=13229", "title": "Istados Unidos Tzentrales de Sud-Uestu", "text": "Sa de is Istados tzentrales de Sud-Uestu est una regione de is Istados Unidos de Am\u00e8rica. Impare a is de Atl\u00e0nticu de sud e e de Tzentru sud-estu cumponet is Istados Unidos Meridionales.\nCumponidura.\nIs istados de tzentru sud-uestu sunt:\nTzitades Majores.\n\"n\u00f2mine, istadu (n\u00f9meru de bividores)\""}
{"id": "13230", "revid": "2404", "url": "https://sc.wikipedia.org/wiki?curid=13230", "title": "Istados Unidos de Am\u00e8rica Meridionales", "text": "Sa de Istados Unidos Meridonales est una regione de is Istados Unidos de Am\u00e8rica posta in sa parte meridionale de sa natzione. Est partzida in Atl\u00e0nticu de Sud, Tzentru sud-estu e Tzentru sud-uestu."}
{"id": "13231", "revid": "138021", "url": "https://sc.wikipedia.org/wiki?curid=13231", "title": "Mamoiada", "text": ""}
{"id": "13232", "revid": "138027", "url": "https://sc.wikipedia.org/wiki?curid=13232", "title": "Seulo", "text": ""}
{"id": "13233", "revid": "2404", "url": "https://sc.wikipedia.org/wiki?curid=13233", "title": "Istados Unidos Tzentrales de Sud-Estu", "text": "CunIstados tzentrales de sud-estu benit inditada una regione de is Istados Unidos de Am\u00e8rica. Custa, impare a sa de Atl\u00e0nticu Meridionale e de tzentrale de sud-uestu, cumponet is Istados Unidos meridionales.\nCumponidura.\nIs istados chi nde faghent parte sunt:\nTzitades Majores.\n\"tzitade, istadu (n\u00f9meru de bividores)\""}
{"id": "13234", "revid": "18313", "url": "https://sc.wikipedia.org/wiki?curid=13234", "title": "Istados Unidos Sud-Orientales", "text": "Sa de Istados Unidos sud-orientales est una regione de is Istados Unidos de Am\u00e8rica chi faghet parte de is Istados Unidos meridionales.\nComponidura.\nSa componidura de custa regione no est meda definida, ma bi sunt casi semper insertados:\nTzitades Majores.\n\"tzitade, istadu (n\u00f9meru de bividores)\""}
{"id": "13235", "revid": "2404", "url": "https://sc.wikipedia.org/wiki?curid=13235", "title": "Istados Unidos de Atl\u00e0nticu Meridionale", "text": "Sa de Atl\u00e0nticu meridionale o Atl\u00e0nticu de sud est una de is tres regiones (is \u00e0teras sunt is de\" \" sud-uestu e sud-estu) cun chi sunt partzidos is Istados Unidos de Am\u00e8rica Meridionales.\nComponidura.\nNde faghent parte:"}
{"id": "13237", "revid": "2404", "url": "https://sc.wikipedia.org/wiki?curid=13237", "title": "Istados Unidos de Atl\u00e0nticu M\u00e8diu", "text": "S'Atl\u00e0nticu m\u00e8diu est una regione de is Istados Unidos de Am\u00e8rica chi est posta a mesu de sa costera de estu. Cun sa regione de Noa Inghilterra format sa regione de norti-estu.\nCumponidura.\nIs istados chi nde faghent parte sunt:\nA custos benint fatuvatu azuntos fintzas:\nIs duas Virg\u00ecnias tenent per\u00f2 carateres at\u00ecpicos in cumpar\u00e0ntzia a is \u00e0teros chi podent \u00e8ssere intrados in custa regione. Sunt difatis prus simbillantes a is de Atl\u00e0nticu de sud.\nTzitades Majores.\n\"tzitade, istadu, (n\u00f9meru de bividores)"}
{"id": "13238", "revid": "2404", "url": "https://sc.wikipedia.org/wiki?curid=13238", "title": "Istados Unidos Norti-Orientales", "text": "Cun Istados Unidos Norti-Orientales s'\u00ecnditat una regione de is Istados Unidos de Am\u00e8rica posta a su chirru prus in s'estu de sa natzione, pagu in suta de su C\u00e0nada e a cara de s'Oc\u00e8anu Atl\u00e0nticu.\nCumponidura.\nSa regione est cumposta de is istados chi faghent parte de Noa Inghilterra e de Atl\u00e0nticu M\u00e8diu.\nIstados de \"New England\"\nIstados de \"Atl\u00e0nticu M\u00e8diu\""}
{"id": "13239", "revid": "18313", "url": "https://sc.wikipedia.org/wiki?curid=13239", "title": "Istados Unidos Otzidentales M\u00e8dios", "text": "Sa regione de Istados Unidos Otzidentales M\u00e8dios, prus connota comente Midwest, s'agatat in sa zona de is Istados Unidos de Am\u00e8rica in s'estu e a su norti de sa parte tzentrale de sa natzione. \nEst partzida in duos chirros: tzentrale de norti-estu e norti-uestu.\nCumponidura.\nNde faghent parte 8 istados chi impare nche leant unos 20% de sa populatzione de Istados Unidos de Am\u00e8rica:\nA custos sunt fitanamente azuntos \u00e0teros 4 istados chi s'agatant prus a uestu, sende chi in parte sunt postos in sa regione de Midwest.\nTzitades Majores.\n\"tzitade, istadu (n\u00f9meru de bividores)\""}
{"id": "13240", "revid": "2404", "url": "https://sc.wikipedia.org/wiki?curid=13240", "title": "Midwest", "text": ""}
{"id": "13241", "revid": "1054", "url": "https://sc.wikipedia.org/wiki?curid=13241", "title": "Manteri", "text": "Unu manteri (dae s'ispannolu \"mantero\") est cullochiarmente unu bendidore netu de permissu, fitianu un'istranzu.\nS'etimolozia de sa paraula si devet a su fatu ch'in medas casos custos bendidores ill\u00ectzitos isterrant sa mercantzia issoro a subra de una manta in sa carrera o in sa praja.\nSu t\u00e8rmine est prus pagu peorativu chi s'italianu \"vucumpr\u00e0\"."}
{"id": "13244", "revid": "2404", "url": "https://sc.wikipedia.org/wiki?curid=13244", "title": "Istados Unidos Tzentrales de Norti-Estu", "text": "Is istados tzentrales de norti-estu sunt una regionse de is Istados Unidos de Am\u00e8rica chi, impare a is tzentrales de norti-uestu faghent parte de su Midwest."}
{"id": "13245", "revid": "2404", "url": "https://sc.wikipedia.org/wiki?curid=13245", "title": "Istados Unidos Tzentrales de Norti-Uestu", "text": "Is istados tzentrales de norti-uestu sunt una regione de is Istados Unidos de Am\u00e8rica chi impare a is tzentrales de norti-estu faghent parte de su Midwest."}
{"id": "13246", "revid": "2404", "url": "https://sc.wikipedia.org/wiki?curid=13246", "title": "Istados Unidos de Patz\u00ecficu", "text": "Cun istados de Patzificu benit inditada una regione de is Istados Unidos de Am\u00e8rica formada de is istados chi tenent bessida in s'Oc\u00e8anu Patz\u00ecficu. Impare a sa regione de is Montes Rocosos faghet parte de is istados otzidentales.\nIs istados de custa regione, francu s'Alaska sunt connotos pro \u00e8ssere de ideas pol\u00ecticas liberales.\nCumponidura.\nNde faghent parte:\nFatvatu sunt cunsiderados parte de Patz\u00ecficu fintzas Arizona e Nevada. Mancari non tengiant bessida in s'oc\u00e8anu economia e cultura issoro sunt meda acapiadas a is de custos istados."}
{"id": "13247", "revid": "138126", "url": "https://sc.wikipedia.org/wiki?curid=13247", "title": "Istados Unidos de Am\u00e8rica Otzidentales", "text": "Is istados otzidentales sunt una regione de is Istados Unidos de Am\u00e8rica chi tirat a totu is istados postos in sa regione de uestu de sa natzione. Est partzida in Istados de Patz\u00ecficu e regione deMontes Rocosos.\nCumponidura.\nCarchi borta sunt cunsiderados de uestu fintzas istados chi uffitzialmente s'agatant in \u00e0teras regiones. Intre custos Dakota de Nord, Dakota de Sud, Kansas e Nebraska sunt parte de Midwest; Arkansas, Louisiana, Oklahoma, Texas sunt parte de istados meridionales.\nSunt comente chi siat totus istados chi istant in s'uestu de su Mississippi.\nTzitades Majores.\n\"tzitade, istadu (n\u00f9meru de bividores)\""}
{"id": "13248", "revid": "2404", "url": "https://sc.wikipedia.org/wiki?curid=13248", "title": "Regione de is Montes Rocosos", "text": "Sa de Montes Rocosos est una regione de is Istados Unidos de Am\u00e8rica chi impare a sa de Patz\u00ecficu format sa parte de uestu de sa natzione.\nSunt totus istados atraessados de sa cadena de is Montes Rocosos.\nTzitades Majores.\n\"tzitade, istadu (n\u00f9meru de bividores)"}
{"id": "13249", "revid": "7227", "url": "https://sc.wikipedia.org/wiki?curid=13249", "title": "Fekete P\u00e1k\u00f3", "text": "Lapite Oludayo, connotu fintzas comente Fekete P\u00e1k\u00f3 (Pako Negro) (Ibadan, Nigeria, 17 Abrile 1976) est unu cantadore ungheresu."}
{"id": "13250", "revid": "2404", "url": "https://sc.wikipedia.org/wiki?curid=13250", "title": "Gherra de Indipend\u00e8ntzia de Istados Unidos", "text": "Sa Gherra de Indipenden\u00e8ntzia Americana, narada fintzas Rivolutzione Americana (in inglesu American Revolutionary War o American Revolution), est istada una rebellia chi intre su 1775 e su 1783 is tr\u00e8ighi col\u00f2nias norti-americanas ant opostu a sa Grandu Brit\u00e0nnia, tando p\u00e0tria issoro.\nIn s'inghitzu sa gherra pertocaiat petzi su territ\u00f2riu de is col\u00f2nias, ma s'intrusida de \u00e0teras pot\u00e8ntzias coloniales de Frantza e Ispagna in agiudu issoro e de Assia e Eletoradu de Hannover in agiude de is brit\u00e0nnicos, at tentu a cussegu\u00e8ntzia s'ispaghinadura de is cumbatimentos a s'Europa, is Antillas e \u00ccndias Orientales.\nSa gherra at tentu or\u00ecgine comente rempellu de medas americanos a is tassas impostas de su parlamentu brit\u00e0nnicu, chi a p\u00e0rrere de issos fiant illeg\u00ectimas. \nCuntestu Ist\u00f2ricu.\nSu Parlamentu de Londra esigiat chi is sugetos americanos cuntribuirent a is pagamentas de is ispesas de s'Imp\u00e8riu\u00a0de Am\u00e8rica de norti. Sa gherra de is sete annos fiat finida isceti de pagu tempus e s'Inghilterra s'agataiat economicamente in aprentu mannu. \nChirchende de torrare a s'assentare aiat tando pigados duas m\u00e8didas: su \"Sugar Act\", chi poniat impostas pro s'importatzione de prodotos a is col\u00f2nias, e su \"Stamp Act,\" chi imponiat bullos subra documentas uffitziales e giornales. \nControiat intames onni possibilidade bera de isvilupu aut\u00f2nomu de is col\u00f2nias, chi fiant bidas che logos de coberada de materiales prim\u00e0rgios, lassende duncas a sa Grandu Brit\u00e0nnia monop\u00f2liu industriale. \nIn paris tempus sa dominatzione frantzesa fiat agabbada cun sa gherra de is sete annos, chi permitiat a is col\u00f2nias de non t\u00e8nnere prus bis\u00f2ngiu de cuss'amparu istrintu chi fintzas a tando fiat istadu resone printzipale de lig\u00f2ngiu a sa p\u00e0tria. \nSu debodu fiat creschende fintzas pro ite is col\u00f2nos fiant del\u00f9didas chi non ddi \u00e8sseret perm\u00ectidu de s'ispaghinare in is regiones de su cuntinente a s'estu de su Mississippi - chi cun sa gherra fiant passadas a s'imp\u00e8riu brit\u00e0nnicu - e iscuntressados de totu is privil\u00e8gios chi sa Grandu Brit\u00e0nnia teniat a dannu de issos. \nTributos.\nA custu cuadru andaiat a s'azunghere sa boluntade de su Parlamentu de ddis imp\u00f2nnere \u00f2bbligu de pagamenta in benes de importu pro is americanos.\nIn su 1765 su guvernu inglesu aiat impostu a is col\u00f2nias una tassa de bullu, chi giai si pagaiat in sa Grandu Brit\u00e0nnia, segundu chi s'usu cale chi siat de paperi cheriat pagadu, cun unu bullu.\nSegundu is printz\u00ecpios de libertade inglesos is tassas cherint adduidas de is cuntribuentes pro \u00e8ssere balidas. Is col\u00f2nos, contrarios, aint postu a cunditzione de p\u00f2dere el\u00e8ghere rapresentantes issoro pro su Parlamentu de Londra, o de \u00e8ssere esonerados de onni tassa.\nIn fache a custas protestas e cunditziones su bullu fiat fulliadu e cambiadu cun impostas inderetas subra unas cantas mertzes (paperi, vernissu, prumbu, te) chi is col\u00f2nias betiant de Inghilterra.\nS'importu econ\u00f2micu de custas tassas fiat mingu, teniat mescamente b\u00e0lida simb\u00f2lica, pro cumproare s'archidu chi su Parlamentu teniat de cumandare tributos a totu is sugetos de s'imp\u00e8riu.\nIs col\u00f2nos sighiant nointames a no \u00e8ssere de ac\u00f2rdiu, sa chistione no aiat agatadu determinu e in su 1770 totu is tassas fiant abolidas, franca sa pro su te.\nCumpangia de \u00ccndias Orientales.\nIn su 1773 sa \"Cumpangia Inglesa de \u00ccndias Orientales\" aiat otentu de su Parlamentu deretu de bendere in esclusiva su te chi betiat de Tzina, boghende\u00b7nche is americanos de su giru de aff\u00e0rios subra chi fintzas a tando issos si fiant p\u00f2didos apoderare.\nIs cummertzantes americanos de te aiant duncas cuncordadu una boicotadura de is mertzes inglesas, cun s'agiudu de s'opinione publica e de s'organizatzione populare \"Sons of Liberty\" (Figios de sa Libertade). \nS'efetu prus ladinu de sa protesta fiat acunt\u00e8ssidu su 16 de nadale 1773, cando unos cantos \u00f2mines chi faghiant parte de is Sons of Liberty, fiant artziados a naves de sa Cumpangia in su portu de Boston e nch'aiant ghetadu a mare totu su c\u00e0rrigu de te (acunt\u00e8ssida nodia comente Boston Tea Party - Sa Festa de su Te de Boston).\nSu guvernu inglesu aiat tando blocadu su portu e chircadu de bogare a su Massachusetts onni autonomia amministrativa, mandende\u00b7nche unu grupu de funtzion\u00e0rios nominados de su re.\nCuntrollu de s'Ispaghinadura Territoriale.\nA custa cunditzione, giai meda tostada, si fiant azuntas s'aprobatzione in su Parlamentu de leges, cunsideradas de is col\u00f2nos \"non subisc\u00e0biles\" (Intolerable Acts).\nA segus de custas fiat aprobada fintzas sa \"Lege subra su Quebec\" (Quebec Act), chi afiantzaiat a is noos sugetos de C\u00e0nada de natzionalidade frantzesa libertade religiosa e tzivile, e chi assignaiat a su C\u00e0nada totu is territ\u00f2rios a su norti de su fr\u00f9mene Ohio, chi is bividores de is tr\u00e8ighi col\u00f2nias ammeriaiant de ocupare.\nS'Inghilterra cheriat duncas limitare s'ispaghinadura territoriale de sas tr\u00e8ighi col\u00f2nias e chirchende de ddos allacanare a s'estu de is montes Apalacos, ma fintzas pro ite bolliat lassare terras a is indigenos. \nIs col\u00f2nos aiant retzidu custa detzisione che unu atu isp\u00f2ticu e unu l\u00ecmite a sa libertade issoro, chi de su restu pediant de ochire totu is populos nativos pro si nde faghere meres de is terras. Is indianos fiant difatis bidos che pessones inferiores chi biviant in logu de eremidu.\nA is \"Leges non Subisc\u00e0biles\", si depet su f\u00e0ghere prus lestra sa rebellia.\nP\u00e8didas de su Cungressu Cuntinentale.\nIn s'at\u00f2ngiu 1774 su Cungressu cuntinentale si fiat atobiadu in Filad\u00e8lfia. Totu is rapresentantes de is col\u00f2nias francu sa Ge\u00f2rgia b'aiant pigadu parte. \nAiant d\u00e8tzididu pro s'autonomia amministrativa e sa boicotadura sistem\u00e0tica de is mertzes inglesas, chi cheriat imp\u00f2sta fintzas a fortza a is chi refudarent de ddu f\u00e0ghere de contu issoro. \nNon si chistionaiat galu de ischirriadura e tando Benjamin Franklin s'agataiat in Inghilterra, traballende pro unu progetu de costitutzione de unu imp\u00e8riu federale in ue onni col\u00f2nia diat t\u00e8nnere manna autonomia mancari fidele a su re.\nIn realidade, in is col\u00f2nias de norti giai si naraiat ca sa solutzione prus de cumb\u00e8nnidu diat \u00e8ssere s'indipend\u00e8ntzia ebbia.\nSa Gherra.\nA s'inghitzu de sa gherra is col\u00f2nos teniant petzi sordados volunteris, is \"minutemen\".\nFiat gr\u00e0tzias a su cuntributu de su generale prussianu Friedrich Wilhelm von Steuben, in su 1778, e de s'interventu frantzesu chi is tropas americanas ant p\u00f2didu \u00e8ssere addestradas de manera chi podiant acarare unu es\u00e8rtzitu comente su de s'Imperiu Brit\u00e0nnicu.\nFiant alleados inglesos fintzas is nativos Mohawk e is Irochesos ghiados de su capu Thayendanegea, naradu in inglesu Joseph Brant, ma custos fiant ochidos de su generale de Istados Unidos Sullivan in su 1778. Is 30.000 mertzen\u00e0rios de Assia ghiados de su generale August Nettardt fiant imbetzes b\u00ecnchidos in su 1783 e torrados a mandare in p\u00e0tria.\nBatallas de Lexington e Concord.\nSu primos cumbatimentos fiant acunt\u00e8ssidos in s'abrile de su 1775 in in biddas de Lexington e Concord.\nIn lexington is tropas americanas fiant abisadas in antib\u00ectzu de s'arribu de is inglesos e si nche fiant isp\u00e8rdios in antis chi bi lomperent.In Concord aint tentu durada de una bintina de minutos, e a sa fine is minutemen si nche fiant fuidos lassende oto mortos e deghe ingotos, contra petzi unu ingotos intre is inglesos.\nImb\u00e0tidos in Concord is brit\u00e0nnicos aiant postu fogu a si dep\u00f2sitos prenos e fiant m\u00f2vidos fache a Boston. Fiant per\u00f2 atacados de 450 col\u00f2nos e mancari cun medas difficultades \u00e8sserent resissidos a tocare de in antis fiant torrados a segus chentza finire de cumbatere is col\u00f2nos, chi ddis fiant curtos in fatu e ddus aiant afracados in unos cantos apostamentos.\nCun custas acunt\u00e8ssidas aiat tentu inghitzu sa gherra. Sa formatzione de unu es\u00e8rtzitu Cuntinentale aiat tentu logu su 31 de maju 1775, e su cumandu fiat pigadu su 15 de l\u00e0mpadas de George Washington.\nBatalla de Bunker Hill.\nA fatu de s'ord\u00ecngiu de s'es\u00e8rtzitu, is sordados americanos aiant chircadu de atacare Boston, ma fiant resissidos a cunchistare petzi duos montigros in is int\u00f2rinos: \"Bunker Hill\" e \"Breeds Hill\", intre su 12 e su 15 de l\u00e0mpadas 1775.\nA mangianu de su 17 de l\u00e0mpadas is iglesos aiant cannonadu Bunker Hill, de in ue is americanos, ischiende chi diant \u00e8ssere atacados aiant giai trasferidos is tropas a Breeds Hill, prus arta e difendibile. \nIn sa l\u00f2mpida a su montigru is inglesos aiant a fines b\u00ecnchidu sa batalla, ma a pr\u00e8tziu caru, sende ca aiant p\u00e8rdidu 304 sordados, 741 fiant ingotos e 5 isp\u00e8rdidos. Is americanos aiant tentu isceti 172 mortos e 273 ingotos, e a coa si fiant p\u00f2didos retirare.\nSu resurtadu fiat a balangiu de is americanos chi, mancari aerent perdidu, fiant resissidos a acarare unu es\u00e8rtzitu meda prus n\u00f9merosu e addestradu de su de issos. S'Es\u00e8rtzitu Cuntinentale fiat difatis cumpostu de \u00f2mines ammesturados impare chentza de r\u00e8gulas e cun pagu achip\u00e0giu e mancu cannones.\nCampagna Canadesa.\nUna de is timorias prus mannas de s'Es\u00e8rtzitu Cuntinentale fiat chi de is bases inglesas de C\u00e0nada poderent arribare atacos de terra, chi fiant prus simpres de organizare e teniant costos prus baratos. Sa cunchista de is tzitades canadesas non pariat incolliosa de ot\u00e8nnere, pro ite is fortzas militares bri\u00e0nnicas non fiant cumpostas de prus de 1000 \u00f2mines in ie, e fintzas pro ite pentzaiant de retzire agiudu de is anglo-canadesos. Detzidiant tando de atacare. \nIn realidade sa campagna canadesa, de totu de sa gherra de indipend\u00e8ntizia est istada unu de is isci\u00e0scios prus graes penados de is colonos.\nS'ispeditzione fiat cumposta de 8.000 \u00f2mines partzidos un duas colonnas deretas s'una a Montr\u00e9al e s'\u00e0tera a Qu\u00e9bec. Partidas in su cabudanni de su 1775, giai a s'iscumpassu de sa l\u00e0cana cun su C\u00e0nada is tropas si fiant acatadas chi ne is angl\u00f2fonos ne is franc\u00f2fonos ddos bidiant comente liberadores e pagus meda fiant is chi ddos cheriant agiudare.\nSu 13 de santandria Montr\u00e9al fiat nointames ocupada. In ierru is duas colonnas si fiant torradas a aunire a curtzu de sa tzitade de Qu\u00e9bec, ma fiant in cunditziones malas, cun prus de 500 \u00f2mines mortos, paris n\u00f9meru de disertores e unos milli \u00f2mines chi si fiant refudados de torrare a firmare sa ferma volunt\u00e0ria a s'isc\u00e0dere. Su fritu fiat faghende maladiare is sordados e susetotu si fiat ispaghinende su vailogu.\nSa note de su 30 de nadale Qu\u00e9bec fiat atacada. Su resurtadu fiat unu deg\u00f2lliu pro is colonos, cun 500 mortos in su campu de gherra e 200 in is dies a sighire pro is feridas. Sa perta de \u00f2mines fiant tropu e su cuntrollu de Montr\u00e9al fiat a sa fine torradu a is inglesos.\nCunchista de Boston.\nS'es\u00e8rtzitu americanu fiat impertantu e mancari totu comintzende a t\u00e8nnere unu \u00f2rdine. Is sordados teniant a fines una montura paris pro si connoschere in su campu de batalla, is f\u00e0bricas de Massachusetts e Pennsylvania fiant produende armas, is cannones fiant istados percurados e susetotus is \u00f2mines, medas de chie no aiant mai cumb\u00e0tidu, teniant unu pagu de annestru.\nS'es\u00e8rtzitu inglesu fiat intames chirchende de agatare s'atr\u00e8menu pro annichilare is rempellos ma torrare a ammasedare is col\u00f2nias chentza de riscu de faghere revessas chi iscontzarent is raportos una borta pro totus. \nSa ghiadura de is operatziones militares fiat dada a su generale William Howe, chi aiat regortu 1600 \u00f2mines e ddos aiat mandados a ocupare sa Carolina de Nord, in ue per\u00f2 su 27 de fri\u00e0rgiu 1776 fiant abruverados in sa \"Batalla de Moore's Creek Bridge\", in is int\u00f2rinos de sa oe narada Wilmington. \nHowe aiat d\u00e8tzididu tando de si retirade de Boston, in ue is inglesos fiant istabilidos e de movere in una tzitade prus fidada e defend\u00ecbile.\nDe su cantone americanu, su generale George Washington, in paris tempus fiat resissidu a ocupare su montigru de \"Dorcester High \"e puntaiat su portu cun is cannones. \nCando aiat bidu chi is inglesos fiant giai imbarchende\u00b7s\u00ec subra de naves e andende\u00b7si\u00b7nche, aiat firmadu s'atacu. Duas chidas a pustis su 17 de martzu, cun is \u00f9rtimos sordados inglesos andados, fiant calados a sa bidda, e acabidados che liberadores. Fiat sa prima borta chi unu territ\u00f2riu de col\u00f2nos non fiat tentu a suta de su cuntrollu miltare brit\u00e0nnicu.\nFirma de sa Decraratzione de Indipend\u00e8ntzia.\nIs inglesos fiant iscarcados in Halifax, C\u00e0nada e aiant giai tentu una at\u00e8ra derrota chirchende de cunchistare Charleston, in Carolina de Sud.\nSu 7 de l\u00e0mpadas de su 1776 su Cungressu si fiat atobiadu pro si consultare subra sa proposta de indipend\u00e8ntzia. Su generale Howe a ddis aiat respostu a tenora, ghiende unu es\u00e8rtzitu de 22.000 \u00f2mines inglesos e de s'alleada \u00c0ssia, isbarchende a Staten Island, a fache de New York.\nSa primatz\u00eca in sordados de is iglesos fiat tropu. Non aende possibilidades de binchere, su generale Washington aiat detz\u00ecdidu de si cuntzentrale pro impedumare s'auniamentu de s'es\u00e8rtzidu ghiadu de Howe cun un'\u00e0teru, ghiadu de su generale John Burgoyne chi fiat assortende de C\u00e0nada.\nSu 4 de tr\u00eculas de cuss'annu in Filadelfia fiat impertantu istadu aprontadu unu documentu de Thomas Jefferson, John Adams e Benjamin Franklin, firmadu de is delegados de totu is tr\u00e8ighi col\u00f2nias: New Hampshire, Massachusetts, Rhode Island, Connecticut, New York, New Jersey, Pennsylvania, Delaware, Maryland, Virg\u00ecnia, Carolina de Nord, Carolina de Sud e Ge\u00f2rgia si costituiant in s'istadu nou de Istados Unidos de Am\u00e8rica.\nIn paris tempus in Europa is bisuras de is guvernos subra su chi fiat suntzedende in Am\u00e8rica fiant cambiende e Benjamin Franklin fiat partidu a manu de Parigi pro cumbinchere su re de Frantza, Luisu su XVI a s'alleare cun issos."}
{"id": "13251", "revid": "2404", "url": "https://sc.wikipedia.org/wiki?curid=13251", "title": "Rivolutzione Americana", "text": ""}
{"id": "13254", "revid": "14791", "url": "https://sc.wikipedia.org/wiki?curid=13254", "title": "Salvador Allende", "text": "In su 1933 si fit laureadu in meighina in s'Universidade de su Cile."}
{"id": "13256", "revid": "2404", "url": "https://sc.wikipedia.org/wiki?curid=13256", "title": "Universidade de su Cile", "text": " \nS'Universidade de su Cile (in limba ispagnola: \"Universidad de Chile\"), est sa pius manna e ant\u00ecga istitutzione de educatzione superiore de su Cile e una de sas pius antigas de su America Latina. Fundada in su 1842, s'universidade oltas meda est jamada \"Casa de Bello\" in onore de su primu preside, Andr\u00e9s Bello. Tra sos istudentes chi bi sun passados duos premiados cun su Nobel (Pablo Neruda e Gabriela Mistral) e vinti presidentes de su Cile, e tra i cussos Salvador Allende."}
{"id": "13258", "revid": "772", "url": "https://sc.wikipedia.org/wiki?curid=13258", "title": "1908", "text": "S'annu 1908 (MCMVIII in n\u00f9meros romanos) est un annu incomintzadu m\u00e8rcuris segundu su calend\u00e0riu gregorianu."}
{"id": "13270", "revid": "772", "url": "https://sc.wikipedia.org/wiki?curid=13270", "title": "2012", "text": "S'annu 2012 (MMXII in n\u00f9meros romanos) est un annu incomintzadu dom\u00ecniga segundu su calend\u00e0riu gregorianu."}
{"id": "13271", "revid": "7928", "url": "https://sc.wikipedia.org/wiki?curid=13271", "title": "B\u00e8rgamu", "text": ""}
{"id": "13273", "revid": "2404", "url": "https://sc.wikipedia.org/wiki?curid=13273", "title": "Lexington (Massachusetts)", "text": "Lexington est una bidda de unos 31.000 bividores de is Istados Unidos de Am\u00e8rica chi s'agatat in sa \"Contea de Middlesex\", Massachusetts.\nEst sa bidda in ue est istada cumb\u00e0tida sa prima batalla de sa gherra de indipend\u00e8ntzia americana."}
{"id": "13274", "revid": "2404", "url": "https://sc.wikipedia.org/wiki?curid=13274", "title": "Concord (Massachusetts)", "text": "Concord est una bidda de unos 17.600 bividores de is Istados Unidos de Am\u00e8rica chi s'agatat in s'istadu de Massachusetts a intro de sa \"Contea de Middlesex\".\nImpare a Lexington dat n\u00f2mine a sa prima batalla de sa gherra de indipend\u00e8ntzia americana."}
{"id": "13275", "revid": "2404", "url": "https://sc.wikipedia.org/wiki?curid=13275", "title": "Worcester (Massachusetts)", "text": "Worcester est una tzitade de unos 182.500 bividores de is Istados Unidos de Am\u00e8rica, chi s'agatat in s'istadu de Massachusetts, in ue est sea de sa contea om\u00f2nima.\nEst segunda tzitade majore de Noa Inghilterra a fatu de Boston."}
{"id": "13276", "revid": "9473", "url": "https://sc.wikipedia.org/wiki?curid=13276", "title": "Bridgeport (Connecticut)", "text": "Bridgeport est una tzitade de unos 139.500 bividores de is Istados Unidos de Am\u00e8rica, chi s'agatat in s'istadu de Connecticut, in sa \"Contea de Fairfield\".\nEt cunsiderada parte de s'\u00e0rea metropolitana de New York."}
{"id": "13277", "revid": "2404", "url": "https://sc.wikipedia.org/wiki?curid=13277", "title": "New Haven (Connecticut)", "text": "New Haven est una tzitade de unos 124.00 bividores de is Istados Unidos de Am\u00e8rica, chi s'agatat in s'istadu de Connecticut, in sa \"Contea de New Haven\".\nEst logu de n\u00e0schida de s'ex-presidente USA George W. Bush e sede de s'universidade \"Yale\".\nTenet n\u00f2mingu de \"Elm City\" (Tzitade de is \u00d9limos)."}
{"id": "13278", "revid": "9473", "url": "https://sc.wikipedia.org/wiki?curid=13278", "title": "Stamford (Connecticut)", "text": "Stamford est una tzitade de unos 120.000 bividores de Istados Unidos de Am\u00e8rica, chi s'agatat in s'istadu de Connecticut, in sa \"Contea de Fairfield.\"\nEst cunsiderada parte de s'\u00e0rea metropolitana de New York."}
{"id": "13279", "revid": "2404", "url": "https://sc.wikipedia.org/wiki?curid=13279", "title": "Waterbury (Connecticut)", "text": "Waterbury est una tzitade de unos 107.000 bividores de Istados Unidos de Am\u00e8rica, chi s'agatat in s'istadu de Connecticut, in sa \"Contea de New Haven\".\nFundada in su 1676, Waterbury at tentu ist\u00f2ria industriale rica; fiat sa capitale natzionale de produtzione de otone, de in ue su n\u00f2mingiu de \"Brass City\" (Tzitade de s'Otone)."}
{"id": "13280", "revid": "2404", "url": "https://sc.wikipedia.org/wiki?curid=13280", "title": "Rivolutzione Am\u00e8ricana", "text": ""}
{"id": "13281", "revid": "138247", "url": "https://sc.wikipedia.org/wiki?curid=13281", "title": "Qu\u00e9bec (tzitade)", "text": "Qu\u00e9bec est una tzitade de unos 522.000 bividores de su C\u00e0nada, capitale de sa prov\u00ecntzia de Qu\u00e9bec e cabulogu de sa regione \"Capitale-Nationale\".\nFundada in su 1608, Qu\u00e9bec est sa tzitade prus antiga de Norti-America, e bidda sola a norti de su M\u00e8ssicu chi cunserbet chinta de muros intrena.\nIntre 1859 e 1865 fiat capitale de su C\u00e0nada.\nS'architetura urbana tenet car\u00e0teres meda frantzesos e prus in generale eurpoeos, cosa chi nde faghet logu \u00f9nicu intre de is tzitades canadesas e de sa parte setentrionale de su cuntinente.\nSu tzentru ist\u00f2ricu est patrimoniu de s'UNESCO de su 1985.\nS'\u00e0rea metropolitana contat unos 750.000 residentes. "}
{"id": "13283", "revid": "2404", "url": "https://sc.wikipedia.org/wiki?curid=13283", "title": "Tucson", "text": "Tucson est una tzitade de unos 548.500 bividores de Istados Unidos de Am\u00e8rica, chi s'agatat in s'istadu de Arizona, in ue est sea de sa \"Contea de Pima\"\nS'\u00e0rea metropolitana imbatet a prus de unu millione de residentes."}
{"id": "13284", "revid": "2404", "url": "https://sc.wikipedia.org/wiki?curid=13284", "title": "Colorado Springs", "text": "Colorado Springs est una tzitade de unos 372.500 bividores de Istados Unidos de Am\u00e8rica, chi s'agatat in s'istadu de Colorado, in sa \"Contea de El Paso\".\nSa bidda istat a art\u00e0ria de unos 1840 m.s.m."}
{"id": "13285", "revid": "2404", "url": "https://sc.wikipedia.org/wiki?curid=13285", "title": "Aurora (Colorado)", "text": "Aurora est una tzitade de unos 325.000 biviodres de Istados Unidos de Am\u00e8rica, chi s'agatat in s'istadu de Colorado, in sa \"Contea de Arapahoe\".\nFaghet parte de s'\u00e0rea metropolitana de Denver. "}
{"id": "13286", "revid": "2404", "url": "https://sc.wikipedia.org/wiki?curid=13286", "title": "Henderson (Nevada)", "text": "Henderson est una tzitade de unos 265.700 bividores de Istados Unidos de Am\u00e8rica, chi s'agatat in s'istadu de Nevada, in sa \"Contea de Clark\".\nEst sa segunda tzitade de istadu a fatu de Las Vegas, de sa cale \u00e0rea metropolitana est parte."}
{"id": "13287", "revid": "203", "url": "https://sc.wikipedia.org/wiki?curid=13287", "title": "Chandler (Arizona)", "text": "Chandler est una tzitade de unos 246.400 bividore de Istados Unidos de Am\u00e8rica, chi s'agatat in s'istadu de Arizona, ina sa \"Contea de Maricopa\".\nEst parte de s'\u00e0rea metropolitana de Phoenix."}
{"id": "13288", "revid": "149", "url": "https://sc.wikipedia.org/wiki?curid=13288", "title": "Pan European Game Information", "text": "Pan European Game Information (acronimu: PEGI) est unu sistema de cualificassi\u00f2ne de su chi bi at cunt\u00e9nniu ind unu videojocu (paragulas malas, discriminassi\u00f2ne, drogas, tim\u00f2ria, sessu o biolentzia) pro mediu de immazineddas pro chi su comporad\u00f2re si podat facher una idea inn\u00e0ntis de su produttu.\nSa \"Interactive Software Federation of Europe\" (ISFE) lu at imbent\u00e0u in su mese de aprile de su 2003. Custu sistema, chi est in impr\u00e8u de 16 istados diferentes, non si depet assotziare a s'Unione Europea, manc\u00e0ri chi sa prus parte de cussos istados nde facat parte.\nSu sistema tenet duas zen\u00ecas de immazines: una, fatta de 5, narat s'edade cussiz\u00e0da e s'attera, de 6, abberguat su tipu de cunt\u00e9nniu.\nClassifica pro edade.\nBi at chimbe immazines de edade: +3, +7, +12, +16, +18.\nClassifica pro cunt\u00e9nniu.\nBi nd'at ses, pro paragulas malas, discriminassione, drogas, tim\u00f2ria, sessu e biolentzia."}
{"id": "13289", "revid": "13360", "url": "https://sc.wikipedia.org/wiki?curid=13289", "title": "Light novel", "text": "Sa light novel (\"\u30e9\u30a4\u30c8\u30ce\u30d9\u30eb\" raito noberu) est una casta de romanzu giapponesu chin dis\u00ecnnos. Pro estetica, sicomente bi podet \u00e0er immazines de sos iscritores, si assim\u00eczat a unu manga, ma su cunt\u00e9nniu est in prosa comente unu calesisiat romanzu. Su faveddu est un'imbentu \"wasei-eigo\", est a n\u00e0rrer un'ispressione giapponesa imbent\u00e0da a pizu de sa limba inglesa, a s'ispissu incurtzi\u00e0da in \"ranobe\" (\"\u30e9\u30ce\u30d9\") o \"rainobe\" (\"\u30e9\u30a4\u30ce\u30d9\")."}
{"id": "13290", "revid": "2404", "url": "https://sc.wikipedia.org/wiki?curid=13290", "title": "Montes Rocosos", "text": "Is Montes Rocosos (in inglesu Rocky Mountains) sunt una de is prus ist\u00e8rridas cadenas de montes de sa Terra, posta in sa parte de uestu de s'Am\u00e8rica de su Norti, partzidos in is territ\u00f2rios de C\u00e0nada e Istados Unidos de Am\u00e8rica.\nIs Montes Rocosos sunt parte de sa Cordigliera de Patz\u00ecficu, ma s'iscerant de sa \"Cadena Costerina de Patz\u00ecficu\" chi ddis istat a uestu, a longu de s'oru de s'oc\u00e8anu. Intames in s'estu si nche pesant subra is campuras mannas.\nAtraessant su cuntinente pro long\u00e0ria de prus de 4.800 km, de su norti de sa prov\u00ecntzia de Col\u00f9mbia Brit\u00e0nnica in su C\u00e0nada, a s'istadu de Nou M\u00e8ssicu in is USA.\nSu pitzu prus artu est su Monte Elbert, in Colorado, chi tirat a 4.401 metros subra su mare."}
{"id": "13291", "revid": "2404", "url": "https://sc.wikipedia.org/wiki?curid=13291", "title": "Lexington (Kentucky)", "text": "Lexington est una tzitade de unos 308.500 bividores de Istados Unidos de Am\u00e8rica, chi s'agatat in s'istadu de Kentucky, sea de sa \"Contea de Fayette\".\nEst sa de 10 tzitades de sa natzione pro peschentos de educatzione universit\u00e0ria, casi su 40% de sa populatzione tenet l\u00e0urea.\nS'\u00e0rea metropolitana contat unos 490.000 residentes."}
{"id": "13292", "revid": "2404", "url": "https://sc.wikipedia.org/wiki?curid=13292", "title": "Huntsville (Alabama)", "text": "Huntsville est una tzitade de unos 180.000 bividores de Istados Unidos de Am\u00e8rica, chi s'agatat in s'istadu de Alabama, in sa \"Contea de Madison\".\nS'\u00e0rea metropolitana tenet populatzione istimada de unos 437.500 residentes, segunda prus manna in s'istadu."}
{"id": "13293", "revid": "2404", "url": "https://sc.wikipedia.org/wiki?curid=13293", "title": "Knoxville (Tennessee)", "text": "Knoxville est una tiztade de unos 183.000 bividores de Istados Unidos de Am\u00e8rica, chi s'agatat in s'istadu de Tennessee, sea de sa \"Contea de Knox\".\nEst tzitade printzipale de un'\u00e0rea metropolitana de unos 852.500 residentes.\nSa bidda fiat fundada in su 1786 e est istada prima capitale de s'istadu. In s'iscomintzu de su s\u00e8culu de 19 fiat isolada de su restu de sa natzione, ma de su 1855, gr\u00e0tzias a s'arribu de sa ferrovia fiat pois cr\u00e8schida meda in presse.\nA is tempus de sa gherra tzivile fiat ocupada fatuvatu siat de tropas cunfederadas siat de tropas de s'Unione. A pustis de sa fine aiat torradu a s'isvilupare comente tzentru de man\u00ecgiu, faina chi aiat p\u00e8rdidu importu a primitziu de su s\u00e8culu de 20 e chi at ghetadu s'economia in unu per\u00ecodu longu de crisi, de in ue sa tzitade est bessida isceti in is annos 80.\nKnoxville est sede de s'\"Univesidade de Tennessee\"."}
{"id": "13297", "revid": "1054", "url": "https://sc.wikipedia.org/wiki?curid=13297", "title": "Bergamo", "text": "Bergamo (\"B\u00e8rghem\" in bergamascu) est una tzitade italiana de 117.787 abitantes (datos de su 2009), chi diventana 471.128 cussos de sa \"Grande Bergamo\", edd'este capoluogo de sa provintzia omonima in Lombardia. Sa tzitade es' divisa in duas partes distintas, sa \"Citt\u00e0 Alta\" (\"S\u00ecta \u00d3lta\"), chi est su centru antigu zintadu de muraglias, e sa \"Citt\u00e0 Bassa\" (\"S\u00ecta B\u00e0sa\"), sa parte pius moderna.\nEst sa tzitade de Gaetano Donizetti."}
{"id": "13299", "revid": "1054", "url": "https://sc.wikipedia.org/wiki?curid=13299", "title": "Roberto Dinamita", "text": ""}
{"id": "13300", "revid": "1054", "url": "https://sc.wikipedia.org/wiki?curid=13300", "title": "Su massacru de Katyn", "text": ""}
{"id": "13301", "revid": "2404", "url": "https://sc.wikipedia.org/wiki?curid=13301", "title": "Chattanooga (Tennessee)", "text": "Chattanooga est una tzitade de unos 168.000 bividores de Istados Unidos de Am\u00e8rica chi s'agatat in s'istadu de Tennessee, sea de sa \"Contea de Hamilton\".\nEst sa de 4 tzitades de s'istadu a fatu de Memphis, Nashville e Knoxville."}
{"id": "13302", "revid": "2404", "url": "https://sc.wikipedia.org/wiki?curid=13302", "title": "San Ant\u00f2nio (Texas)", "text": "San Ant\u00f2nio est una tzitade de unos 1.329.000 bividores de Istados Unidos de Am\u00e8rica, chi s'agatat in s'istadu de Texas, sea de sa \"Contea de Bexar\". \nSu n\u00f2mine ddi fiat dadu in onore de Sant'Antoni de Padova, chi fiat festadu in sa die de su 1691 cando is primos ispagnolos aiant istabilidu sa prima cuss\u00f2rgia in su logu.\nSan Ant\u00f2nio est sa segunda tzitade de Texas e sa de 8 de Istados Unidos.\nS'\u00e0rea metropolitana, sa de 3 in Texas, contat 1,8 milliones de residentes."}
{"id": "13303", "revid": "149", "url": "https://sc.wikipedia.org/wiki?curid=13303", "title": "Dallas", "text": "Dallas est una tzitade de unos 1.241.000 bividores de is Istados Unidos de Am\u00e8rica, sea de sa contea om\u00f2nima, in Texas.\nEst sa de 3 tzitades de s'istadu e sa de 9 de sa natzione e su printzipale tzentru culturale e economicu de s'\u00e0rea metropolitana \"Dallas-Fort Worth-Arlington\".\nS'area metropolitana, chi contat unos 6,3 milliones de residentes est sa de 4 de Istados Unidos e sa prus manna de sa regione meridionale.\nDallas est sa tzitade in ue su presidente de Istados Unidos John F. Kennedy est istadu mortu, su 22 de santandria 1963. "}
{"id": "13304", "revid": "2404", "url": "https://sc.wikipedia.org/wiki?curid=13304", "title": "Fort Worth (Texas)", "text": "Fort Worth est una tzitade de unos 741.000 bividores de is Istados Unidos de Am\u00e8rica, chi s'agatat in su Texas in ue est sea de sa \"Contea de Tarrant\".\nEst sa de 5 tzitades de Texas e sa de 19 in sa natzione.\nFort Worth est sa segunda bidda prus de importu in s'\u00e0rea metropolitana \"Dallas-Fort Worth-Arlington\"."}
{"id": "13305", "revid": "2404", "url": "https://sc.wikipedia.org/wiki?curid=13305", "title": "Forth Worth (Texas)", "text": ""}
{"id": "13306", "revid": "2404", "url": "https://sc.wikipedia.org/wiki?curid=13306", "title": "El Paso (Texas)", "text": "El Paso est un atzitade de unos 649.000 bividores de is Istados Unidos de Am\u00e8rica, chi s'agatat in su Texas in ue est sea de sa contea om\u00f2nima.\nEl Paso, chi intre de is bidda de l\u00e0cana est segunda isceti a San Diego pro populatzione, est posta a fache de sa tzitade messicana de Ciudad Ju\u00e0rez. Is duas tzitades formant una \u00e0rea metropolitana trans-natzionale, cun n\u00f2mine de \"El Paso-Juarez Borderplex\", chi ocntat unos 3.045.000 residentes.\nEst sa de 6 tzitades de Texas e intre de is 20 prus mannas de Istados Unidos."}
{"id": "13307", "revid": "2404", "url": "https://sc.wikipedia.org/wiki?curid=13307", "title": "Arlington (Texas)", "text": "Arlington est una tzitade de unos 371.000 bividores de is Istados Unidos de Am\u00e8rica, chi s'agatat in sa \"Contea de Tarrant\".\nSa bidda est istada fundada in su 1876 e su n\u00f2mine ddi fiat dadu in onore de sa \"Arlington House\", domo de su generale famadu cunfederadu Robert Edward Lee, posta in sa chi oe est \"Contea de Arlington\" in Virg\u00ecnia.\nSa tzitade est parte de s'\u00e0rea metropolitana \"Dallas-Fort Worth-Arlington\"."}
{"id": "13310", "revid": "2404", "url": "https://sc.wikipedia.org/wiki?curid=13310", "title": "Tampa", "text": "Tampa est una tzitade de unos 347.600 bividores de Istados Unidos de Am\u00e8rica, chi s'agatat in s'istadu de Fl\u00f2rida, in ue est sea de sa \"Contea de Hillsborough\".\nSa zona in ue oe istat sa tzitade est istada in antis b\u00ecvida de populos nativos. S'arribu de isproradores ispagnolos in su s\u00e8culu de 16 at tentu a cussegu\u00e8ntzia una gherra violenta ma de durada curtza, e at prus a prestu betidu maladias europeas chi in is deghinas de annos a sighire ant iscantzelladu is nativos.\nIs ispagnolos, chi aiant fatu de sa regione territ\u00f2riu de sa Noa Ispagna, non si sunt mai acussorgiados in ie. Sa n\u00e0schida de una bidda de n\u00f2mine Tampa est depida a colonos anglo-americanos intames, in su 1824, cando sa Fl\u00f2rida fiat giai istada comporada de is Istados Unidos.\nFintzas a su 1880 Tampa non contaiat prus de 800 bividores, ma gr\u00e0tzias a sa colligadura cun sa l\u00ecnia ferrovi\u00e0ria petzi binti annos a pustis nde teniat giai unos 30.000.\nTampa est oe parte de un'\u00e0rea metropolitana, sa \"Tampa Bay Area\", de unos 2,8 milliones de residentes."}
{"id": "13311", "revid": "2404", "url": "https://sc.wikipedia.org/wiki?curid=13311", "title": "Orlando (Fl\u00f2rida)", "text": "Orlando est una tiztade de unos 249.500 bividores de Istados Unidos de Am\u00e8rica, in s'istadu de Fl\u00f2rida in ue est sea de sa \"Contea de Orange\".\nS'\u00e0rea metropolitana de chi est tzentru printzipale contat unos 2,1 milliones de residentes, chi nde faghent sa de 6 prus mannas in is Istados Unidos de sud-estu e sa de 26 in totu sa natzione.\nS\u00ecmbolu de sa tzitade est sa funtana posta in su Lagu Eola."}
{"id": "13313", "revid": "1054", "url": "https://sc.wikipedia.org/wiki?curid=13313", "title": "Beer Sheva", "text": ""}
{"id": "13317", "revid": "2404", "url": "https://sc.wikipedia.org/wiki?curid=13317", "title": "Buffalo (New York)", "text": "Buffalo est una tzitade de unos 259.500 bividores de is Istados Unidos de Am\u00e8rica, chi s'agatat in s'istadu de New York, in ue est sea de sa \"Contea de Erie\".\nSa bidda fiat fundada in su 1789, e a pustis de s'aberta de su Canale Erie, in su 1825, fiat cr\u00e8schida meda in presse. A giru de su 1900 Buffalo fiat sa de 6 tzitades majores de Istados Unidos, tzentru mannu de colligamentos cun ferrovias e de ind\u00f9stria de atz\u00e0rgiu. \nA sa fine de su s\u00e8culu de 20 sa fortuna de sa tzitade at furriadu, cun s'aberta de sa bia de abbas in su fr\u00f9mene Santu Larentzu e sa movidura de is ind\u00f9strias a manu de sa Tzina. \nIn is annos 50 de su s\u00e8culu 20 sa bidda contaiat populatzione de casi 600 migia bividores. Giai a inghitzu de is annos 90 fiat calada a pagu prus de 300 migia.\nS'\u00e0rea metropolitana \"Buffalo-Niagara Falls\" contat unos 1,2 milliones de residentes. "}
{"id": "13318", "revid": "2404", "url": "https://sc.wikipedia.org/wiki?curid=13318", "title": "Jersey City (New Jersey)", "text": "Jersey City est una tzitade de unos 247.600 bividores de Istados Unidos de Am\u00e8rica, chi s'agatat in s'istadu de New Jersey in ue est sea de sa \"Contea de Hudson\". \nEst segunda bidda prus manna in s'istadu a fatu de Newark, e parte de s'\u00e0rea metropolitana de New York City."}
{"id": "13320", "revid": "138360", "url": "https://sc.wikipedia.org/wiki?curid=13320", "title": "1928", "text": "S'annu 1928 (MCMXXVIII in n\u00f9meros romanos) est un annu incomintzadu de dom\u00ecniga a segunda de su calend\u00e0riu gregorianu."}
{"id": "13321", "revid": "138377", "url": "https://sc.wikipedia.org/wiki?curid=13321", "title": "Jean-Louis Comolli", "text": ""}
{"id": "13322", "revid": "138376", "url": "https://sc.wikipedia.org/wiki?curid=13322", "title": "1941", "text": "S'annu 1941 (MCMXLI in n\u00f9meros romanos) est un annu incomintzadu in m\u00e8rcuris segundu su calend\u00e0riu gregorianu. "}
{"id": "13323", "revid": "2404", "url": "https://sc.wikipedia.org/wiki?curid=13323", "title": "Norfolk (Virg\u00ecnia)", "text": "Norfolk est una tzitade aut\u00f2noma de unos 242.800 bividores de Istados Unidos de Am\u00e8rica, posta in s'istadu de Virg\u00ecnia.\nNorfolk est sa segunda prus manna tzitade de s'istadu a fatu de Virg\u00ecnia Beach, impare a chi faghet parte de s'\u00e0rea metropolitana Virginia Beach-Norfolk-Newport News, VA-NC MSA. "}
{"id": "13353", "revid": "155387", "url": "https://sc.wikipedia.org/wiki?curid=13353", "title": "La Plata", "text": "La Plata est una tzidade de s'Argentina, ade 563.943 de bividores (2001)."}
{"id": "13354", "revid": "157571", "url": "https://sc.wikipedia.org/wiki?curid=13354", "title": "Talete", "text": "Talete de Miletu (in gregu, \u0398\u03b1\u03bb\u1fc6\u03c2 \u1f41 \u039c\u03b9\u03bb\u03ae\u03c3\u03b9\u03bf\u03c2) (c. 624/3 a. C.-c. 548/5 a. C.) est ist\u00e9tiu unu filosofu gregu, cunsiderau su fundad\u00f2ri de sa filosofia otzidentali, e in s'antig\u00f2ria nomenau commenti unu de is seti sabius de s'antiga Greghia. Est n\u00e0sciu e mortu a Miletu, polis grega de sa costa Jonia (\u00f2i in Turchia). Est su fundad\u00f2ri de s'iscola filos\u00f3fica de Miletu. De issa ant fatu parti Anassimandru (discenti suu) e Anassimene. No s'agatat nimmancu unu iscritu suu i est possibbili chi no apit iscritu nudda in vida sua. De importu mannu funt puru is istudius fatus in matem\u00e0tica, astronomia e f\u00ecsica.\nPentzamentu.\nTalete de Miletu est cunsiderau su primmu filosofu de otzid\u00e8nti poita est ist\u00e9tiu su primmu a gi\u00e0i una ispiegatzi\u00f2ni de su mudamentu continu de su mundu e de totu is cosas chi si agatant a intru suu chentza de ndi bogai a pillu mitus e divinid\u00e0dis. Est cunsiderau commenti su chi at cummintzau sa filosofia otzidentali puru poita est su primmu chi s'est postu su probbr\u00e8ma de s\"'arch\u00e9\", est a nai, su de agatai s'unid\u00e0di a intru de sa multiplitzid\u00e0di chi si presentat in sa realid\u00e0di. \nInt\u00e0mas de si cunformai a sa mitolog\u00eda grega, Talete cunsiderat s'\u00e0bba su printz\u00edpiu de \u00f2nnia cosa e s'elem\u00e9ntu chi fait a fundam\u00e9ntu de totu is cosas chi esistint. S'\u00e0bba benit cunsiderada commenti sust\u00e0ntzia (su chi est a suta e a fundamentu de \u00f2nnia cosa) e commenti ess\u00e8ntzia (su chi a intru suu \u00f2nnia cosa est); est a nai, s'elem\u00e9ntu chi totu is cosas tenint in comunu: de \u00f2nnia cosa cambiat sa f\u00f2rma ma sa sust\u00e0ntzia abarrat sempiri sa matessi. Talete sceberat s'\u00e0bba commenti printz\u00edpiu seguram\u00e8nti po s'importu mannu chi tenit po sa vida de \u00f2nnia cosa chi esistit, po is mudaduras de f\u00f2rma ca issa atotu tenit in natura (ghi\u00e0ciu, pap\u00f2ri, umid\u00e0di) e puru po s'importu mannu chi a su tempus aiat su Nilu in Egitu."}
{"id": "13366", "revid": "7227", "url": "https://sc.wikipedia.org/wiki?curid=13366", "title": "Serge Pey", "text": "Serge Pey (Tolosa, 6 de triulas 1950) est unu iscrittore e poete frantzesu. Est fizu de profugos cadelanos rifugiados in Frantza durante sa gherra tzivile ispagnola. In su 1975 aiat fondadu sa rivista \u00c9meute e poi, in su 1981, Tribu. Est un artista, teoricu e criticu, istudist sos fenomenos de su limbazu rituale in sa pratica orale de sa poesia. In s'Universidade de Toulouse-Le Mirail, Pey dirigit sos seminarios de sa po\u00e9sie d'action.\nNotas.\n "}
{"id": "13385", "revid": "1054", "url": "https://sc.wikipedia.org/wiki?curid=13385", "title": "Kilt", "text": "Su kilt est una bestimenta traditzionale, tipica de s'omine in Iscotzia, chi est unu pannu de istoffa fattu cordulare peri su chintu e postu indossu, a manera femenina. In anticorju, su kilt (o, nessi, babbu suo) fit una manta de istoffa longa bastante pro si la ponner a palas, a pustis de la aer cordulada peri su chintu.\nOrizine.\nSu kilt, comente si connoschet commo, est unu imbentu de Thomas Rawlinson, unu imprendidore inglesu de su '700 chi, disterrande in sas Highlands e imparande sa curtura de cussa terra, a\u00ecat prom\u00f2ghiu una assione cummertziale manna imbentande una traditzione. In sos primos annos de su Settichentos (tra su 1727 e su 1734), pompiande a sos obreris chi nde fachian rugher sos arbures pro dare linna a sa furrache sua de Inverness, a\u00ecat pessau de facher prus simpre sa bistimenta, pro chi seret prus pacu imbarratzadora. Sa zente prus povera ten\u00ecat difattis una manta longa de istoffa, comporada a istraccu barattu, chi coper\u00ecat tottu sa carena e chi bol\u00ecat istrinta a chintu, fachende g\u00f2i un'ispetzia de fardetta. Fit tando chi Rawlinson imbent\u00e9it sa fardetta tipica iscotzesa: pro custa resone, su kilt si depet tenner in cussideru comente una bistimenta fatta de pac'ora, chi su movimentu romanticu at impostu comente s\u00ecnzu berdaderu de anticorja gaelica. Fit in impr\u00e8u fintzas pro distingher una familia dae un'attera.\nMancari chi, oje in die, in su mundu otzidentale sa fardetta siat bistimenta femenina, in passau non fit goi, assumancu dae sos anticos romanos. \nSu kilt in Iscotzia.\nSu kilt si assotziat oje a sa bistimenta traditzionale de sas Highlands iscotzesas, in ube si fachet in tartan e si ponet impare a unu sporran, est a narrer una bertula de corju impreada pro bi tenner dinare. Si impreat comente bistimenta tzerimoniale."}
{"id": "13386", "revid": "2404", "url": "https://sc.wikipedia.org/wiki?curid=13386", "title": "Sporran", "text": "Su sporran (\" [\u02c8sp\u0252r\u0259n] \") est una bertuledda de corju, battida inn\u00e0ntis fintzas pro bi tenner dinare in intro, chi si ponet impare a su kilt. \"Sporran\", in gaelicu iscotzesu, est canteppare a s'inglesu \"purse\"."}
{"id": "13387", "revid": "7928", "url": "https://sc.wikipedia.org/wiki?curid=13387", "title": "Architetura", "text": "S'architetura est una disciplina chi tenet comente iscopu s'organizatzione de su logu a cale siat iscala, ma mescamente cussa in ue bivet s'\u00e8ssere umanu. Prus a prestu issa pertocat sa progetatzione e fraigadura de unu firmu o de s'ambiente fraigadu."}
{"id": "13388", "revid": "10149", "url": "https://sc.wikipedia.org/wiki?curid=13388", "title": "Giovanni Columbu", "text": "Giovanni Columbu (Nugoro, 1949) est unu rezista sardu.\nBida.\nSi picat una laurea de architettura in Milanu.\nEst autore de pelliculeddas comente \"Visos\", \"Dialoghi trasversali\" e \"Villages and villages\".\nSu primu film chi at fattu est de su 2001 e si intitulat \"Arcipelaghi\".\nSu secundu film, Su Re, trattat de sa passione de Zesus e lu at zir\u00e0u in Sardinna."}
{"id": "13389", "revid": "1054", "url": "https://sc.wikipedia.org/wiki?curid=13389", "title": "Arcipelaghi (pellicula)", "text": "Arcipelaghi est unu film de su 2001 chi at iscrittu e direttu Giovanni Columbu, ispirandesi a su liberu de Maria Giacobbe. Zir\u00e0u tottu in Sardinna, sa pellicula trattat de su prozessu a unu pitzinnu de battordichi annos accus\u00e0u de bocchidura. Su Istitutu Luce lu at distribu\u00ecu in Sardinna dae su 23 a su 30 de Sant'Andr\u00eca de su 2001."}
{"id": "13390", "revid": "1054", "url": "https://sc.wikipedia.org/wiki?curid=13390", "title": "Su Re", "text": "Su Re est una pellicula de su 2012 iscritta e diretta dae Giovanni Columbu. Zir\u00e0u tottu in Sardinna, su film trattat de sa passione de Cristu Zesus. Sa sienda \"Sacher Distribuzione\" lu at cumpart\u00ecu."}
{"id": "13397", "revid": "3602", "url": "https://sc.wikipedia.org/wiki?curid=13397", "title": "Tomb Raider II", "text": "Tomb Raider II: Starring Lara Croft est unu videojocu a piattaformas, sicundu capitulu de sa seria \"Tomb Raider\" e sichidore direttu de Tomb Raider. Sos amantiosos de sos primos tres capitulos lu creden su menzus. Core Design lu a\u00ecat isvilup\u00e0u e Eidos Interactive prubic\u00e0u in su 11 de Sant'Andr\u00eca de su 1997 pro Windows, Mac OS e PlayStation. In su 27 de Santu Gabine de su 2011, pro mediu de su Mac App Store, lu an torr\u00e0u a prubicare pro Mac OS X, e in su 28 de agustu de su 2009 pro PlayStation Portable e pro PlayStation 3 pro mediu de su serv\u00ectziu in l\u00ecnia PlayStation Network. In custu capitulu, Lara Croft est chircande sa daga fentomada de Xian."}
{"id": "13398", "revid": "3602", "url": "https://sc.wikipedia.org/wiki?curid=13398", "title": "Tomb Raider III", "text": "Tomb Raider III: Adventures of Lara Croft est su capitulu de tres de sa seria \"Tomb Raider\" e est su sichidore direttu de Tomb Raider II. Su jocu lu a\u00ecan ammustr\u00e0u pro sa prima b\u00eca de manera uffitziale in su 15 de Santu Gabine de su 1998, ind una festa fatta a posta pro su jocu tenta in su Museu de Istoria Naturale de Londra.\nSu jocu lu a\u00ecat isvilup\u00e0u Core Design e prubic\u00e0u Eidos Interactive in su 21 de Sant'Andr\u00eca de su 1998 pro PlayStation, e in sa die de 30 pro PC. Sa versione pro Mac OS la an prubicada in su 22 de Capidanne de su 1999. In su 17 de Capidanne de su 2009, su jocu lu an torrau a prubicare pro PlayStation Portable e pro PlayStation3 pro mediu de su servitziu in linia PlayStation Network. In custu capitulu, Lara Croft est in chirca de battor artefattos, isperdios peri su mundu e fattos dae unu isteddu coudu."}
{"id": "13399", "revid": "18313", "url": "https://sc.wikipedia.org/wiki?curid=13399", "title": "Barore Testone", "text": ""}
{"id": "13401", "revid": "7227", "url": "https://sc.wikipedia.org/wiki?curid=13401", "title": "Maurizio Malvestiti", "text": "Maurizio Malvestiti (Filago, 25 de austu 1953) est unu p\u00ecscamu italianu, de su 26 de austu 2014 p\u00ecscamu de sa diotzesi de Lodi.\nBiografia.\nNascit in Marne, fratzioni de Filago, in provintzia e diotzesi de Bergamo, su 25 de austu de su 1953.\nFormatzioni e ministeru cumenti predi.\nStudiat in su seminariu de piscamus de Bergamo.\nS'11 de l\u00e0mpadas de su 1977 est ordinau presbiteru de s'artzipiscamu Clemente Gaddi.\nMinisteru cumenti piscamu.\nSu 26 de austu de su 2014 Paba Frantziscu ddu nominat piscamu de sa Diotzesi de Lodi a pustis de Giuseppe Merisi, chi adiat lassau poita chi fiat arribau a sa beccesa.\nConoscit s'ingresu e su frantzesu."}
{"id": "13407", "revid": "7928", "url": "https://sc.wikipedia.org/wiki?curid=13407", "title": "Egittu", "text": ""}
{"id": "13412", "revid": "12712", "url": "https://sc.wikipedia.org/wiki?curid=13412", "title": "Amnesty International", "text": "Amnesty International est una organizatzione non guvernativa indipendente impignada in totu su mundu in sa defensa de is deretos umanos. Sa faina sua est sa de prom\u00f2vere e f\u00e0ghere\u00a0 serretzare is deretos umanos ristabilidos in sa Decraratzione Universale de sos Deretos de s'\u00d2mine. Est presente in prus de 150 istados e tenet prus de tres milliones de sotzios in totu su mundu.\nIst\u00f2ria.\nAmnesty International est istada fundada a Londra in su 1961 de s'abogadu Peter Benenson a pustis de sa publicatzione de s'art\u00ecculu suo \u00abThe Forgotten Prisoners\u00bb in The Observer su 28 de maju de su 1961. S'idea de fundare s'organizatzione est n\u00e0schida a pustis de \u00e0ere l\u00e8ghidu in su 1961 unu art\u00ecculu chi contaiat de duos pitzocos portughesos chi fiant istados impresonados e cundennados a sete annos de galera de sa ditadura salazarista pro \u00e0ere brindadu a sa libertade.\nFundada su 28 de maju de su 1961 de s'abigadu inglesu Peter Benenson, s'organizatzione contat oe prus de 7 miliones de sustenidores, ca bivint n prus de 150 natzionesi. Su s\u00ecmbulu suo est una stearica in su filu spiandu.At tentu su Pr\u00e8miu Nobel pro sa paghe in su 1977 pro sa defensa de sa dignidade umana, contra a sa torrtura, sa violentzia e sa degradatzione\".S'annu dd'ant donadu su pr\u00e8miu de s' ONU pro is Deretos umanos.\nIn su 1991, at tentu su premiu \"Colombe d'Oro per la Pace dell'Archivio Disarmo di Roma\", pro s'atzione contra sa violatzione de is deretos umanos in s'annu de sa Gherra de su Golfu, ca coincidiat cun su trentennale de sa fondatzione sua.\nAmnesty International operat in favore de is persones impresonadas pro motivios de cuscientzia, \u00f2mines o f\u00e8mminas, ca pro is credentzias, s'origine o s'apartenentzia religiosa o politica issoro ant p\u00e8rdidu sa libertade. Amnesty International s'est oposta chentza riserva a totu is formas de pena de morte.\nIn su perseghimentu de custa atzione,Amnesty International chircat de svolgere atziones pro prevenire e f\u00e0ghere tzessare abusos importantes de s'integridade f\u00ecsica o mentale, a sa libertade de cuscientzia o de espressione e a cussa de discriminatzione."}
{"id": "13415", "revid": "2404", "url": "https://sc.wikipedia.org/wiki?curid=13415", "title": "Col\u00f9mbia Brit\u00e0nnica", "text": "Sa Col\u00f9mbia Brit\u00e0nnica (in inglesu British Columbia, in frantzesu Colombie Britannique) est una prov\u00ecntzia de su C\u00e0nada posta in s'uestu de s'istadu, in sa costa de su Patzificu. Su cabulogu est Vict\u00f2ria, sa tzitade prus manna Vancouver.\nContat populatzione de unos 4,6 milliones, de cale prus de sa metade bivet in s'area metropolitana de Vancouver.\nImpare a is istados USA de Oregon e Washington cumponet sa regione de Patz\u00ecficu de Norti-Uestu.\nAll\u00e0canat in su norti-uestu cun s'Alaska, in su norti cun Yukon e is Territ\u00f2rios de Norti-Uestu, in s'estu cun s'Alberta, in su sud cun is istados USA de Idaho, Montana e Washington.\nSu n\u00f2mine de Col\u00f9mbia Brit\u00e0nnica ddi fiat dadu in su 1858 de sa reina Victoria, a chie est istada pois dedicadu su cabulogu. Est prov\u00ecntzia de su 1871, sa de ses de su C\u00e0nada.\nGr\u00e0tzias a sa posidura sa Col\u00f9mbia Brit\u00e0nnica s'est semper portada bene cun is istados de s'estu de s'Asia. In tempus de sa Segunda Gherra Mundiale medas bividores de or\u00ecgine giaponesa sunt nointames istados inserrados in is zonas prus de aintru de sa prov\u00ecntzia.\nA pustis de sa gherra Vict\u00f2ria e Vancouver sunt diventadas tzentros culturales e ant atiradu medas artistas. S'economia est cr\u00e8schida fintzas cun su turismu e at tentu benef\u00ectziu mannu de sa de su Giapone.\nTzitades Majores.\n\"(n\u00f2mine, bividores)\"\nMedas sunt parte de s'area metropolitana de Vancouver."}
{"id": "13416", "revid": "2404", "url": "https://sc.wikipedia.org/wiki?curid=13416", "title": "Vict\u00f2ria (Col\u00f9mbia Brit\u00e0nnica)", "text": "Vict\u00f2ria est una bidda de unos 78.000 bividores de C\u00e0nada, cabulogu de sa prov\u00ecntzia de Col\u00f9mbia Brit\u00e0nnica.\nFundada in su 1843 cun n\u00f2mine originale de \"Fort Albert\", benet a \u00e8ssere sa prus antiga bidda de sa prov\u00ecntzia e sa prus manna in s'isula de Vancouver.\nS'\u00e0rea metropolitana contat unos 330.000 residentes."}
{"id": "13417", "revid": "2404", "url": "https://sc.wikipedia.org/wiki?curid=13417", "title": "Surrey (Col\u00f9mbia Brit\u00e0nnica)", "text": "Surrey est una tzitade de unos 468.000 bividores de su C\u00e0nada, chi s'agatat in sa prov\u00ecntzia de Col\u00f9mbia Brit\u00e0nnica.\nEst parte de s'\u00e0area metropolitana de Vancouver e sa segunda prus manna bidda de sa prov\u00ecntzia."}
{"id": "13418", "revid": "2404", "url": "https://sc.wikipedia.org/wiki?curid=13418", "title": "Burnaby (Col\u00f9mbia Brit\u00e0nnica)", "text": "Burnaby est una tzitade de unos 223.000 bividores de su C\u00e0nada, chi s'agatat in sa prov\u00ecntzia de Col\u00f9mbia Brit\u00e0nnica.\nFaghet parte de s'\u00e0rea metropolitana da Vancouver."}
{"id": "13419", "revid": "2404", "url": "https://sc.wikipedia.org/wiki?curid=13419", "title": "Richmond (Col\u00f9mbia Brit\u00e0nnica)", "text": "Richmond est una tzitade de unos 190.500 biviodres de su C\u00e0nada, chi s'agata in sa prov\u00ecntzia de Col\u00f9mbia Brit\u00e0nnica.\nEst parte de s'area metropolitana de Vancouver. Sa populatzione est cumposta pro su 60% de immigrados."}
{"id": "13420", "revid": "2404", "url": "https://sc.wikipedia.org/wiki?curid=13420", "title": "Abbotsford (Col\u00f9mbia Brit\u00e0nnica)", "text": "Abbotsford est una tiztade de unos 133.500 bividores de su C\u00e0nada, chi s'agatat in sa prov\u00ecntzia de Col\u00f9mbia Brit\u00e0nnica.\nEst sa prus manna bidda de 5 in sa prov\u00ecntzia, ma sa prus manna a foras de s'\u00e0rea metropolitana de Vancouver. "}
{"id": "13421", "revid": "7227", "url": "https://sc.wikipedia.org/wiki?curid=13421", "title": "Cheatahs", "text": "Is Cheatahs sunt unu grupu musicale shoegaze brit\u00e0nnicu, n\u00e0schidu in Londra in su 2009.\nIst\u00f2ria.\nTres de is bator mermos de su cumpressu b\u00e8nent de cuntinentes diversos: Nathan Hewitt, boghe, est de Edmonton, C\u00e0nada, Dean Reid, bassista, est de San Diego, USA e Mark Raue, baterista, est de Dresden, Germ\u00e0nia.\nHewitt e Wignall si sunt atobiados pro sa prima borta in unu tzilleri in su 2006, Reid e Raue si sunt aunidos a issos pagus annos in fatu."}
{"id": "13422", "revid": "7227", "url": "https://sc.wikipedia.org/wiki?curid=13422", "title": "Holograms", "text": " Is \"Holograms\" sunt unu grupu post punk de Stockholm, Isv\u00e8tzia.\nNde faghent parte Anton Spetze (ghitarra e boghe), Andreas Lagerstr\u00f6m (bassu e boghe), Anton Strandberg (tumbarinos) e Filip Spetze (sintetizadore)."}
{"id": "13424", "revid": "7227", "url": "https://sc.wikipedia.org/wiki?curid=13424", "title": "Lower (grupu musicale)", "text": "Is Lower sunt unu cumpressu post punk formadu in su 2009 in Copenaghen, Danimarca."}
{"id": "13426", "revid": "1054", "url": "https://sc.wikipedia.org/wiki?curid=13426", "title": "Unioni europea", "text": ""}
{"id": "13430", "revid": "1054", "url": "https://sc.wikipedia.org/wiki?curid=13430", "title": "Fre\u00e0lzu", "text": ""}
{"id": "13431", "revid": "1054", "url": "https://sc.wikipedia.org/wiki?curid=13431", "title": "Gi\u00f2ia", "text": ""}
{"id": "13433", "revid": "3602", "url": "https://sc.wikipedia.org/wiki?curid=13433", "title": "Grupu sambinzu in sa curtura giapponesa", "text": ""}
{"id": "13434", "revid": "1269", "url": "https://sc.wikipedia.org/wiki?curid=13434", "title": "Salvatore Farina", "text": "Aiat istudiadu in T\u00e0ttari ue aiat frequentadu su ginnasio e su Liceo classico Domenico Alberto Azuni, fit cumpagnu de istudio e amigu de s'istoricu Enrico Costa."}
{"id": "13435", "revid": "772", "url": "https://sc.wikipedia.org/wiki?curid=13435", "title": "1846", "text": "S'annu 1846 (MDCCCXLVI in n\u00f9meros romanos) est un annu incomintzadu gi\u00f2ia segundu su calend\u00e0riu gregorianu."}
