{"id": "3", "revid": "7227", "url": "https://sc.wikipedia.org/wiki?curid=3", "title": "P\u00e0gina printzipale", "text": "Not Sardinian? Sc-0?"}
{"id": "781", "revid": "12712", "url": "https://sc.wikipedia.org/wiki?curid=781", "title": "Casteddu", "text": "Casteddu (\"Cagliari\" in italianu, \"C\u00e0ller\" in cadelanu, \"Castell de C\u00e0ller\" in cadelanu antigu, \"C\u00e1ller\" in ispagnolu antigu) est sa capitale e sa prus tzitade manna de Sardigna.\nIst\u00f2ria.\nCasteddu est una de is prus tzitades antigas de Sardigna, e paret chi dd'aiant fundada sos fen\u00ectzos a inghiriu de su s\u00e8culu VIII a.C., in s'oru de s'ist\u00e1inu de Santa Igia. Su numene Fenitzu fiat \"Caral\u00fd\", numene plurale ca giai dae tempus meda fiat formada dae unas cantas biddas.\nIs romanos, lompidos in su 238 a.C., dd'aiant fata sea de prov\u00ecntzia e amanniada, faghende\u00b7dda cr\u00e8schere a inghiriu de sa Pratza de su Cramu fintzas a Santu Sadurru: a foras de sa parte b\u00ecvida fiant sos campusantos de \"Tuvixeddu\" (iare cartaginesu) e \"Bon\u00e0iri\". In su s\u00e8culu II ap.C. dd'ant fata \"col\u00f2nia\". In edade cristiana at tentu unu p\u00ecscamu. In edade romana puru su numene fiat plurale: \"Carales\". Sos bividores depiant \u00e8ssere unos 30.000.\nMancari a serru, Casteddu (tando \"Carales\") at sighidu a b\u00ecvere a suta de v\u00e0ndalos e gregos bizantinos, sende s\u00e8mper sa sea de su guvernadore provintziale. In su 711 perou paret chi is arabos dd'apant iscontzada e abruscada, e tando sos bividores ant lassadu sa tzitade romana pro si nche istugiare in una ala prus segura, a s'oru de s'ist\u00e0inu. A pustis no s'at a intendere prus de \"Carales\", ma de \"Santa \u00ccgia\" (Santa Gilla, Santa Illa, it. \"Santa Cecilia\").\nIn edade giuigale, Santa Igia fiat sa capitale de su Giuigadu (Regnu) de C\u00e0lari: su numene de sa tzitade antiga si fiat sarbadu in su de su logu. Santa Igia teniat unos 15.000 bividores, una tzinta de muros e una cr\u00e8sia cadirale: sos rastos si podiant b\u00ecdere galu in su '800 in ue oe est sa Tzentrale El\u00e8trica.\nIn su 1216, sa Giuighessa Beneita de Lacon aiat perm\u00ectidu a unos cantos pisanos de fraigare unu casteddu in ue oe est su bighinadu de \"Casteddu de susu\". Idea mala, ca in sas gherras intre de Pisa e G\u00e8nua su giuigadu si diat \u00e8ssere alliadu a sa segunda: in su 1258 sos pisanos e sos \u00e0teros giuigados sardos alliados issoro iscontzant Santa Igia e nche isparghent su sale. Sos bividores lassant sas ruinas, unos cantos andende a Domunoas e Bidda de Cresia, \u00e0teros a fundare Biddanoa, s'apend\u00ectziu de Casteddu chi totu connoschimus.\nSu casteddu si naraiat \"Castellu de Castro de Callari\", de custu est b\u00e8nnidu su numene sardu de sa tzitade: Casteddu. Is sardos no podiant b\u00ecvere in su Casteddu, ma sceti in sos apend\u00ectzios (\"Stampaxi\", \"Biddanoa\", \"Lapola\"), e si carchi sardu fiat agatadu a intru de is muros a ghennas serradas (est a n\u00e0rrere a su note), fiat acumpangiadu a foras, ghetadu dae sa Turre de Santu Francau (o de carchi \u00e0tera).\nIn su 1324 is catalanos ant cunchistadu sa Sardigna pisana, fundende una tzitade in su monte de \"Bon\u00e0iri\" (est a narrere \"\u00e0ire bona\"), ma passende giae in su 1325 in Casteddu, boghende is pisanos e intrende\u00b7bi sceti bividores catalanos. In sas gherras intre de Aragone e Arbaree, Casteddu dd'ant assitiada sos arbaresos prus bortas, ma no dd'ant mai pigada.\nDae su 1410 Casteddu, chi is catalanos n\u00e0rant \"C\u00e0ller\" est sa capitale de unu regnu unidu, su \"Regnum Sardiniae et Corsicae\" (Regnu de Sardigna e Corsica). Su re est su de Aragone, apresentadu de unu bisurre o de unu guvernadore. In prus inoghe s'acorrat su Parlamentu (sos Istamentos). Tando bi dep\u00ecant esser unos 10.000 abitantes.\nFintzas a sa gherra tzivile de su 1700-1714, sa Sardinna est abarrada a suta de s'Aragone a in antis e de sa Ispagna a pustis, cun pagu noas pero de importu: s'universidade (1626), sa Cadirale (pisana, ma torrada a fare in stile barrocu), sa Festa de Sant'Efis, etz.\nPigada dae is austr\u00ecacos in su 1708 e torrada a cunchistare dae sos ispagnolos in su 1717, est assinnada cun totu sa Sardigna a su Duca de Savoia in su 1720. Su primu guvernadore est istadu su barone de Saint-R\u00e9my (su de su Bastione). \nSemper abarrada cun is Savoias, oe est su cabulogu de sa Regione Aut\u00f2noma de sa Sardigna de sa Rep\u00f9blica Italiana."}
{"id": "782", "revid": "6577", "url": "https://sc.wikipedia.org/wiki?curid=782", "title": "Capitale", "text": "Una capitale est sa tzit\u00e0de inue funt sos corpos de guvernu de una comunidade (manna o pitica, l\u00ecbera o sutaposta). Sa paraula benit de \"capita\" (campidanesu \"cabitza\"): comente custa, sa tzitade in ogetu est apitzos de sas \u00e0teras, in artu."}
{"id": "783", "revid": "2404", "url": "https://sc.wikipedia.org/wiki?curid=783", "title": "Sardigna", "text": "! bgcolor=\"#bbdefd\" colspan=\"2\" | \"Informatziones\""}
{"id": "786", "revid": "74", "url": "https://sc.wikipedia.org/wiki?curid=786", "title": "Sardinja", "text": ""}
{"id": "788", "revid": "14338", "url": "https://sc.wikipedia.org/wiki?curid=788", "title": "Limba c\u00f2ssa", "text": "Sa limba corsicana, cossa o corsa est una de sas Limbas Romanzas.\nSu logu printzipale de manigiu de su corsu est sa C\u00f2ssiga e a sighire su nord de sa Sardigna. Custu limbazu appartenet a su gruppu italo-romanzu, e si assimizat tantu a su toscanu chi sos limbistas cussiderant a bortas su cossu comente unu dialetu italianu, mancari s'evitet de lu narrer gai pro chistiones de tipu politicu. Custu est su chi naraiat in subra a su corsicanu Niccol\u00f2 Tommaseo:\nS'istadu frantzesu reconnoschet su corsicanu comente una limba rezonale propia. Sigundu a cantu narat una cherta sientifica, oe in die sos corsicanos allegant in sa limba de su logu semper prus pagu, difatis est in perigulu de estintzione.\nVariantes.\nSa limba cossa tenet ses o noe variantes ma, comente accadit puru in sa sarda, bi nde at duas chi diant a partzire s'isula in duos: sa de su cabu de susu, o comente narant sos cossos etotu de sa \"Corsica suprana\", chi si narat \"corsu supranacciu\", e sa de su cabu de jossu chi si narat \"corsu suttanacciu\" e tenet meda ite bider cun su galluresu (antzis, a parrer de limbistas medas su limbazu faeddadu in sa Sardigna setentrionale est una variante de cossu)."}
{"id": "791", "revid": "11946", "url": "https://sc.wikipedia.org/wiki?curid=791", "title": "Launeddas", "text": "Is launeddas (reuleddas in logudoresu) sunt un'istrumentu musicale a alenu sighidu, de impreu populare fintzas dae sos tempos prus antigos. Unu brunzeddu agatau in su sartu de \u00cctiri, chi amostat unu sonadore de launeddas, nde testimonzat s'esist\u00e8ntzia giai in su tempus nuraghesu. Est fatu de canna de arriu segada in su mentras de sa luna manna de fre\u00e0rgiu e lassada sicare pro nessi tres annos. \nS'istrumentu.\nS'istrumentu est cumponidu dae tres cannas de long\u00e0ria e gruss\u00e0ria diferentes; duas prus longas sunt presas cun ispagu p\u00ecghidu in duos puntos distintos e formant sa croba, cando chi sa de tres, prus curtza, est isorta. Su bassu o tumbu est sa canna prus longa de sa croba (60 cm pagu prus o mancu) e, a su s\u00f2litu, est setzionadu in duas o prus partes; est sena istampigheddos e dat petzi una nota, sa t\u00f2nica, fundamentale pro s'intonatzione. Sa segunda canna de sa croba, longa su mesu de sa prima e mutida mancosa ca si sonat cun sa manu manca, dat sas notas de acumpangiamentu, difatis tenet bator istampigheddos retangulares pro sos p\u00f2ddighes e unu pros sos acordos. Sa canna isorta, mutida mancosedda o destrina ca si sonat cun sa manu dereta, tenet bator o chimbe istampigheddos, semper retangulares, e dat sas notas mel\u00f2dicas.\nSu sonu est produidu dae unu limbatzu, chi vibrat comente colat s'\u00e0era, tacheddadu in unu pitzu, de canna etotu, cramadu cabitza chi s'incassat in su cabu de sas cannas. Pro incassare sa cabitza a sa canna s'impreat cher\u00f2pighe, chi si ponet finas subra de sos limbatzos pro acordare s'istrumentu; a segunda de sa cantidade c\u00e0mbiat su timbru de sonu e s'otenent sonos acutos o graes.\nPro sonare sas launeddas s'impreat una t\u00e8cnica particulare cramada alenu sighidu, chi permitit de inspirare s'\u00e0era dae su nasu e de l'espirare dae sa buca. A pustis de aer prenu sa buca de \u00e0era, unfrende sos cantergios, in antis chi custa nch'agabet si devet f\u00e0ghere un'\u00e0tera inspiratzione a manera de ot\u00e8nnere unu sonu sighidu.\nTotu s'istrumentu est cramadu finas cuntzertu, giogu o f\u00e0sciu de cannas e, a segundu de sa long\u00e0ria de sas cannas leat sos n\u00f9menes de puntu de \u00f2rganu, contrapuntu, mediana, pipia, fior\u00e0ssiu, ispinellu e \u00e0teros. Cando non sunt impreadas, sas launeddas si costoint in un'istugiu, a s'ispissu de pedde, mutidu strac\u00e0sciu.\nFrancu in sas bandas in ue fiat difusu su cantu a tenore, mescamente in su Campidanu e in su Sarrabus, sa pres\u00e8ntzia de unu sonadore de launeddas fiat indispens\u00e0bile pro acumpangiare sos ballos, mescamente in sas festas. Sa fortuna de sos sonadores est andada minimende in su cursu de su Noighentos, finas a sos annos Otanta cando pro more de ist\u00f9dios subra de sa m\u00f9sica \u00e8tnica, est torradu a n\u00e0schire s'interessu pro s'istrumentu.\nUnu contributu indipensabile in s'istudiu de s'istrumentu l'hat dadu su musicologo danesu Andreas Fridolin Weis Bentzon chi hat registradu e trascrittu in pentagramma medas sonadas traditzionales.\nIs Maistus Mannus.\nIs Launeddas funt andadas sparessendi a pagu a pagu in su \u2018900, parti poita ca funt arribaus in Sardigna is sonetus e parti poita est arribada, de foras, fintzas atra casta de musica.\nSa tradizioni est abarrada bia in d\u2019unas cantu biddas, anca ddu atiat Scolas de sonadoris beni connotas chi funt stetias sighidas de is sonadoris benius apustis. Medas sonadoris ant lassau s\u2019arregordu, ma no est abarrau nisciunu documentu.\nSu primu a essiri intrau in d\u2019una sala de registratzioni est stetiu Efisceddu Melis (1890-1970), sonadori de sa Scola de su Sarrabus. Funt abarraus is documentus de is registratzionis chi hat fattu me in Milano in si 1930, 1937, 1950 e 1962, in parti in discus a 78 girus chi funt stetius, de pagu, torraus a masterizzai e pubbricaus in CD. (Punt\"e organu)\nConnotu po essiri su mellus sonadori chi s\u2019arregordit, (Mediana) iat tentu una fida turmentada. Me is sonadas cosa sua ddu adiat troppu novidadis e no praxiant meda me is pratzas de is ballus, anca is baddadoris no fiant avesus a nodas diversas meda de is chi iant sempiri intendiu. Praxiat de prus, Antoni Lara (1886-1979), issu puru de Bidda de Putzu chi fadiat a gara cun Melis po essi capassu, ma issu fiat prus arrispetosu de sa traditzioni. (Mediana a pippia)\nI duus sonadoris iant circau po totu vida de si nci passai pari pari, fintzas a candu, a s\u2019oru de 70 annus si fiant postus de accordiu po fai una registratzioni impari. Su risultau est stetiu una de is prus bellas cuncordias chi si siant mai intendias, registrada in Milano in su 1962. (Punt\"e organu e Fiorassiu)\nSa Scola de su Sarrabus est sighida a andai a innantis gratzias a Aureliu Porcu (Bidda de Putzu) e a Luigi Lai (Santu 'Idu) chi, me is annus de sa crisi de is launeddas ant sighiu a mantenni bia sa tradizioni e gratzias puru a medas amministratzionis comunalis, ant amostau a medas giovanus sa conoscenzia insoru, boghendinci, fortzis po sempiri, su pirigulu de sparessi de is sonus de canna e de custa musica antiga.\nAurelio Porcu, (Spinellu a Pipia) est stetiu unu de is chi ant sonau de prus me is pratzas de is ballus anca baddant ancora a sonu \u2018e canna; po ispassiu s\u2019attriviat a cantai puru. In custaregistrazioni cantat accumpangiau de su maistu Antoni Lara. (Cantzoni a curba).\nLuigi Lai (Fiorassiu) riconnotu de totu cantus cumenti su mellus sonadori de oi nc'est bessiu unu pagu foras de sa traditzioni e at tentu esperientzias cun cantadoris e sonadoris de musica classica, ligera e jazz.\nAtru sonadori, scienti de Melis e Lara, chi at lassau su Sarrabus po andai a bivi a Oristanis (Santa Justa), est stetiu Felicinu Pili (1919-1982). Issu at tentu importantzia manna po fai connosci in Oristanis sa moda de sonai de su Sarrabus, a prus pari accumpangendi i Gruppus Folkloristicus chi insaras fiant cumentzendi a s\u00ec formai. (Tripidi a Fiorassiu)\nSa scola de sa Trexenta at tentu cumenti de rappresentanti prus importanti Dionigi Burranca de Samatzai, ma chi biviat in Ortacesus, scienti de Beppi e Francischeddu Sanna. Burranca (Mediana a pippia) tenit su meritu puru de ai scipiu atirai a sa musica sarda sonadoris no sardus, chi ant imparau is sonadas de is launeddas po ddas torrai a fai cun atrus strumentus. Su scienti prus mannu chi hat tentu, Sergiu Lecis de Assemini est stetiu unu de is organizzadoris de s\u2019Associazioni Culturali \u201cSonus de Canna\u201d chi est fadendi un\u2019opera importanti de ricerca e valorizzazioni de is launeddas a prus pari po sa Scola de sa Trexenta.\nSa Scola de su Campidanu \u2018e Casteddu no at lassau nisciuna documentazioni discografica, funt abarradas sceti is registrazionis chi iat fatu AF Bentzon de Pasqualinu Erriu (Punt\u2019\u2019e organu), scienti de Giovanni Pireddu. Gratzias a is registratzionis de Bentzon funt stetias allogadas una pariga de sonadas de cresia de Efisio Cadoni (Messa)\nSu Campidanu de Oristanis puru at tentu unu sonadori nomenau: su Brichi, de Crabas, ma nemus tenit arregordu de is sonadas suas. Oi in diri sa traditzioni benit poderata de Giovanni Casu (Paui) chi secundu AF Bentzon sonada in d\u2019una manera prus antiga de is sonadoris de is atras scolas. (Passu \u2018e tresi)\nUnu sonadori chi tenidi unu stili diversu est Beppe Cuga de Ovodda, bidda de sa Barbagia, chi sonat ballus chi assimbillant a i cussus de cabu \u2018e susu sonaus a sonettu. In custus urtimus annus at bessiu a pillu medas sonadoris nous, chi funt unu bellu spettu po is launeddas, po is annus chi ant a benni."}
{"id": "1028", "revid": "2404", "url": "https://sc.wikipedia.org/wiki?curid=1028", "title": "Calend\u00e0riu", "text": "Unu calend\u00e0riu est una manera de calculare sas dies, sas chidas, sos meses, sas festas chi capitant in s'annu. \nEsistint varios calendarios, pro es. su calendariu cinesu, su calendariu musulmanu e ateros. \nNominamos su calendariu romanu, ca at apidu importantzia pro nois otzidentales. Sos Romanos aiant unu calendariu chi s'est mustradu imperfetu. In su calendariu romanu si faeddaiat de calendas, sas primas dies de su mese, e de \u201cidi\u201d, idas chi indicaiant sa medade de su mese (su 15 in tzertos meses, su 13 in ateros). Giuliu Cesare l'at cherfidu riformare. S'est leadu comente puntu de riferimentu s'equinotziu de beranu fissendelu a su 25 de martzu, e s'annu fut de 365 dies e 6 oras. Su contu s'est mustradu isbagliadu, ca ognia annu si depiat bogare 11 minutos e 12 segundos. Passende sos annos e sos s\u00e8culos custu isbagliu aumentaiat. In sos seculos prus bortas s'est presentada s'intentzione de lu cambiare, spetzialmente dae parte de sos Pabas, chi s'agataiant su problema de fissare sa data de tzertas festas. Su problema fut tocadu puru dae carchi Conciliu. Su Conciliu de su Lateranu 1518 e su Conciliu de Trento (1545-1563) chi at impostu sa riforma de su calendariu). Su Paba Gregoriu XIII (Ugo Boncompagni, elegidu in su 1572) s'est impignadu pro riformare su calendariu. Pro 10 annos sunt esaminadas varias propostas. Una pariat rispondere bene a su bisonzu. Fut fata connoschere a sos res, principes, Universidades. Sa decisione fut chi in su mese de santuaine de s'annu 1582 in su calendariu nou si saltaiant 10 dies, e a su 4 de santuaine sighiat su 15 de santuaine. S'equinotziu de beranu depiat essere su 21 de martzu, e no si nche depiat allontanare meda, e pro custu s'est introdusidu s'annu bisestile.\nLigada a su calendariu est sa chistione de su contu de sos annos in Otzidente. Su monacu Dionisi su Minore, chi est bividu in su s\u00e8culu V-VI at fissadu su contu de sos annos dae sa naschida de Gesu Cristu, ponindela in su 753 dae sa fundatzione de Roma, ma paret chi epat fatu un'errore, e custa data si depet antitzipare de 4-7 annos."}
{"id": "1029", "revid": "143731", "url": "https://sc.wikipedia.org/wiki?curid=1029", "title": "Porcu", "text": "Su porcu est unu animali tipicu de su sartu; A segunda si podet narrer in sardu finamentra: \"\"Sue\" (femina 'e porcu, fizada), \"Erre\" (mascu 'e su porcu), \"Mannale\" , \"Busatzu\"\"."}
{"id": "1045", "revid": "6577", "url": "https://sc.wikipedia.org/wiki?curid=1045", "title": "B\u00e0ca", "text": "Sa b\u00e0ca esti unu mamiferu, allevadu po sa produtzione de su latte ( bacca de fruttu) e po sa petta. Benidi allevadu lassendelu pasculare in campagna o tenindelu in istallas o in sos duos modos. Esistini varia ratzas de 'accas; calicuna est allevada po su latte, ca nde produede meda. Ateras sunu allevadas po sas petta. Un'acca, cando anzada dada unu 'itellu (bitellu, biju). Su masciu de custu tipu de memiferu est su 'oe (boe), su masciu castrau. Unu tempus boes e baccas funi meda usados po tribaglios, po arare, po tirare su carru, po triulare. Su masciu adattu po sa riprodutzione est su trau. Dae boes e baccas maselladas si ogada puru sa pedde e -i su corzu chi servidi in s'industria."}
{"id": "1048", "revid": "6577", "url": "https://sc.wikipedia.org/wiki?curid=1048", "title": "\u00c0inu", "text": ""}
{"id": "1049", "revid": "2404", "url": "https://sc.wikipedia.org/wiki?curid=1049", "title": "Canisca", "text": "Su can\u00edsca (in italianu \"verdasca\") est unu animale de su mare."}
{"id": "1054", "revid": "12712", "url": "https://sc.wikipedia.org/wiki?curid=1054", "title": "Limba sarda", "text": "Su sardu (/\u02c8sa\u027edu/, l\u00ecngua sarda /\u02c8li\u014b\u0261wa \u02c8za\u027eda/ in sas variantes iscritas cun sa grafia campidanesa o limba sarda /\u02c8limba \u02c8za\u027eda/ in sas variantes iscritas cun sa grafia logudoresa e in LSC) est una limba chi faghet parte de su grupu romanzu de sas limbas indoeuropeas chi, pro diferentziatzione ladina siat a sos faeddadores nativos, siat a sos non sardos, siat a sos istudiosos de cale si siat tempus, si depet cunsiderare aut\u00f2noma dae sos sistemas dialetales de \u00e0rea it\u00e0lica, g\u00e0llica e isp\u00e0nica e duncas classificare che a idioma a contu suo in su panorama neolatinu. Est una limba faeddada in s'\u00ecsula de Sardigna.\nDae su 1997 sa lege regionale a sa limba sarda reconnoschet sa matessi dignidade de s'italianu. Dae su 1999 est fintzas tutelada dae sa lege natzionale italiana n. 482/99 in paris a unas \u00e0teras \u00f9ndighi minorias \u00e8tnico-lingu\u00ecsticas, costituende cussa prus robusta pro su chi pertocat sos n\u00f9meros, chi sunt sighende in calada meda.\nTocat a non conf\u00f9ndere sa limba sarda cun cussa nuraghesa faeddada in antis de sos romanos; mentras sa segunda est dae tempus meda isp\u00e8rdida, s'UNESCO at classificadu sa prima in sos dialetos suos comente in per\u00ecgulu s\u00e8riu de si nche m\u00f2rrere (\"definitely endangered\").\nPanor\u00e0mica generale.\nEst classificada che a limba romanza otzidentale e medas istudiosos la tenent in cunsideru comente sa prus cunservativa de sas limbas chi derivant de su latinu; a t\u00ectulu de es\u00e8mpiu, s'ist\u00f2ricu Manlio Brigaglia rilevat chi sa fr\u00e0sia in latinu pronuntziada dae unu romanu aposentadu in Forum Traiani \"Pone mihi tres panes in bertula\" diat currisp\u00f2ndere a sa tradutzione sua in sardu currente \"ponemi tres panes in b\u00e8rtula\". Sa carater\u00ecstica de su sardu de \u00e8ssere a curtzu a su latinu l'aiat analizada fintzas su linguista \u00ectalo-americanu Mario Andrew Pei in s'ist\u00f9diu comparativu suo de su 1949, e in antis de issu l'aiat notada su naturalista frantzesu Maurice Le Lannou in su 1941, durante su per\u00ecodu suo de ist\u00f9diu in Sardigna.\nCando chi sa base lessicale siat, tando, belle totu de or\u00ecgine latina, su sardu cunservat nointames testimonias de su sostratu lingu\u00ecsticu de sos Sardos antigos in antis de sa conchista romana, tantu chi s'evid\u00e8ntziant par\u00e0ulas protosardas e, in n\u00f9meru minore meda, fen\u00ectziu-p\u00f9nicas, in voc\u00e0bolos medas, mescamente top\u00f2nimos, chi in Sardigna si sunt preservados de prus cunfronta a su restu de s'Europa latina. Custos \u00e8timos paret chi siant ligados a unu sostratu p\u00e0leo-mediterr\u00e0neu chi diat f\u00e0ghere rilevare lig\u00e0menes fortes cun su bascu. In s'edade de mesu, moderna e cuntempor\u00e0nea sa limba sarda at retzidu influ\u00e8ntzias de superistradu dae su gregu-bizantinu, su l\u00ecgure, su toscanu, su catalanu, su castiglianu e s'italianu.\nCaraterizadu dae una fisionomia sua crara e f\u00e0tzile de notare, su sardu beint cunsideradu, dae Tullio de Mauro e dae Fiorenzo Toso, che a parte de unu grupu aut\u00f2nomu e diferentziadu in manera crara dae s'\u00ectalo-romanzu, e Max Leopold Wagner e Benvenuto Aronne Terracini l'ant raportadu a su latinu de s'\u00c0rica, chi in dies de oe est estintu e cun sas variedades de su cale cumpartzit parallelismos medas e unu tipu particulare de arcaitzismu lingu\u00ecsticu, in paris a su fatu de s'\u00e8ssere istesiados prus in presse de sa m\u00e8dia dae s'or\u00ecgine latina comuna; su Wagner (1951) annetet su sardu a sa Rom\u00e0nia otzidentale, e Matteo Bartoli (1903) e Pier Enea Guarnerio (1905), imbetzes, lu ponent in una positzione aut\u00f2noma intre sa Rom\u00e0nia otzidentale e s'orientale. \u00c0teros autores class\u00ecficant su sardu che a s'\u00f9nicu esponente chi siat galu bivu de una branca chi, in su tempus coladu, cumprendiat fintzas sas limbas de sa C\u00f2rsica e de s'isponda meridionale de su Mediterr\u00e0neu.\nVariantes lingu\u00ecsticas de genia sarda.\nMancari custa classificatzione siat criticada a banda de unos cantos autores e istudiosos, su sardu propiamente naradu benit partzidu, fatu-fatu, a bisu de unas cantas persones in duas ortografias istandardizadas e chi si cumprendent una cun s'\u00e0tera. Sa de unu diat d\u00e8pere \u00e8ssere relativa a sos dialetos tzentru-setentrionales (o \"logudoresos\") e s'\u00e0tera a cussos tzentru-meridionales (o \"campidanesos\"). Sas carater\u00ecst\"i\"cas chi benint fatu-fatu cunsideradas pro sa partzidura sunt s'art\u00ecculu d\"e\"terminativu plurale (\"is\" ambig\u00e8nere in \"campidanesu\", sos / sas in \"l\"o\"gudoresu\") e su tratamentu de sas vocales etimol\u00f2gicas latinas E e O, chi abarrant sas matessi in \"sas\" variantes tzentru-setentrionales e sunt mudadas in I e U in cussas tzentru-meridionales; esistent per\u00f2 medas dialetos mutidos \"de transitzione\", o \"Mesan\u00eda\" (es. arborense, barbaritzinu meridionale, ogiastrinu, etc.), chi presentant sos car\u00e0teres t\u00ecpicos como de una, como de s'\u00e0tera variedade ipotizada.\nCusta visione dual\u00ecstica de sos dialetos sardos, registrada sa prima borta dae su naturalista Francesco Cetti in su Setighentos e torrada a p\u00f2nnere dae s'editore de su ditzion\u00e0riu sardu-italianu de Giovanni Spano, masaprestu chi sinnalare sa pres\u00e8ntzia de isoglossas beras, costituit sa proa de un'adesione psicol\u00f2gica de sos sardos a sa partzidura amministrativa de s'\u00ecsula fata in \u00e8poca ispagnola intre unu \"Caput Logudori\" (Cabu de Susu) e unu \"Caput Calaris\" (Cabu de Giosso) e dae ue naschet, a pustis, a sa traditzione ortogr\u00e0fica in una grafia logudoresa e una campidanesa illustre.\nSu fatu chi custas grafias illustres nascant dae un'astratzione de sos dialetos chi s'agatant in su territ\u00f2riu, chi imbetzes si c\u00f2llocant in unu isp\u00e8tru internu o \"continuum\" de faeddadas intelleg\u00ecbiles una cun s'\u00e0tera, faghet in manera chi resurtet dif\u00ectzile a sinnare una l\u00e0cana bera intre sas variedades internas de genia \"logudoresa\" e de genia \"campidanesa\", problem\u00e0tica comuna in sa distintzione de sos dialetos de sas limbas romanzas.\nSos dialetos sardos, fintzas si acumonados dae morfologia, l\u00e8ssicu e sintassi chi, in sust\u00e0ntzia, sunt par\u00ecviles, presentant difer\u00e8ntzias de car\u00e0tere fon\u00e8ticu e a bortas fintzas lessicale de annotu; ma fintzas gasi, custas non impedint sa cumprensibilidade de unu cun s'\u00e0teru.\nDistributzione geogr\u00e0fica.\nSa limba sarda la chistionat galu oe in belle totu s'\u00ecsula de Sardigna unu n\u00f9meru de locutores chi v\u00e0riat intre 1.000.000 e 1.350.000 unidades, a s'ispissu bil\u00ecngues (sardu/italianu) in situatzione de \"diglossia\" (sa limba sarda est impreada mescamente in s'\u00e0mbitu familiare e locale in su mentres chi cussa italiana est impreada in sas ocasiones p\u00f9blicas e pro sa belle totalidade de s'iscritura). In manera prus a sa minuda, dae un'ist\u00f9diu commissionadu dae sa Regione Sardigna in su 2006 resurtat chi b'apant 1.495.000 persones, pagu prus o mancu, chi cumprendant sa limba sarda e 1.000.000 de persones, pagu prus o mancu, in gradu de la chistionare. In manera aprossimativa, sos locutores ativos de su campidanesu diant \u00e8ssere pagu prus o mancu 670.000 (su 68,9% de sos residentes, cun 942.000 persones in gradu de lu cumpr\u00e8ndere), e sos faeddadores de sas variedades logudoresas-nugoresas diant \u00e8ssere pagu prus o mancu 330.000 (incluende sos locutores chi istant in S'Alighera, in su Turritanu e in Gaddura) e pagu prus o mancu 553.000 sos in gradu de lu cumpr\u00e8ndere. Petzi nemmancu su 3% de sos residentes de sas zonas sard\u00f2fonas non diat t\u00e8nnere carchi cumpet\u00e8ntzia de sa limba sarda. Su sardu est sa limba traditzionale in parte manna de sas comunidades sardas in ue istat s'82% de sos sardos (su 58% in comunidades cunsideradas ligadas a sa grafia \"campidanesa\", su 23% in cussas ligadas a sa grafia \"logudoresa\").\nPro more de su disterru dae sos tzentros sard\u00f2fonos, mescamente \"logudoresos\" e \"nugoresos\", cara a sas zonas costeras e a sas tzitades de su nord de sa Sardigna su sardu est, non pro \u00e0teru, faeddadu fintzas in sas \u00e0reas chi, in su tempus coladu, non fiant cunsideradas sard\u00f2fonas:\nUn'arresonu a banda cheret fatu pro sos duos idiomas chistionados in su nord estremu de s'\u00ecsula, chi pro su chi pertocat a sa lingu\u00ecstica gr\u00e0vitant cara a sa C\u00f2rsica e a sa Toscana: sa unu in su nord-est, chi s'est isvilupadu dae una variedade de su toscanu (su corsicanu meridionale) e s'\u00e0teru a nord-ovest, influentzadu dae su toscanu/corsicanu e dae su genovesu. Sa parte manna de sos istudiosos los cuns\u00ecderat chistionadas sardas pro su chi pertocat a sa geografia ma, pro su chi pertocat a sa tipologia issoro, reconnoschent chi faghent parte de su sistema lingu\u00ecsticu italianu de casta corsicana/toscana pro sintassi, gramm\u00e0tica e in parte manna fintzas l\u00e8ssicu. S\u00e8culos de abarrare a curtzu s'unu cun s'\u00e0teru ant causadu su fatu chi, intre su sardu e sos dialetos sardu-corsicanos chi faghent parte de s'\u00e0rea italiana, b'esserent influ\u00e8ntzias pari-paris, siat fon\u00e8ticu-sint\u00e0ticas siat lessicales, chene per\u00f2 chi custa cumportaret s'annuddamentu de sas difer\u00e8ntzias fundamentales intre sos duos sistemas lingu\u00ecsticos. Prus a sa minuda, sos chi benint mutidos idiomas sardu-corsicanos sunt:\nIn sas zonas de difusione de su gadduresu e de su tataresu, sa limba sarda la cumprendet una parte manna de sa populatzione (su 73,6% in Gaddura e su 67,8% in su Turritanu), fintzas si la chistionat una minoria de locutores: su 15,1% in Gaddura (chene sa tzitade de Terranoa, in ue sa sardofonia tenet unu ruolu mannu, ma inclende sas enclaves lingu\u00ecsticas minores che a Luras) e su 40,5% in su Turritanu, gr\u00e0tzias a sas medas \u00ecsulas lingu\u00ecsticas in ue sos duos idiomas istant paris.\nCumpet\u00e8ntzia de su sardu a intro de sas \u00e0reas lingu\u00ecsticas diferentes.\nCusta t\u00e0ula sinottica est cunt\u00e8nnida in su raportu, giai tzitadu, de Anna Oppo (curadora), \"Le Lingue dei Sardi. Una Ricerca Sociolinguistica\", commissionadu dae sa Regione Aut\u00f2noma de Sardigna a sas Universidades de Casteddu e de T\u00e0tari.\nIst\u00f2ria.\nPreist\u00f2ria e ist\u00f2ria antiga.\nSas or\u00ecgines e sa classificatzione de sa limba protosarda o paleosarda non sunt galu connotas cun tzertesa. Unos cantos istudiosos, intre sos cales su linguista isv\u00ectzeru espertu de sos elementos de sostratu Johannes Hubschmid, ant cr\u00e8idu de p\u00f2dere reconn\u00f2schere medas istratificatziones lingu\u00ecsticas in sa Sardigna preist\u00f2rica. Custas istratificatziones, chi podent \u00e8ssere postas in sa cronologia in unu per\u00ecodu longu meda chi andat dae s'edade de sa perda a cussa de sos metallos, diant ammustrare, a segunda de sas ricostrutziones propostas dae sos autores diferentes, cosas simigiantes cun sas limbas paleoisp\u00e0nicas (proto-bascu, ib\u00e8ricu), limbas tirs\u00e8nicas e su l\u00ecgure antigu.\nFintzas si sa dominatzione de Roma, incumentzada in su 238 a.C., at importadu giai dae deretu in s'amministratzione sa limba latina in s'\u00ecsula, sa romanizatzione de s'\u00ccsula est istada lenta meda. si pensat chi sos cuntatos lingu\u00ecsticos cun sa metr\u00f2poli continentale esserent giai acabados dae su de I s\u00e8culu a.C. e chi sas limbas pre-romanas chistionadas in Sardigna, intre sas cales su p\u00f9nicu, esserent abarradas impreadas galu pro tempus meda. Su p\u00f9nicu chi pensat chi l'apant impreadu finas a su de IV s\u00e8culos a.C., e su nur\u00e0gicu finas a su de VII s\u00e8culos p.C. in sas populatziones indipendentes de s'\u00e0rea montana de sa Barb\u00e0gia, ghiadas dae Ospitone, chi ant incumintzadu a impreare su latinu a pustis de sa cunversione a su cristian\u00e8simu. Sos romanos cunsideraiant sa cultura de sos sardos simigiante a cussa de sos cartaginesos, e prus de totu lu faghiat Tzitzerone, chi ingiuliaiat sos sardos reberdes contra a sos romanos acusende\u00b7los de \u00e8ssere inafid\u00e0biles pro neghe de s'or\u00ecgine africana chi issu lis atribuiat, e ca teniat in \u00f2diu sos portamentos issoro, su fatu chi tennerent in simpatia prus Cart\u00e0gine chi non Roma, e su fatu chi imprearent una limba chi issu non podiat cumpr\u00e8ndere. Medas raighinas nur\u00e0gicas sunt abarradas chene mudas, e in medas casos sunt istados incameradas in su latinu locale (che a \"nur\", chi podet b\u00e8nnere dae Norace e s'agatat in top\u00f2nimos che a \"Nurri\", \"Nurra\" e medas \u00e0teros); in sa regione de s'\u00ecsula chi at derivadu su n\u00f9mene suo dae su latinu \"Barbaria\" (in sardu \"logu de sos B\u00e0rbaros\", lemma comunu a s'antigu \"Barberia\") sa gente sua at fatu resist\u00e8ntzia a s'assimilatzione lingu\u00ecstica e culturale romana pro unu tempus longu meda, e a es\u00e8mpiu, in su territ\u00f2riu de Ortzai, belle su 50% de sos top\u00f2nimos si podent derivare dae su sostratu lingu\u00ecsticu protosardu. In paris a sos n\u00f9menes de logu, in s'\u00ecsula bi sunt diversos n\u00f9menes de prantas, animales e formatziones geol\u00f2gicas ligados a sos idiomas ind\u00ecgenos.\nNointames, durante sa dominatzione longa romana, su latinu est divenidu in manera graduale sa limba mama de sa parte manna de sos abitantes de s'\u00ecsula. Pro more de custu protzessu profundu de romanizatzione, sa limba sarda de oe est classificada comente a limba romanza o neolatina, ca tenet carater\u00ecsticas fon\u00e8ticas e morfol\u00f2gicas pr\u00e8tzisas a su latinu cl\u00e0ssicu. Unos cantos linguistas pensant chi sa limba sarda moderna siat istada sa prima limba a si partzire dae sas \u00e0teras limbas evolvende\u00b7si dae su latinu.\nA pustis de sa ruta de s'Imperu romanu de Otzidente e sa par\u00e8ntesi curtza (80 annos) vand\u00e0lica, sa Sardigna, torrada a conchistare dae Bis\u00e0ntziu, est intrada in s'Esarcadu de \u00c0frica. Nointames unu per\u00ecodu de belle chimbe s\u00e8culos sa limba grega de sos bizantinos at frunidu in pr\u00e8stidu a su sardu petzi unas cantas espressiones rituales e formales. Est de annotu, per\u00f2, s'impreu de s'alfabetu grecu pro iscr\u00ecere testos in una limba neolatina che a su sardu.\nA pustis de sa conchista de sa Sitz\u00eclia de sos omayyades, a sos bizantinos fiant abarradas petzi sas Baleares e sa Sardigna, ma essende Costantin\u00f2poli afainada in sa gherra pro chircare de torrare a pigare possessu de sa Sitz\u00eclia e de su meridione de s'It\u00e0lia, totu sos duos acabaddos in sas manos de sos \u00e0rabos, aiat acabadu de s'ocupare de s'\u00ccsula chi, tando, si fiat frunida de cumpet\u00e8ntias semper prus mannas finas a s'indipend\u00e8ntzia.\nPer\u00ecodu giudicale.\nSu sardu est istadu, durante su per\u00ecodu medievale, sa limba ufitziale e natzionale de sos bator Giudicados isolanos, antitzipende in emantzipatzione sas \u00e0teras limbas neolatinas. \nS'etzetzionalidade de sa situatzione sarda, chi un custu est unu casu \u00f9nicu in totu su panorama romanzu, est in su fatu chi custos testos ufitziales los ant iscritos in sardu dae s'incumintzu, escludende su latinu de su totu, a difer\u00e8ntzia de su chi acontessiat in su matessi per\u00ecodu in Frantza, it\u00e0lia e Ib\u00e8ria; su latinu, fintzas si fiat co-ufitziale, l'impreaiant petzi in documentos ligados a raportos cun su continente. Sa cuss\u00e8ntzia lingu\u00ecstica de sa dignidade de su sardu fiat gasi manna de batire, impreende sas par\u00e0ulas de Livio Petrucci, a un'impreu suo \u00abin un'\u00e8poca in ue non b'aiat nudda de s\u00ecmile si podet agatare in sa pen\u00ecsula\u00bb non petzi \u00abin campu giur\u00ecdicu\u00bb ma fintzas \u00abin cale si siat \u00e0teru campu de s'iscritura\u00bb.\nSu sardu, in cussos tempos, teniat unu n\u00f9meru galu prus mannos de arcaismos e latinismos cunfronta a sa limba de oe, s'impreu de car\u00e0teres oe abbandonaos e, in medas documentos, una grafia de sa limba iscrita influentzada dae sos influssos de sos iscrivanos, fatu-fatu toscanos, genovesos o catalanos. Fiant pagos sos influssos germ\u00e0nicos, arribados pros su prus semper pro m\u00e8diu de su latinu, e sos arabismos, arribados pro m\u00e8diu de s'influ\u00e8ntzia ib\u00e8rica. Sos \u00e0rabos, difatis, nointames sas medas ispeditziones fatas contra a sa Sardigna, non sunt mai res\u00e8ssidos a la conchistare e a bi si tramudare a intro, a difer\u00e8ntzia de su chi est acont\u00e8ssidu in Sitz\u00eclia.\nDante Alighieri, in su De vulgari eloquentia suo (1303-1305), nde chistionat e nde bogat a sos sardos in manera cr\u00ectica, a rigore no italianos (\"Latii\"), fintzas in manera superfitziale paret chi si potzant p\u00f2nnere in paris a issos, ca a parre suo issos ebbia fiant privos de unu vulgare issoro pr\u00f2piu e chistionaiant su latinu imitende\u00b7nde sa \"gramatica\" \u00abcomente sas monincas \u00ecmitant a sos \u00f2mines: narant difatis \"domus nova\" e \"dominus meus\"\u00bb.\nCusta afirmatzione in realidade est una prova chi su sardu in cussos tempos si fiat giai ev\u00f2lvidu in manera aut\u00f2noma dae su latinu, e fiat giai dev\u00e8nnidu una \"isfinge\", una limba chi non cumprendiat belle nemos francu sos isolanos. Famados sunt duos versos de su de XII s\u00e8culos atribuidos a su trovadore proventzale Rambaldo de Vaqueiras, chi in su poema suo \"Domna, tant vos ai preiada\" paragonat su sardu a su tedescu e a su b\u00e8rberu: \u00ab\"Non t'entend plui de unu Todesco / Sardesco o Barbar\u00ec\"\u00bb (lett. \"Non ti cumprendo prus de unu tedescu / o sardu o b\u00e8rberu\") e cussos de su fiorentinu Fazio degli Uberti (su de XIV s\u00e8culos) chi, in su \"Dittamondo\", iscriet de sos sardos: \u00ab\"una gente che niuno non la intende / n\u00e9 essi sanno quel ch'altri pispiglia\"\u00bb (lett. \"una gente chi nemos cumprendet / nen issos cumprendent su chi sos \u00e0teros murmutant\").\nSu ge\u00f2grafu Muhammad al-Idrisi, chi at traballadu in Palermo in sa corte de su rei Rugeru II, at iscritu, in s'\u00f2pera sua \"Kitab Nuzhat al-musht\u0101q fi'khtir\u0101q al-\u0101f\u0101q\" (\"Su libru de sos bi\u00e0gios praghiles in terras a tesu\" o, fintzas, \"Su libru de Rugeru\") chi \u00absos sardos sunt de genia R\u016bm Af\u0101riqah (latina de \u00c0frica), berberizantes; disdignant su cuntatu cun cale si siat \u00e0tera natzione de R\u016bm: sunt gente de prop\u00f2situ e balente, chi non lassat mai sas armas\u00bb. Difatis su sardu fiat pertzepidu, tando, comente simigiante meda a sos dialetos latinos chi impreaiant in su tempus coladu sos b\u00e8rberos cristianos in s'\u00c0frica de su Nord, dende cr\u00e8ditu a sa teoria chi su latinu vulgare de s'\u00c0frica e de sa Sardigna tennerent parallelismos medas non petzi pro more de afinidades \u00e8tnicas antigas ma fintzas pro su passadu pol\u00ecticu comunu a intro de s'Esarcadu de s'\u00c0frica. Sa comun\u00e0ntzia sarda e africana de unas cantas par\u00e0gulas raras meda, si non ancantes de su totu, in su restu de su panorama romanzu, che a \"acina\" (\u00e0ghina), \"pala\" (pala), o fintzas \"spanus\" in su latinu africanu e su sardu \"spanu\" (\"spanu/ispanu\"), diat costituire sa proa, a parre de J. N. Adams, de su fatu chi una cantidade de annotu de su vocabol\u00e0riu esseret, in cussos tempos, cumpartzida intre s'\u00c0frica e sa Sardigna. Chistionende semper de l\u00e8ssicu, Wagner osservat comente su n\u00f9mene sardu pro sa galassia nostra, su Caminu de sa p\u00e0gia (fintzas \"Bia de sa P\u00e0gia\", \"(b)\u00eda de sa b\u00e1za\" o \"(b)\u00eda de sa b\u00e1lla\") siat diferente dae totu su restu de su panorama romanzu e s'agatet imbetzes in sas limbas b\u00e8rberas.\nSu primu documentu iscritu in ue cumparent elementos de sa limba sarda est de su 1065, s'atu de lassa fatu dae Barisone I de Torres indiritzadu a s'abate Desiderio pro de s'abbadia de Montecassinu, connotu fintzas che a Carta de Nicita.\n\u00c0teros documentos de annotu mannu sunt sos Condaghes, sa Carta de Orzocu (1066/1073), su Privil\u00e8giu Logudoresu (1080-1085) cunservadu in s'Arch\u00ecviu de Istadu de Pisa, sa Prima Carta casteddaja (1089 o 1103) b\u00e8nnida de sa cr\u00e8sia de Santu Sadurnu in sa di\u00f2tzesi de Casteddu e, paris a sa Segunda Carta Marsigliesa, como cunservada in sos Arch\u00ecvios Dipartimentales de sas Bouches-du Rhone in Mars\u00ecglia, in paris a unu autu (1173) intre su P\u00ecscamu de Civita Bernardo e Beneitu, chi tando fiat amministradore de s'\u00d2pera de sa Cr\u00e8sia majore de Pisa.\nSos Istatutos Tataresos (1316) e cussos de Casteddu Sardu (c. 1334), iscritos in una grafia chi oe diamus p\u00f2dere b\u00ecdere simigiante che a cussa logudoresa, sunt un'\u00e0teru es\u00e8mpiu de importu de documentatzione lingu\u00ecstica de sa Sardigna setentrionale e de sa T\u00e0tari cumonale; est infines giustu a mentovare sa \"Carta de Logu\" de su Regnu de Arborea (1355-1376), chi est abarrada in vigore finas a su 1827.\nFintzas si sos testos chi sunt arribados finas a nois beniant dae tretos a tesu meda s'unu cun s'\u00e0teru, che a su nord e a su sud de s'\u00ccsula, su sardu tando fiat omog\u00e8neu meda: fintzas si sas difer\u00e8ntzias ortogr\u00e0ficas intre sas iscrituras logudoresas e campidaneas s'incumintzaiant a si b\u00ecdere, su Wagner notaiat, in custu per\u00ecodu \u00abs'unidade origin\u00e0ria de sa limba sarda\u00bb. Paolo Merci b'agatat una \u00abuniformidade larga\u00bb, gasi comente Antonio Sanna e Ignazio Delogu, chi narat chi est istada sa bida comunit\u00e0ria a batire sa limba sarda a foras dae s'influssu de sos localismos. A su chi narat Carlo Tagliavini, in s'\u00ccsula si fiat formende una koin\u00e8 illustre basada in subra de su modellu ortogr\u00e0ficu logudoresu.\nA pustis de s'iscumparta de su giudicadu de Casteddu e de cussu de Gaddura in sa de duas metades de su de XIII s\u00e8culos, in sos ex-territ\u00f2rios giudicales r\u00f9idos in suta de su dom\u00ecniu de sos de sa Gherardesca e de sa Rep\u00f9bblica de Pisa, a parre de Eduardo Blasco Ferrer bi diat \u00e8ssere istada una prima frammentatzione de su sardu, cun unu protzessu de toscanizatzione manna de sa limba locale. In su setentrione de sa Sardigna, imbetzes, sunt istados sos genovesos a imp\u00f2nnere s'influ\u00e8ntzia issoro, siat pro m\u00e8diu de sa nobilia sardu-genovesa de T\u00e0tari, siat pro m\u00e8diu de sos membros de sa fam\u00eclia Doria chi, fintzas a pustis de s'annessione de s'\u00ecsula a banda de sos catalanu-aragonesos, ant cunservadu sos f\u00e8udos issoro de Casteddu Sardu e Monteleone che a vassallos de sos soberanos de sa Corona de Aragona.\nSa primu cr\u00f2naca redatzionada in \"limba sive ydiomate sardu\" benit dae sa de duas metades de su de XIII s\u00e8culos e sighit sos istilemas t\u00ecpicos de su per\u00ecodu. Su manuscritu, redatadu dae un'an\u00f2nimu e cunservadu, oe, in s'Arch\u00ecviu de Istadu de Torinu, tenet su t\u00ectulu de \"Condagues de Sardina\" e sighit sos fatos de sos Gi\u00f9ighes de su Giudicadu de Torres; s'\u00f9rtima editzione cr\u00ectica de sa cr\u00f2naca diat \u00e8ssere istada torrada a publicare, in su 1957, dae Antoni Sanna.\nSa pol\u00ectica \u00e8stera de su giudicadu de Arborea, indiritzada a unificare su restu de s'\u00ecsula in suta de su regnu suo e a preservare s'indipend\u00e8ntzia sua dae influ\u00e8ntzias istr\u00e0ngias, est colada intre una positzione de alle\u00e0ntzia cun sos aragonesos in funtzione antipisana a una, de sensu contr\u00e0riu, antiaragonesa, instaurende unos cantos lig\u00e0menes culturale cun sa traditzione italiana. Sa contrapositzione pol\u00ectica intre su giudicadu de Arborea e sos soberanos aragonesos, dev\u00e8nnidos eg\u00e8mones in Sardigna, s'est manifestada fintzas cun s'adotzione de unos cantos mollos culturales toscanos, che a unos cantos m\u00f2dulos lingu\u00ecsticos in s'Aristanesu e s'\"Istile de s'Incarnatzione pisana\", architetura militare e religiosa. Nointames cussu, in l\u00ecnia cun sa pol\u00ectica \u00e8stera sua, su giudicadu s'est dist\u00ecnghidu pro medas innovatziones, che a una casta de iscritura cantzelleresca (sa g\u00f2tica cantzelleresca arborensa) e pro una durita a si sutap\u00f2nnere tropu a s'influssu de culturas furisteras, madurada in sa consi\u00e8ntzia de una identidade aut\u00f2ctona, \u00e8tnica, antropol\u00f2gica, culturale e lingu\u00ecstica sua. In cada manera, una carchi influ\u00e8ntzia italiana est p\u00f2dida abarrare in su giudicadu arborense pro more de sa pres\u00e8ntzia, in cue, de unos cantos not\u00e0ios, giuristas e m\u00e8igos b\u00e8nnidos dae s'It\u00e0lia, e de unos cantos \u00f2mine de armas toscanos a cabu de mil\u00ectzias locales, che a Cicarello de Montepulciano e Giuliano de Massa.\nPer\u00ecodu ib\u00e8ricu e aragonesu-ispagnolu.\nS'infeudamentu de sa Sardigna fatu dae su paba Bonifacio VIII in su 1297, chene t\u00e8nnere contu de sas realidades istatuales giai in cue, at batidu a sa fundatzione nominale de su Regnu de Sardigna. Una fase longa de gherras intre Arborea e Aragonesos, acabada cun sa vit\u00f2ria definitiva de custos \u00f9rtimos in Seddori in su 1409 e sa rin\u00f9ntzia de sos deretos de sutzessione arboresos a banda de Gullielmu III de Narbona, at marcadu sa fine de s'indipend\u00e8ntzia sarda; ant neutralizadu in manera sistem\u00e0tica cada fogu de rebellia antiaragonesa, che a s'abbolotu indipendentista de S'Alighera in su 1353 e cussu de Macumere in su 1478, a pustis de su cale s'\u00ecsula l'ant partzida arbitrariamente in duos Cabos de perten\u00e8ntzia iscrobada.\nS'assimilatzione a pustis de sa conchista de s'\u00ecsula at investidu cada aspetu de sa sotziedade; su catalanu, sa limba prus dif\u00f9ndida in sa Corona de Aragona, at pigadu difatis su status de limba eg\u00e8mone, in una cunditzione diglossica in ue su sardu (fintzas si non fiat iscumpartu de su totu dae s'impreu ufitziale: sa \"Carta de Logu\" matessi su Parlamentu l'at est\u00e8ndida a totu s'\u00ecsula in su 1421) fiat limitadu, in sa bida p\u00f9blica e intelletuale, a una positzione segund\u00e0ria: sos dialetos sardos chistionados in su cabu de suta ant subidu una s\u00e8rie de pr\u00e8stidos dae s'idioma dominante in n\u00f9meru tale de creare in Casteddu, in ue su catalanu at achidadu in manera intrea a su sardu, espressiones idiom\u00e0ticas che a \"Non scit su catalanu\" (\"No ischit su catalanu\") pro indicare una persone chi no ischiat comente s'espressare in manera curreta. S'abogadu Sigismondo Arquer, autore de sa \"Sardiniae brevis historia et descriptio\" (su par\u00e0grafu relativu a sa limba de cust'\u00f2pera diat \u00e8ssere istadu pagu prus o mancu pigadu fintzas dae Conrad Gessner in su suo \"In subra de sas limbas diferentes in impreu in sas v\u00e0rias natziones de su globu\"), cunsertat cun Giuanne Frantziscu Fara in su referire chi su catalanu e s'ispagnolu esserent faeddados in sas tzitades, mascamente dae sos burghesos minores e dae su cleru, e su sardu in su restu de su Regnu. Sos Gesuitas, chi ant fundadu unos cantos coll\u00e8gios in T\u00e0tari (1559), Casteddu (1564), Igr\u00e8sias (1578) e S'Alighera (1588), in s'incumintzu ant prom\u00f2vidu una pol\u00ectica lingu\u00ecstica de suportu a su sardu, ma a pustis l'ant mudada in manera lestra cara a s'ispagnolu. Ant contribuidu a sa difusione populare de su catalanu sas l\u00e0udes religiosas in onore de Maria e de sos santos, sos \"goigs\" (dae ue benit su t\u00e8rmine gosos, in unas cantas biddas pronuntziadu g\u00f2cius).\nS'influ\u00e8ntzia de su toscanu, intre su de XIV e su de XV s\u00e8culos, s'est manifestada in su Logudoro, siat in carchi documentu ufitziale, siat che a limba liter\u00e0ria: s'internatzionalizatzione europea de su Rinaschimentu italianu, partinde dae su de XVI s\u00e8culos, diat \u00e0ere, difatis, torradu a all\u00f9ghere, in unos cantos autores pluril\u00ecngues, su riellu pro sa cultura italiana, manifestende\u00b7si mescamente in s'impreu agiuntivu de cussa limba, in manera parallela a su sardu e a cussas ib\u00e8ricas. In sos matessi s\u00e8culos o in \u00e8poca pagu a pustis, fintzas pro more de sa difusione progressiva de su cursu in Gaddura e fintzas in zonas mannas de sa Sardigna nord-otzidentale, cosa de sa cale amus chistionadu in antis, su logudoresu setentrionale at ass\u00f9midu unas cantas carater\u00ecsticas fon\u00e8ticas (palatalizatzione e sonos fricativos-palatalizados) d\u00e8pidas a su cuntatu cun s'\u00e0rea lingu\u00ecstica toscana (\"sic\").\nIn custu primu per\u00ecodu ib\u00e8ricu tenimus una documentatzione iscrita de sa limba sarda tantu in literadura cantu in atos notariles, essende s'idioma prus dif\u00f9ndidu e chistionadu, chi per\u00f2 esplicat bene s'influ\u00e8ntzia ib\u00e8rica. In su de XV s\u00e8culos Antoni Cano (1400-1476) at iscritu \"Sa Vitta et sa Morte, et Passione de sanctu Gavinu, Prothu et Januariu\" (publ. 1557), una de sas \u00f2peras liter\u00e0rias prus antigas in limba sarda, e fintzas una de sas chi sunt prus de annotu pro su chi pertocat a s'aspetu filol\u00f2gicu de cussos tempos.\nIn su 1479 su regnu de Cast\u00ecglia e su de Aragona si sunt aunidos. Custa unificatzione, de car\u00e0tere din\u00e0sticu ebbia, no at tentu efetos de annotu pro su chi pertocat a sa lingu\u00ecstica, a su nessi finas a s'incumintzu de su de XVII s\u00e8culos. Su castiglianu o ispagnolu, difatis, at tardadu meda a s'imp\u00f2nnere comente limba ufitziale de s'\u00ccsula e no est essidu mai a foras de sas l\u00e0canas de sa literadura e de s'istrutzione: finas a su 1600 sos editos ufitziales los publicaiant mescamente in catalanu, e petzi dae su 1602 a in antis ant incumentzadu a impreare fintzas su castiglianu, chi diat \u00e8ssere divenidu una limba ufitziale de s'\u00ecsula in su 1643. Petzi tando sa Sardigna est intrada de su totu in s'\u00f2rbita lingu\u00ecstica ispagnola. S'ispagnolu, o castiglianu, s'est afirmadu duncas a tardu, e est abarradu una limba elit\u00e0ria ligadas a sos campos de sa literadura e de s'imparu, a difer\u00e8ntzia de su catalanu, chi at tentu una fortza de propagatzione manna bastante pro si nche intrare a intro de sa parte manna de sas cuss\u00f2rgias de sa Sardigna tzentrale e meridionale e in unas cantas \u00e0reas de cussa setentrionale (ma de seguru no in su cap\u00ectulu de T\u00e0tari, in ue sos atos ufitziales los ant iscritos in sardu logudoresu finas a su 1649, sos cuntratos de apaltu in castiglianu dae su 1610 e sos istatutos de unas cantas cunfrarias tataresos in italianu), resistinde a forte meda in sos atos p\u00f9blicos e in sos libros de batiare. Nointames custu, sos istudiosos sardos de s'\u00e8poca connoschiant bene a beru s'ispagnolu, e diant \u00e0ere iscritu tantu in ispagnolu cantu in sardu finas a su de XIX s\u00e8culos; Vissente Bacallar Sanna, pro esempru, est istadu unu de sos fundadores de sa Real Academia Espa\u00f1ola.\nIn su de XVI s\u00e8culos, su sardu at connotu una prima rin\u00e0schida liter\u00e0ria. S'\u00f2pera \"Rimas Spirituales\" de su literadu Gir\u00f2mine Araolla, tataresu chi at iscritu in sardu, castiglianu e italianu, si poniat su c\u00f2mpitu de \"magnificare et arrichire sa limba nostra sarda\", a sa matessi manera de su chi sos poetas ispagnolos, frantzesos e italianos aiant fatu pro sa limba issoro, sighende ischemas giai collaudados (es. \"a Deffense et illustration de la langue fran\u00e7oyse\", \"il Dialogo delle lingue\"): gasi, pro sa prima borta, est istada posta sa chi mutint \"chistione de sa limba sarda\", a pustis aprofundida dae medas \u00e0teros autores.LSAraolla \u00e8estaistadu fintzas su primu autore sardu a ligare sa par\u00e0ula \"limba\" cun \"natzione\", chene l'iscr\u00ecere in manera crara ma cunsiderende\u00b7lu comente \u00f2viu, bidende sa 2naturalesa\" cun sa cale sos autores de natziones diferentes si d\u00e8dicant a una literadura natzionale issoro.\nAntoni Lo Frasso, poeta naschidu in S'Alighera (tzitade chi ammentat cun afetu in versos medas) e chi istaiat in Bartzellona, est istadu cun probabilidade su primu intelletuale de su cale tengiamus testimonia a assentare in sardu l\u00ecricas amorosas, fintzas si iscriende\u00b7nde de prus in unu castillianu prenu de catalanismos; si tratat mescamente de duos sonetos (\"Cando si det finire custu ardente fogu\" e \"Supremu gloriosu exelsadu\") e de unu poema in otavas reales, chi faghent parte de s'\u00f2pera printzipale sua \"Los diez libros de fortuna de Amor\" (1573).\nIn su de XVII s\u00e8culos b'est istada una produtzione liter\u00e0ria fintzas in italianu, pro cantu limitada. Si trataiat de unos cantos iscritores pluril\u00ecngues, che a Sarvatore Vitale, naschidu in Maracalagonis in su 1581, chi in paris a s'italianu at impreadu fintzas s'ispagnolu, su latinu e su sardu, Ef\u00ecsiu Soto-Real (su n\u00f9mene beru suo fiat Giuseppe Siotto), Eusebio Soggia, Prospero Merlo e Carlo Buragna, chi fiat istadu pro tempus meda in su Regnu de N\u00e0poli; in totu, ponende fatu a sas istimas de s'iscola de Bruno Anatra, belle s'87% de sos libros imprentados in Casteddu fiat in ispagnolu.\nSu sardu est abarradu su matessi che a s'\u00f9nicu e ispont\u00e0neu c\u00f2dighe de sa populatzione sarda, respetadu e fintzas imparadu dae sos conchistadores. Sa situatzione sotziolingu\u00ecstica fiat caraterizada dae una cumpet\u00e8ntzia, siat ativa siat passiva, in sas tzitades de sas duas limbas ib\u00e8ricas e de su sardu in sas biddas, comente ant iscritu autores medas, che a s'ambasciadore e \"Visitador\" Martin Carillo (chi si pensat chi siet istadu s'autore de s'ir\u00f2nicu ditzu a pitzu de sa nobilia sarda de Casteddu: \"pocos, locos y mal unidos\"), a s'an\u00f2nimu de su \"Llibre dels feyts de armes de Catalunya\" (in ue b'at iscritu: \"parlen sa llengua catalana molt polidament, ax\u00ec com fos a Catalunya\"), a Anselm Adorno (origina\u00e0iou de G\u00e8nova ma chi istaiat in Bruges) chi aiat notadu, in sos pellegrin\u00e0gios suos, comente nointames una pres\u00e8ntzia de annotu de furisteris sos nativos de s'\u00ccsula chistionarent sa limba issoro (\"linguam propriam sardiniscam loquentes\"), e a su retore de su coll\u00e8giu gesuita tataresu Baldassarre Pinyes chi in Roma iscriiat: \"pro su chi pertocat sa limba sarda, iscat paternidade bostra chi issa no est faeddada in custa tzitade, ne in S'Alighera, ne in Casteddu: la faeddant solu in sas biddas\". Sa pres\u00e8ntzia manna, in su cabu de subra, de feudat\u00e0rios valentzianos e aragonesos, in prus a sos sordados mertzen\u00e0rios cue stanziati de gu\u00e0rdia, at fatu in manera chi sos dialetos logudoresos siant istados prus espostos a sas influ\u00e8ntzias castiglianas; annotamala, unos \u00e0teros vetores de intrada sunt istados, pro cantu pertocat sos pr\u00e8stidos lingu\u00ecsticos, sa poesia orale, sas \u00f2peras teatrales e sos \"gosos\" (par\u00e0ula sarda adatada dae \"gozos\"). Sa poesia pobulare s'at arricada de unos \u00e0teros g\u00e8neres, che a sas \"anninnias\", sos \"atitos\", sas \"batorinas\", sos \"berbos\" e \"paraulas\" e sos mutos e \"mutetos\". B'at de ammentare su fatu chi medas testimonias iscritas de su sardu ant permanentadu fintzas in sos atos notariles, chi fintzas issos ant subidu castiglianismos e italianismos in su l\u00e8ssicu e in sa forma, e in s'allestimentu de \u00f2peras religiosas cun punnas de catechesi, che a \"Sa Dottrina et Declarassione pius abundante\" e \"Sa Breve Suma de sa Doctrina in duas maneras\".\nSu sardu fiat fintzas una de sas pagu limbas chi si depiant conn\u00f2schere pro p\u00f2dere \u00e8ssere ufitziales de sos tercios ispagnolos. Podiant difatis f\u00e0ghere carriera petzi sos chi faeddaiant sardu, ispagnolu, catalanu o portughesu.\nIn s'\u00ecnteri su p\u00e0rracu orgolesu Ioan Mattheu Garipa, in s'\u00f2pera \"Legendariu de Santas Virgines, et Martires de Iesu Christu\" chi aiat adatadu, annanghende e mudende, per\u00f2, medas cosas, dae unu testu in italianu (su \"Leggendario delle Sante Vergini e Martiri di Ges\u00f9 Cristo\"), at postu in evid\u00e8ntzia sa nobilia de su sardu cunfrontende\u00b7la a su latinu cl\u00e0ssicu e atribuende\u00b7li in su Pr\u00f2logu, che a Araolla in antis de issu, una val\u00e8ntzia \u00e8tnico-natzionale de importu mannu: \nA parre de su fil\u00f2logu Paolo Maninchedda custos autores, partende dae s'Araolla, \u00abno iscrient de Sardigna o in sardu pro s'insertare in unu sistema isolanu, ma pro p\u00f2nnere sa Sardigna e sa limba sua \u2013 e cun cussas, issos e totu \u2013 in unu sistema europeu. F\u00e0ghere artziare sa Sardigna a una dignidade culturale par\u00ecvile a sa de \u00e0teros paisos europeos significaiat fintzas promvere sos sardos, e mescamente sos sardos cultos, chi s'intendiant privos de raighinas e de aparten\u00e8ntzia in su sistema culturale continentale\u00bb.\nIn sos primos annos de su Setighentos, in s'\u00ecsula est arribbada s'Arcadia, e s'est bida una variedade manna de gh\u00e8neros po\u00e8ticos, chi variaiant dae sa poesia \u00e8pica de Remundu Congiu a cussa sat\u00ecrica de Gian Pietro Cubeddu e a cussa sacra de Giuanne Delogu Ibba.\nPer\u00ecodu sab\u00e0udu e italianu.\nS'\u00e8situ de sa gherra de sutzessione ispagnola at determinadu sa soberania austr\u00ecaca de s'\u00ecsula, chi ant cunfirmadu a pustis sos tratados de Utrecht e Rastadt (1713-1714); chi per\u00f2 est durada bator annos ebbia ca, in su 1717, una flota ispagnola at torradu a ocupare a Casteddu e, in s'annu a pustis, pro m\u00e8diu de unu tratadu ratificadu a pustis in s'Aia in su 1720, sa Sardigna l'ant assignada a Vit\u00f2riu Amedeu II de Savoja in c\u00e0mbiu de sa Sitz\u00eclia. S'\u00ecsula est intrada, in custa manera, in s'\u00f2rbita italiana a pustis de cussa ib\u00e8rica. Custu tramud\u00f2ngiu de autoridade, in su comintzu, pro sos s\u00f9dditos isulanos no at mudadu nudda in contu de limba e cost\u00f9menes: sos sardos ant sighidu a impreare su sardu e sas limbas ib\u00e8ricas, e fintzas sos s\u00ecmbulos din\u00e0sticos aragonesos e castillianos nche los ant remplasados cun sa rughe sab\u00e0uda petzi in su 1767. Sa limba sarda, fintzas si impreada in cunditziones de diglossia, non l'aiant mai abbassada a su livellu s\u00f2tzio-lingu\u00ecsticu de \"dialetu\", ca fiat semper reconnota in manera universale comente indipendente linguisticamente e chistionada dae totu sas classes sotziales; s'ispagnolu fiat, imbetzes, su c\u00f2dighe lingu\u00ecsticu de prest\u00ecgiu connotu e impreadu dae sos istratos sotziales de a su nessi cultura m\u00e8dia, e est pro custa resone chi Joaqu\u00edn Arce nde chistionat bidende sa situatzione comente unu paradossu ist\u00f2ricu: su castillianu fiat div\u00e8nnidu limba comuna de sos isulanos in sos matessi annos in sos cales ant acabbadu in manera ufitziale de \u00e8ssere ligados a s'Ispagna pro incumintzare a l'\u00e8ssere a s'It\u00e0lia. Bida sa situatzione de cussos tempos sa classe dirigente piemontesa, in custu primu per\u00ecodu, s'est limitada a mant\u00e8nnere sas istitutziones pol\u00ecticu-sotziales locales, traballende per\u00f2 pro las isboidare de significadu.\nCusta positzione, ligada a un'impostatzione pragm\u00e0tica, fiat d\u00e8pida a tres resones pol\u00ecticas: in antis de totu sa netzessidade, in su primu tempus, de respetare a sa l\u00ectera sos disponimentos de su Tratadu de Londra, firmadu su 2 de austu de su 1718, chi imponiat su respetu de sas leges fundamentales e de sos privil\u00e8gios de su Regnu chi aiant apenas pigadu; in segundu logu, su bis\u00f2ngiu de non nde pesare abbolotu in su fronte internu de s'\u00ecsula, chi fiat galu filo-ispagnolu; in s'\u00f9rtimu logu, sos regnantes sab\u00e0udos creiant galu de si p\u00f2dere liberare de sa Sardigna, e si torrare a pigare sa Sitz\u00eclia. Essende chi s'impositzione de una limba noa che a s'italianu in Sardigna diat \u00e0ere comm\u00ectidu unu cr\u00ecmine, andende contra a una de sas leges fundametales de su Regnu, Vit\u00f2riu Amedeu II aiat naradu in su 1721 chi custa operatzione tocaiat a la f\u00e0ghere \"insensibilmente\", est a n\u00e0rrere in manera relativamente furtiva. Custa prud\u00e8ntzia s'agatat galu in su mese de l\u00e0mpadas de su 1726 e de ghenn\u00e0rgiu de su 1728, cando su re at espressadu s'intentu non giai de abolire su sardu e s'ispagnolu, ma petzi de dif\u00f9ndere in manera prus funguda su connoschimentu de s'italianu. Su perdimentu de su dominadore nou in su comintzu, cara a s'alteridade culturale chi reconnoschiant a su possedimentu isolanu si bidet dae un'ist\u00f9diu ap\u00f2situ, commissionadu e publicadu dae issos in su 1726 e fatu dae su gesuita barolese Antonio Falletti, de su n\u00f9mene \"Memoria dei mezzi che si propongono per introdurre l'uso della lingua italiana in questo Regno\" (\"Mem\u00f2ria de sas ainas chi si proponent pro introduire s'impreu de sa limba italiana in custu Regnu\") in ue si racumandaiat a s'amministratzione sab\u00e0uda de aplicare su m\u00e8todu de aprendimentu \"ignotam linguam pro notam exp\u014dn\u0115re\" (\"presentare una limba disconnota [s'italianu] pro m\u00e8diu de una connota [s'ispagnolu]\"). In su matessi annu Vit\u00f2riu Amedeu II aiat manifestadu sa boluntade de non bajulare prus chi sos sardos non connoscherent s'italianu, ca custu fiat creende probemas a sos funtzion\u00e0rios arribados in Sardigna dae foras. Sas limitatziones a sos cojuios intre f\u00e8minas sardas e ufitziales piemontesos, finas a cussu momentu vietados pro lege, diant \u00e8ssere istadas bogadas e custos imbetzesincuragiados pro ispartzinare sa limba italiana in s'\u00ccsula..\nSa relatzione intre sa limba nativa e sa noa, insertende\u00b7si in intro de unu cuntestu sinnadu, istoricamente, dae unu sentidu forte de alteridade lingu\u00ecstica, s'est posta giai dae su comintzu in su t\u00e8rmine de unu raportu (fintzas si no eguale) intre limbas distintas a forte, masaprestu chi intre una limba e unu dialetu suo comente imbetzes fiat acont\u00e8ssidu, a pustis, in sas \u00e0teras regiones italianas; sos ispagnolos matessi, chi fiant sa classe dirigente aragonesa e castigliana, soliant a castiare su sardu che a una limba distinta siat respetu a sas pr\u00f2pias siat a s'italianu. Sa pertzetzione de s'alteridade de su sardu fiat, per\u00f2, intesa de su totu fintzas dae sos italianos chi andaiant a s'\u00ccsula e iscriiant de s'speri\u00e8ntzia issoro cun sos nativos.\nNointames su toscanu pro medas esseret \"istr\u00e0ngiu\" e \"furisteri\" de su totu, cussu idioma aiat acumpridu finas a tando unu ruolu suo in sa Sardigna setentrionale, in ue bi fiat istadu, in sas faeddadas e in sa traditzione iscrita, unu protzessu de toscanizatzione incumentzadu in su de XII s\u00e8culos e consolidadu a pustis; pro s'ateru, in sas zonas sard\u00f2fonas chi currispondent a s'\u00e0rea tzentru-setentrionale e meridionale de s'\u00ecsula, s'italianu fiat belle disconnotu a belle totu sa populatzione, dota e nono.\nLa relazione tra il nuovo idioma e quello nativo, inserendosi entro un contesto storicamente contrassegnato da una marcata percezione di alterit\u00e0 linguistica, si pose fin da subito nei termini di un rapporto (ancorch\u00e9 ineguale) tra lingue fortemente distinte, piuttosto che tra una lingua e un suo dialetto come invece avvenne poi in altre regioni italiane; gli stessi spagnoli, costituenti la classe dirigente aragonese e castigliana, solevano inquadrare il sardo come una lingua distinta sia rispetto alle proprie sia all'italiano. La percezione dell'alterit\u00e0 del sardo era, per\u00f2, pienamente avvertita anche dagli italiani che si recavano nell'isola e ne riportavano la loro esperienza coi nativi.\nL'italiano, nonostante venisse da taluni anche in Sardegna settentrionale ritenuto \"non nativo\" o \"forestiero\", aveva svolto in quell'angolo di Sardegna fino ad allora un proprio ruolo, provocando nelle parlate e nella tradizione scritta un processo di toscanizzazione iniziato nel XII secolo e consolidatosi successivamente; nelle zone sardofone, corrispondenti all'area centro-settentrionale e meridionale dell'isola, era invece pressoch\u00e9 sconosciuto alla grande maggioranza della popolazione, dotta e no.\nSa pol\u00ectica de su guvernu sab\u00e0udu in Sardigna, tando dir\u00ecgida dae su ministru Bogino, de alienare s'\u00ecsula dae s'isfera culturale e pol\u00ectica ispagnola in manera de l'alliniare a su Piemonte, at tentu per\u00f2 che a efetu s'introdutzione direta de s'italianu pro lege in su 1760 sighende a sa l\u00ectera su chi giai fiat in sa terramanna e mescamente in su Piemonte, in ue s'impreu de s'italianu fiat consolidadu ufitzialmente dae s\u00e8culos, e afortiadu galu de prus dae s'editu de Rivoli. In su 1764, s'imponimentu de sa limba italiana l'ant a sa fine est\u00e8ndidu a totu sos setores p\u00f9blicos; custu protzediat a mantu tenta cun sa riorganizadura de sas Universidades de Casteddu e T\u00e0tari, chi ant bidu sa l\u00f2mpida de personale continentale, e cussa de s'imparu inferiore, in su cale s'istabiliat s'acudida de insegnantes acudidos dae su Piemonte pro suprire a su fatu chi in Sardigna, de insegnantes sardos ital\u00f2fonos no bi nde fiant. Custa manovra naschiat mescamente dae unu progetu de acapiare sa cultura sarda a cussa continentale e de afortiare su dom\u00ecniu savojardu in sa classe culta isulana, ligada a a sa pen\u00ecsula ib\u00e8rica, pro m\u00e8diu de una bogadura lingu\u00ecstico-culturale e de neutralizadura de sos elementos pr\u00f2pios de su dom\u00ecniu antepostu; fintzas gasi, s'ispagnolu at sighidu s'impreare meda, in sos registros parrochiales e atos ufitziales, finas a su 1828, e s'efetu prus immediatu est istadu duncas s'emarginatzione sotziale de su sardu, sigomente pro sa prima borta fintzas sos tzetos ricos de sa Sardigna rurale (sos printzipales) ant incumintzadu a cunsiderare sa sardofonia che a un'isvant\u00e0giu. Su sistema amministrativu e penale de er\u00e8ntzia frantzesa introduidu dae su guvernu sab\u00e0udu, bonu a s'isparghinare in cada bidditzolu de sa Sardigna, at rapresentadu pro sos sardos su canale printzipale de cuntatu diretu cun sa limba egemone noa; pro sas classes prus artas, sa sopressione de s'\u00f2rdine de sos Gesuitas in su 1774 e su c\u00e0mbiu issoro cun sos filo-italianos Scol\u00f2pios, e fintzas sas \u00f2peras de mollu illumin\u00ecsticu, imprentadas in It\u00e0lia in italianu, ant tentu unu ruolu de annotu in s'italianizatzione prim\u00e0ria issoro. In su matessi per\u00ecodu de tempus, medas cart\u00f2grafos piemontesos ant italianizadu sos top\u00f2nimos de s'\u00ecsula: fintzas si unos cantos sunt abarrados chene tocados, parte manna si at d\u00e8pidu adatare a sa pron\u00f9ntzia italiana, o a si cambiare cun designatziones in italianu, chi abarrat galu oe, fatu-fatu artifitziale e cun un'interpretatzione totu isballiada de cussu chi boliat n\u00e0rrere in s'idioma locale.\nIn su finire de su Setighentos, a pustis de sa rivolutzione frantzesa, s'est formadu unu grupu de burghesos minores, mutidu \"Partidu Patri\u00f2ticu\", chi pensaiat a s'idea de fraigare una Rep\u00f9blica Sarda luida dae su pres\u00f2rgiu feudale e in suta de s'amparu frantzesu; ant duncas dif\u00f9ndidu in s'\u00ecsula medas pamphlet chi fiant imprentados mescamente in C\u00f2rsica e iscritos in limba sarda, e in ue si naraiat, ispirende\u00b7si a sos Lumes chi sos p\u00ecscamos sardos naraiant \"giacobino-mass\u00f2nicos\", chi su p\u00f2pulu si nde depiat pesare contra su dom\u00ecniu piemontesu e sa tirannia baronale in su sartu. Su produtu liter\u00e0riu prus famadu de custu per\u00ecodu de tensiones, tzocadas su 28 de abrile de su 1794, est istadu su poema antifeudale de \"Su patriotu sardu a sos feud\u00e0tarios\", che a testamentu morale e tzivile nutridu de sos ideales democr\u00e0ticos frantzesos e sinnadu dae unu sentimentu patri\u00f2ticu rinnovadu.\nSu primu ist\u00f9diu sistem\u00e0ticu in subra de sa limba sarda l'at redatadu, in su 1782, su fil\u00f2logu Matzeu Madau, cun su t\u00ectulu de \"Il ripulimento della lingua sarda lavorato sopra la sua antologia colle due matrici lingue, la greca e la latina\". Lamentende in sa premissa su declinu generale de su sardu (\"Sa limba de sa sarda natzione nostra, vener\u00e0bile pro s'antighidade sua, pregevole pro s'\u00f2timu fundu de so dialetos suos, netzess\u00e0ria a sa sotziedade privada e p\u00f9blica de so compatriotas nostros, abarrat in ism\u00e8ntigu mannu finas a oe, de issos matessi abbandonada che a egada e dae sos istr\u00e0ngios ignorada che a in\u00f9tile\"), s'intentu patri\u00f2ticu chi animaiat Madau fiat cussu de arribbare a su reconnoschimentu de su sardu comente limba natzionale de s'\u00ecsula; per\u00f2, su clima de repressione de su guvernu sab\u00e0udu in subra de sa cultura sarda diat \u00e0ere induidu su Madau a cuare sos proponimentos suos cun intentos liter\u00e0rios, sena mai los traduire in realidade. \nSu primu vol\u00f9mene de dialetologia comparata l'at realizadu, in su 1786, su gesuita catalanu Andres Febres, connotu in It\u00e0lia cun su nom\u00ecngiu de \"Bonifacio d'Olmi\", chi fiat torradu dae Lima in ue aiat publicadu unu libru de gramm\u00e0tica mapuche in su 1764. Aende\u00b7si tramudadu a Casteddu, s'est apassionadu a su sardu e at fatu unu traballu de chirca in subra tres dialetos dillindados; punna de s'\u00f2pera, intitulada \"Prima grammatica de' tre dialetti sardi\", fiat sa de \u00abdare sas r\u00e8gulas de sa limba sarda\u00bb e imputzare sos sardos a \u00abcultivare e avantagiare s'idioma issoro de sa p\u00e0tria, cun s'italianu paris\u00bb. Su guvernu de Torinu, esaminada s'\u00f2pera, non nde at perm\u00ectidu sa publicatzione: Vit\u00f2riu Amedeu III at cunsideradu un'afrontu su fatu chi su libru cuntenneret una d\u00e8dica bil\u00ecngue fata a isse in italianu e sardu, un'errore chi sos sutzessores suos, fintzas si richiamende\u00b7si a sa \"p\u00e0tria sarda\", diant \u00e0ere a pustis evitadu, impreende s'italianu ebbia. \nIn su clima de restauratzione mon\u00e0rchica sighidu a sa fallida rivolutzione angiojana, unos \u00e0teros intelletuales sardos, totu cantos caraterizados tantu dae un'atit\u00f9dine de devotzione cara a s'\u00ecsula issoro cantu de fidelidade cumprovada cara a sos Savoja, ant postu difatis, in manera galu prus crara, sa \"chistione de sa limba sarda\", impreende per\u00f2 generalmente s'italianu che a limba veiculare de sos testos. In su de deghennoe s\u00e8culos, mascamente, a intro de s'intellettualidade sarda s'est registrada una fratura intre s'ader\u00e8ntzia a unu sentidu natzionale sardu e sa proa de lealidade cara a sa aparten\u00e8ntzia italiana noa chi sa classe dirigente at isseberadu, a sa fine, comente reatzione a su per\u00ecgulu rapresentadu dae sas fortzas sotziales rivolutzion\u00e0rias.\nPagu a pustis de de s'abbolotu antipiemontesu, in su 1811, b'est sa publicatzione de su satzerdote Vissente Remundu Porru, referida per\u00f2 a sos dialetos meridionales ebbia (e pro custa resone su t\u00ectulu fiat \"Saggio di grammatica del dialetto sardo meridionale\") e, pro prud\u00e8ntzia cara a sos regnantes, espressada petzi in funtzione de s'imparu de s'italianu, in tames chi de tutela de su sardu. De annotu est su traballu de su can\u00f2nicu, professore e senadore Giuanne Ispanu, s\"'Ortographia sarda nationale\" de su 1840; fintzas si, ufitzialmente, sighiat s'es\u00e8mpiu de su Porru, a su cale si rinviaiat, issu at artziadu unu dialetu de su sardu de base logudoresa a \"koin\u00e8\" illustre ca fiat prus a probe a su latinu, in manera an\u00e0loga a su dialetu fiorentinu chi si fiat impostu culturalmente, in It\u00e0lia, che a \"limba illustre\".\nA parre de su giurista Carlo Baudi de Vesme, sa proscritzione e s'irraighinamentu de sa limba sarda dae cada profilu privadu e sotziale de s'\u00ecsula diat \u00e8ssere istadu auspic\u00e0bile e netzess\u00e0riu, che \u00f2pera de \"intzivilimentu\" de s'\u00ecsula, in manera de l'integrare in s'\u00f2rbita italiana de su Regnu. S'imparu prim\u00e0riu, ofertu in italianu ebbia, at contribuidu duncas a una difusione, fintzas si lenta, de cussa limba intre sos nativos, inneschende pro sa prima borta unu protzessu de erosione e estintzione lingu\u00ecstica; su sardu l'ant difatis presentadu, in su sistema educativu, che a sa limba de sos miserabiles e de su f\u00e0mene, che a respons\u00e0bile de s'isulamentu e de sa mis\u00e8ria seculare de s'\u00ecsula; s'italianu fiat, imbetzes, totu pintadu che a s'agente de pro s'emantzipare, unu m\u00e8diu pro s'integrare in totu cun sa Terramanna. In su 1827 ant, in fines, abrogadu pro semper sa Carta de Logu, s'ist\u00f2ricu corpus giur\u00ecdicu chi fiat traditzionalmente connotu comente sa \u00ab\"consuetud de sa naci\u00f3 sardesca\"\u00bb, pro la remplasare cun sas \"Leggi civili e criminali del Regno di Sardegna\" (\"Leges tziviles e criminales de su Regnu de Sardigna\"), publicadas in italianu pro \u00f2rdine de su re C\u00e0ralu Felitze.\nSa fusione perfeta de su 1847 cun sa terraferma sab\u00e0uda, naschida in s'ispera de unu \u00abtrapiantamentu in Sardigna, chene riservas e imp\u00e8dicos, de sa tziviltade e cultura continentale\u00bb, diat \u00e0ere determinadu sa p\u00e8rdida de s'autonomia pol\u00ectica sarda chi galu abarraiat, e unu declassamentu de su sardu cunfronta a s'italianu, marchende su momentu ist\u00f2ricu in ue, in manera cunventzionale, \u00absa \u2018limba de sa sarda natzione\u2019 at p\u00e8rdidu su balore de trastu de identificatzione \u00e8tnica de unu p\u00f2pulu e de sa cultura sua, de codificare e avalorare, pro divenire unu de sos medas dialetos regionales subordinados a sa limba natzionale\u00bb.\nNointames custa pol\u00ectica de assimilatzione, s'innu de su Regnu de Sardigna sab\u00e0udu e de su Regnu de It\u00e0lia (assentadu dae Vit\u00f2riu Angius e musicadu dae Giovanni Gonella in su 1843) diat abarrare \"S'hymnu sardu nationale\" finas a cando, in su 1861, non l'ant remplasadu issu puru cun sa Martza Reale. Su can\u00f2nicu Salvatore Carboni at publicadu in Bologna, in su 1881, un' \u00f2pera pol\u00e8mica intitulada \"Sos discursos sacros in limba sarda\", in su ue issu si lamentaiat chi sa Sardigna \"hoe provinzia italiana non podet tenner sas lezzes e sos attos pubblicos in sa propia limba\" e, iscriende chi \"sa limba sarda, totu chi non uffiziale, durat in su Populu Sardu cantu durat sa Sardigna\", si domandaiat in fines \"proite mai nos hamus a dispreziare cun d'unu totale abbandonu sa limba sarda, antiga et nobile cantu s'italiana, sa franzesa et s'ispagnola?\".\nSu reg\u00ecmene fascista at chircadu de sighire galu de prus custa pol\u00ectica de assimilatzione e nche at intradu, infines, sa Sardigna in su sistema culturale italianu pro m\u00e8diu de su traballu de su sistema educativu e de cussu mono-part\u00ecticu, in una s\u00e8rie semper prus manna de multas e proibitziones chi ant batidu a unu decadessimentu sotziolingu\u00ecsticu de su sardu galu prus mannu. Intre sas medas espressiones culturales sutapostas a tzensura, su reg\u00ecmene est arribadu fintzas a bandire, dae su 1932 a su 1937 (1945 in unos cantos casos), su sardu dae sa cr\u00e8sia e dae sas manifestatziones de su folklore isolanu, che a sas garas po\u00e8ticas tentas in cussa limba; paradigm\u00e0ticas sunt sas dibatas intre su poeta sardu Antioco Casula (connotu cun su n\u00f9mene de Montanaru) e Gino Anchisi, chi tando fiat giornalista de s'Unione Sarda. Isse, chi fiat res\u00e8ssidu a f\u00e0ghere bandire su sardu dae sos giornales isolanos, at afirmadu chi \u00abmorta o moribunda sa regione, mortu o moribundu su dialetu (sic)\u00bb. Un'\u00e0teru casu est su de un'\u00e0teru poeta, Salvatore Poddighe, chi s'est ochidu pro manu sua pro neghe de una depressione n\u00e0schida a pustis de su secuestru de su traballu mannu suo, \"Sa Mundana Cummedia\". Est dae Montanaru chi, pro sa primu borta in su de XX s\u00e8culos, sa chistione de sa limba l'ant posta comente una pr\u00e0tica de resist\u00e8ntzia culturale end\u00f2gena, cun unu repert\u00f2riu lingu\u00ecsticu chi in sas iscolas diat \u00e8ssere istadu netzess\u00e0riu pro conchistare una dignidade intesa comente p\u00e8rdida.\nS'edade cuntempor\u00e0nea.\nSa cunsi\u00e8ntzia de s'erosione lingu\u00ecstica est intrada meda prus a tardu, in s'agenda pol\u00ectica, cunforma a su chi est acont\u00e8ssidu in unas cantas \u00e0teras periferias europeas in ue bivent ateras minorias etno-lingu\u00ecsticas: a s'imbesse, cussu per\u00ecodu est totu sinnadu dae su fatu chi sa classe m\u00e8dia italianizada su sardu non lu boliat, sicomente sa limba e sa cultura sarda si trataiant che a s\u00ecmbulu de rustighesa e de su fatu ca sa regione fiat meda in segus. Una parte manna de sa classe dirigente e intelletuale sarda, sens\u00ecbile meda a s'arresonu isvilupadu peri cussas continentales, fiat cumbinta difatis chi s'\u00ecsula podiat sighire a in antis sceti boghende su cuntestu sotzio-culturale \"traditzionale\", cando non interrende\u00b7lu de su totu (cit. Manlio Brigaglia). Sos sardos los ant duncas impuntzados a abbandonare totu su chi pensaiant chi tenneret su timbru de un'identidade minispretziada.\nS'est osservadu, a livellu istitutzionale, unu cuntrastu forte contra a sa limba sarda e, in su tzirc\u00f9itu intelletuale italianu, idea a pustis interiorizada in s'immagin\u00e0riu comunu italianu, custa fiat (su prus de sas bortas pro neghe de resones ideol\u00f2gicas o che a res\u00ecduu, adotadu pro in\u00e8rtzia, de ideas e propaganda betzas n\u00e0schidas dae sas primas) cunsiderada fatu-fatu che a una variante degenerada de s'italianu, andende contra a su parre de sos istudiosos e fintzas de unos cantos natzionalistas italianos, che a Carlo Salvioni, e subende totu sas discriminatziones e sos pregiud\u00ectzios ligados a custu ass\u00f2tziu, mescamente su de \u00e8ssere cunsiderada una forma bassa de espressione e \u00e8ssere ligada a unu \"traditzionalismu\" de carchi genia.\nCando sa Carta pro s'autonomia si fiat iscriende in su 1948, su legisladore at isseberadu de no incluire, che a fundamentu de sa \"ispetzializade\" sarda, riferimentu perunu a s'identidade geogr\u00e0fica e culturale, ca tando si timiant ca de custa manera podiant p\u00f2nnere fogu pro pretesas autonomistas prus radicales si non fintzas de \u00f2rdine indipendentista, e limitende\u00b7si masaprestu a su reconnoschimentu de unas cantas preguntas, de genia sotzioecon\u00f2mica t\u00ecpica, a su continente; est dae in cue chi naschet s'idea de nche f\u00e0ghere arribbare a Sardigna s'industria pesante, sas installatziones militares, e unu \"pranu de rin\u00e0schida\" aprontadu dae Roma. Unu raportu de sa cummissione parlamentare de inchiesta pro su banditismu aiat iscritu de si p\u00f2nnere in gu\u00e0rdia dae \u00abtend\u00e8ntzias isulatzionistas dannosas in manera particulare pro s'isvilupu de sa sotziedade sarda, chei dae pagu si sunt manifestadas cun sa proposta de cunsiderare su sardu che a una limba de una minoria \u00e8tnica\u00bb.\nS'istatutu, iscritu in custa manera dae su legisladore, agataiat sa resone giustificativa in sa \"arrestradesa\" econ\u00f2mica de sa regione, chi a parre suo faghiat auspicare su chi est istadu mutidu su \"pranu de rin\u00e0schida\" industriale in tempos curtzos pro s'\u00ecsula: a difer\u00e8ntzia de \u00e0teros istatutos ispetziales, su sardu non faghet riferimentu a sa chi a beru est sa comunidade destinat\u00e0ria in sos \u00e0mbitos sotziales e culturales suos, chi imbetzes beniant postos a intro de una colletividade ebbia, s'italiana. Indedda meda dae s'afirmatzione de un'autonomia sarda fundada in subra de su reconnoschimentu de un'identidade culturale ispetz\u00ecfica e funduda, comente est acont\u00e8ssidu in sa Badde de Aosta o in su Tirolu de su Sud, ssu resurtu est istadu \u00abun'autonomismu economitz\u00ecsticu in manera crara, ca non at b\u00f2lidu o no faghiat a si pigare un'autonomia forte, cun raighinas in sa cultura, un'ispetzialidade sarda chi non fiat sceti arresonende in t\u00e8rmines de arretradesa e poberesa econ\u00f2mica\u00bb (cit. Mariarosa Cardia). \nIn su mentras, \u00e0teras pol\u00ecticas de genia assimiladora fiant aplicadas fintzas in su segundu pustisgherra, totu sighende a italianizatzare logos ist\u00f2ricos e ogetos de sa bida cuotidiana, e torrende a un'imparu obrigat\u00f2riu chi at imparadu sa limba italiana ma no ammitiat su sardu; antzis, l'iscoragiat in manera ativa pro m\u00e8diu de proibitziones e bardiamentu dif\u00f9ndidu de chie lu promoveret: sos mastros teniant in minispr\u00e8tziu sa limba, pensende\u00b7la unu dialetu ruzu e contribuende a un'abbassamentu galu prus mannu de su prest\u00ecgiu suo in sa comunidade sard\u00f2fona. A parre de unos cantos istudiosos sos m\u00e8todos impreados pro prom\u00f2vere s'impreu de s'italianu, creados cun sa punna de t\u00e8nnere un'italofonia esclusiva e sutrativa, diant \u00e0ere influidu in manera negativa in sas prestatziones iscol\u00e0sticas de sos istudiantes sardos. Fen\u00f2menos chi s'agatant prus de sa m\u00e8dia in Sardigna, che a sos tassos de abbandonu iscolt\u00e0sticu e de sas repit\u00e8ntzias, an\u00e0logos a cussos de \u00e0taeras minorias lingu\u00ecsticas, Diant \u00e0ere postu in discussione petzi in sos annos Novanta s'efic\u00e0tzia bera de un'istrutzione a una limba ebbia, cun propostas noas ligadas a una metodologia cumparativa.\nSas normas istatut\u00e0rias, delineadas in cussa manera, si sunt riveladas, in su cumplessu, unu traste inadeguadu pro risp\u00f2ndere a sos problemas de s'\u00ecsula; intre sos annos chimbanta e sessanta, annotamala, est incumentzadu su protzessu beru de c\u00e0mbiu radicale e definitivu de sa limba sarda cun cussa italiana, pro neghe de sa difusione, siat in su territ\u00f2riu isolanu siat in su restu de su territ\u00f2riu italianu, de sos m\u00e8dios de comunicatzione de massa chi trasmitiant in sa s'idioma italianu ebbia. Mescamente sa televisione at dif\u00f9ndidu s'impreu de s'italianu e nd'at fatzilitadu sa cumprensione e s'impreu fintzas intre sas persones chi, finas a cussu momentu, s'espressaiant in sardu ebbia.\nPartinde dae sa fine de sos annos sessanta, in cointzid\u00e8ntzia cun sa rin\u00e0schida de unu sardismu declinadu in suta de su sinnu de unu \"revivalismu lingu\u00ecsticu e culturale\", ant cumintzadu a \u00e8ssere aviadas medas campagnas pro ot\u00e8nnere unu bilinguismu parit\u00e0riu a beru che a elementu de salvagu\u00e0rdia de s'identidade isolana: fintzas si giai in su 1955 aiant istabilidu chimbe c\u00e0tedras de lingu\u00ecstica sarda, una prima recherta l'at fata una del\u00ecbera adotada a s'unanimidade dae s'Universidade de Casteddu in su 1971, in ue si pediat a s'autoridade pol\u00ectica regionale e natzionale su reconnoschimentu de sos sardos che a minoria etnolingu\u00ecstica e de su sardu che a idioma coufitziale de s'\u00ecsula. Unu primu abbotzu de lege pro su bilinguismu l'at redatada su Partidu Sardu de Atzione in su 1975. Est famadu su richiamu patri\u00f2ticu espressadu unos cantos mese in antis de m\u00f2rrere, in su 1977, dae su poeta Remundu Piras, chi in \"Non sias isciau\" invitaiat a su rec\u00f9peru de sa limba pro s'op\u00f2nnere a sa dessardizatzione de sas generatziones de su tempus benidore. In su 1978, una lege de initziativa populare pro su bilinguismu at collidu m\u00ecgias de firmas, ma no est istada mai aprovada ca at addobiadu sa contrariedade de sa manca e mescamente de su Partidu Comunista Italianu, chi a pustis de duos annos at prop\u00f2nnidu unu progetu de lege suo \"pro sa tutela de sa limba e de sa cultura de su p\u00f2pulu sardu\". In sos annos '80, a s'atentu de su Cuss\u00ecgiu regionale sunt istados presentados tres progetos de lege chi aiant unu cuntenutu pretzisu a sa del\u00ecbera adotada dae s'Universidade de Casteddu. \nIn sos annos Setanta, s'est registradu unu protzessu mannu de remplasamentu lingu\u00ecsticu cara a s'italianu non in su Campidanu ebbia, ma fintzas in \u00e0reas geogr\u00e0ficas chi unu tempus beniant cunsideradas cunservadoras pro su chi pertocat a sa lingu\u00ecstica, che a Macumere in sa prov\u00ecntzia de N\u00f9goro (1979); a sa ridefinitzione de s'istrutura econ\u00f2micu-sotziale galu in atu est currisp\u00f2ndida, difatis, una mudadura prus manna de su repert\u00f2riu lingu\u00ecsticu, chi at determinadu issu matessi un'islitamentu de sos balores in subra de sos cales si basaiant s'identidade \u00e8tnica e culturale de sas comunidades sardas.. Custa chistione est istada ogetu de an\u00e0lisis sotziol\u00f2gicas in sas mudadas acont\u00e8ssidas in s'identidade de sa comunidade sarda, cun sas atitudines suas contra a sa sardofonia influentzadas dae unu stigma de una \"primitividade\" e \"arretradesas\" farsas ma propagandadas a longu dae sas istitutziones, de \u00f2rdine pol\u00ecticu e sotziale, favor\u00e8voles a s'italianidade lingu\u00ecstica. Su sardu diat \u00e0ere subidu un'arretramentu chene p\u00e0sida cara a s'italianu, pro neghe de unu \"cumplessu de sa minoria\" chi at ispintu sa comunidade sarda a un'atit\u00f9dine de minispr\u00e8tziu pro sa limba issoro.In sos annos annos a pustis, per\u00f2, b'est istadu unu c\u00e0mbiu de cumportamentu: sa limba no est istada petzi reconnota comente unu marcadore \u00e8tnicu/identit\u00e0riu positivu, ma est istada fintzas su canale pro m\u00e8diu de su cale at agatadu espressione sa discuntentesa sotziale causada dae sas atziones de su guvernu tzentrales, cunsideradas no in gradu de providire a su satisfamentu de sos bis\u00f2ngios sotziales e econ\u00f2micos de s'\u00ccsula. A su matessi tempus, per\u00f2, s'est bidu comente cussu sentidu positivu pro a sa limba fiat in cuntrastu cun s'impreu efetivu suo, chi sighiat a calare meda.\nIn su ghenn\u00e0rgiu de su 1981 su giornale \"Nazione Sarda\" at fatu unu colpu giornalisticu iscoberende chi, in su 1976, su Minist\u00e8riu de s'Istrutzione italianu aiat publicadu una nota pedende informatziones in subra de sos insegnantes chi impreaiant sa limba sarda in s'iscola, e chi su proveditoradu de T\u00e0tari aiat publicadu una tzirculare a ogetu \u201cIscolas de Sardigna \u2013 Introdutzione de sa limba sarda\u201d inue pediat a sos pr\u00e8sides e a sos diretores did\u00e0ticos de s'ast\u00e8nnere dae initziativas de cussa genia e de informare su proveditoradu de cale si siat atividade ligada a s'introdutzione de sa limba sarda in cussas iscolas e istitutos.\nIn su 1981 su Cuss\u00ecgiu Regionale at dibatidu e votadu a favore de s'introdutzione de su bilinguismu pro sa primu borta. In risposta a sas pressiones fatas dae una risolutzione de su Cuss\u00ecgiu de Europa in subra de sa tutela de sas minorias natzionales, in su 1982 su guvernu italianu at creadu una commissione pro indagare m\u00e8gius sa chistione; s'annu a pustis est istadu presentadu unu disinnu de lege a su Parlamentu italianu, ma chene resessida. Una de sas primas leges aprovadas definitivamentedae su legislatore regionale, sa \"Lege Cu\u00e0dru pro sa Tutela e Valorizatzione de sa Limba e de sa Cultura de sa Sardigna\" de su 3 de austu de su 1993, est istada botzada dae sa Corte Costitutzionale a pustis de unu ricursu de su guvernu tzentrale, chi la cunsideraiat \"esorbitante pro aspetos pl\u00f9rimos dae sa cumpet\u00e8ntzia integrativa e atuativa possedida dae sa Regione in mat\u00e8ria de imparu\". Comente s'ischit, sos sardos ant d\u00e8pidu isetare \u00e0teros bator annos pro chi sa normativa regionale no esseret sutaposta a giud\u00ectziu de costitutzionalidade, e \u00e0teros duos pro chi su sardu poderet agatare reconnoschimentu in It\u00e0lia in manera contempor\u00e0nea a \u00e0teras \u00f9ndighi minorias etnolingu\u00ecsticas. Difatis sa lege n.482/1999 in subra de sas minorias lingu\u00ecsticas ist\u00f2ricas l'ant aprovada petzi a pustis de sa rat\u00ecfica italiana de sa Cunventzione-cuadru pro s'amparu de sas minorias natzionales de su Cuss\u00ecgiu de Europa in su 1998.\nUna chirca prom\u00f2vida dae MAKNO in su 1984 at riveladu chi sos 3/4 de sos sardos fiant a favore meda de s'imparu bil\u00ecngue in sas iscolas (su 22% de su campione cheriat un'introduimentu obrigat\u00f2riu e su 54,7% unu facoltativu) cantu de unu status de bilinguismu ufitziale che a sa Badde de Aosta e su S\u00fcdtirol (62,7% de su campione a favore, 25,9% contr\u00e0riu e 11,4% dudosu). Custos datos sunt istados in parte corroborados dae un'\u00e0tera iscumbata demosc\u00f2pica acumprida in su 2008, in ue su 57,3% ammustraiat un'atitudine favor\u00e8vole cara a sa pres\u00e8ntzia de su sardu in or\u00e0riu iscol\u00e0sticu in paris a s'italianu.\nUnas cantas personalidades pensant chi su protzessu de assimilatzione diat p\u00f2dere batire a sa morte de su cuntzetu de natzione sarda e de populu sardu in manera diferente dae su chi est acont\u00e8ssidu, pro esempru, in Irlanda (\u00ecsula anglitzizada meda). Nointames resurtent ligados a sa limba e cultura sarda sentidos identit\u00e0rios profundos, su chi si bidet pro m\u00e8diu de an\u00e0lisis paret chi siat una lenta ma costante regressione in sa cumpet\u00e8ntzia siat ativa siat passiva de cussa limba, pro resones de natura printzipalmente pol\u00ectica e sotzioecon\u00f2mica (s'impreu de s'italianu presentadu che a una crae de avantzamentu e promotzione sotziale, su stigma assotziadu a s'impreu de su sardu, su s'ispopulamentu progressivu de sas zonas internas cun sos sardos chi si tramudant a sas costas, s'aflussu de gente dae sa pen\u00ecsula e sos problemas potentziales de comprensibilidade intre sas limbas chistionadas, etc.): su n\u00f9meru de pipios chi diat impreare in manera ativa su sardu crollat a unu datu inferiore a su 13%, cuntzentradu in sas zonas internas che a sa Costera, sa Barb\u00e0gia arta e sas Baronias. Pighende in es\u00e0mene sa situatzione de unos cantas biddas logudoresas (che a Laerru, Tzaramonte e Piaghe) in ue su tassu de sardofonia de sos pipios est a curtzu a su 0%, b'at chi chistionat de unu suitz\u00ecdiu lingu\u00ecsticu beru chi bi diat \u00e8ssere in pagas deghinas de annos.\nIn cada manera, sas an\u00e0lisis sotziolingu\u00ecsticas giai mentovadas narant chi custu protzessu non resurtat su matessi in totue pro nudda, ca si bidet in manera meda prus crara in sas tzitades chi no in sas biddas. A sa die de oe, su sardu est una limba chi s'agatat in una cunditzione inst\u00e0bile de diglossia (chi est arribbada a div\u00e8nnere dilalia) e commutatzione de c\u00f2dighe, e chi no intrat (o non bi tenet difusione manna) in s'amministratzione, in su cumm\u00e8rtziu, in sa cr\u00e8sia, in s'iscola, in sas universidades locales de T\u00e0tari e de Casteddu e in sos mass m\u00e8dia. Sighende s'iscala de balia lingu\u00ecstica proposta de unu pannellu ap\u00f2situ de s'UNESCO in su 2003, su sardu diat flutuare intre una cunditzione de \"in per\u00ecgulu de estintzione de seguru\" (\"definitely endangered\": sos pipios no imparant prus sa limba), chi l'ant atribuidu fintzas in su Libru Ruju, e una de \"per\u00ecgulu s\u00e8riu de estintzione\" (\"severely endangered\": sa limba est mascamente impreada dae sa generatzione de sos mannois in susu); sighende su crit\u00e8riu EGIDS (\"Expanded Graded Intergenerational Disruption Scale\") propostu dae Lewis e Simons, su sardu diat \u00e8ssere a l\u00e0cana intre su livellu 7 (Inst\u00e0bile: sa limba no est prus trasm\u00ectida a sa generatzione imbeniente) e su livellu 8 (Moribunda: sos \u00f9nicos faeddadores ativos de sa limba apartenent a sa generatzione de sos mannois), chi currispondent de pare a pare a sos duos grados de s'iscala UNESCO giai mentovados. Pro sos datos publicados dae s'ISTAT in su 2017, su 52,1% de sa populatzione sarda impreat s'italianu ebbia cun sas fam\u00eclias issoro, mentras su 31,5% pr\u00e0ticat intr\u00e8veru lingu\u00ecsticu e petzi su 15,6% narat de impreare su sardu o \u00e0teras limbas no italianas; a foras de s'ambiente privadu e de sos amigos, sas pertzentuales decretant torra sa predomin\u00e0ntzia esclusiva de s'italianu (87,2%) contra a su sardu e a sas \u00e0teras limbas, totu firmas a su 2,8%.\nSos annos '90 ant connotu unu rinnovamentu de sas formas espressivas in su panorama musicale sardu: medas artistas, ispatziende dae sos g\u00e8neres prus traditzionales che a su c\u00e0ntigu (\"cantu a tenore\", \"cantu a chiterra\", \"gosos\", etc.) e a su teatru (Mario Deiana) a cussos prus modernos che a su rock (\"Kenze Neke\", \"Askra\" e \"KNA\", \"Tzoku\", \"Tazenda\", etc.) e fintzas rap e hip hop (Dr. Drer &amp; CRC posse, \"Quilo\", \"Sa Razza\", \"Malam\", \"Su Akru\", \"Menhir\", \"Stranos Elementos\", \"Randagiu Sardu\", \"Futta\", etc.) impreant difatis sa limba pro prom\u00f2vere s'\u00ecsula e reconn\u00f2schere sos problemas betzos e sos disafios noos suos. Bi sunt fintzas unos cantos films (che a \"Su Re\", in parte \"Bellas mariposas\", \"Treulababbu\", \"Sonet\u00e0ula\", etc.) realizados in sardu cun sos sutat\u00ectulos in italianu, e unos \u00e0teros (che a Metropolis) cun sos sutat\u00ectulos in sardu.\nPartinde dae sas sessiones de es\u00e0mene tentas in su 2013, ant ispantadu gente meda, bidu chi non b'at galu un'istituzionalizatzione \"de facto\" de sa limba, sos tentativos de unos cantos dischentes de presentare s'es\u00e0mene o parte de cussu in limba sarda. Sunt annotamala semper prus fitianos fintzas sos decraros de matrim\u00f2niu in custa limba pedidos dae sos c\u00f2jubes.\nAt creadu interessu meda s'initziativa virtuale de unos cantos sardos in Google Maps, in risposta a un'ordin\u00e0ntzia de su Ministeru de sas Infrastruturas chi ordinaiat a totu sos s\u00ecndigos de sa regione de eliminare sos cartellos in sardu piatzados a s'intrada de sos tzentros abitados: totu sos comunos aiant difatis torradu a impreare su n\u00f9mene origin\u00e0riu issoro pro belle unu mese, finas a cando s'iscuadra de Google no at isseberadu de torrare a p\u00f2nnere sa toponom\u00e0stica in italianu ebbia.\nDe annotu est s'impreu, fatu dae unas cantas sotziedades isportivas che a sa Dinamo Basket T\u00e0tari e a su Casteddu F\u00f9balu, de sa limba in sas campagnas promotzionales suas. A pustis a una campagna de adesiones, su sardu est istadu incluidu intre sas limbas chi podent \u00e8ssere isseberadas pro s'interfache de Facebook. S'optzione de iss\u00e8beru como est ativa e chi si siat la podet impreare; sa limba sarda la si podet p\u00f2nnere fintzas in Telegram. Su sardu est presente che a limba configur\u00e0bile fintzas in unas \u00e0teras aplicatziones, che a F-Droid, Diaspora, OsmAnd, Notepad++, Stellarium, Skype, etc. In su 2016 est istadu inauguradu Apertium, su primu tradutore autom\u00e0ticu dae s'italianu a su sardu, VLC m\u00e8dia player pro Android, Linux Mint Debina Edition 2 \"Betsy\", etc. Fintzas su motore de chirca DuckDuckGo l'ant bortadu totu in limba sarda.\nIn su complessu, din\u00e0micas che a reconnoschimentu che a minoria lingu\u00ecstica fatu a tardu meda, acumpangiadu dae un'\u00f2pera de italianizatzione graduale ma pervasiva prom\u00f2vida dae su sistema educativu, dae cussu amministrativu e dae sos m\u00e8dios, sighidu dae su segamentu de sa trasmissione intergeneratzionale, ant causadu su fatu chi oe sa balia de su sardu si potzat definire arruinada in manera grae. B'at una partzidura sustantziale intre chi creet chi sa lege in tutela de sa limba siat arribbada tropu a tardu, pensende chi s'impreu suo siat istadu oe remplasadu dae su de s'italianu, e chie imbetzes narat chi siat fundamentale pro afortiare s'impreu currente de custa limba. Sos cunsideros in subra de sa frammentatzione dialetale de sa limba sunt portados che a un'argumentu contr\u00e0riu a un'interventu istitutzionale pro su mantenimentu suo e sa valorizatzione sua: \u00e0teros faghent notare su fatu chi custu problema l'ant giai afrontadu in unas \u00e0teras zonas europeas, che a es\u00e8mpiu sa Catalugna, in ue sa s'introduzione totale in sa bida p\u00f9blica est istada poss\u00ecbile petzi gr\u00e0tzias a unu protzessu de istandardizatzione de sos dialetos suos, chi fiant eterog\u00e8neos fintzas issos. In generale, s'istandardizatzione de sa limba est contierrada, essende sugeta a pol\u00e8micas o, in sas tzitades, indifer\u00e8ntzia\nIn sust\u00e0ntzia, sa comunidade sard\u00f2fona diat costituire galu, cun belle 1,7 milliones de chistionadores chi si definint nativos (de sos cales 1.291.000 istant in Sardigna), sa prus manna minoria lingu\u00ecstica reconnota in It\u00e0lia fintzas si est, in manera paradossale, in su matessi tempus sa chi tenet su prus pagu de tutela de totu cantas. A foras de s'It\u00e0lia, in ue pro como no est prev\u00ecdida belle peruna possibilidade de insegnamentu istruturadu de sa limba (s'Universidade de Casteddu si distinghet pro \u00e0ere abertu sa prima borta unu cursu in su 2017; sa de T\u00e0tari, imbetzes, in su 2021 at annuntziadu s'abertura de unu curriculum dedicadu in parte a sa limba sarda in filologia moderna), si tenent, a bortas, cursos in istados che a sa Germ\u00e0nia (universidades de Istocarda, M\u00f2nacu, Tubinga, Mannheim, etc.), s'Ispagna (universidade de Girona), s'Islanda e sa Tz\u00e8chia (universidade de Brno); pro unu tantu de tempus, su prof. Sugeta nde teniat unos cantos in Giapone, in s'universidade de Waseda (T\u00f2kyo).\nSu grupu de chirca Euromosaic, commissionadu dae sa Cummissione Europea cun s'intentzione de sestare unu cuadru de sa situatzione lingu\u00ecstica in sos territ\u00f2rios europeos sinnados de minorias etnolingu\u00ecsticas, at valutadu sa fragilidade estrema de su sardu pondende\u00b7lu a su de barantunu postos in unu totale de barantoto limbas de minoria europeas, rilevende unu punt\u00e8giu pari a su de su grecu de s'It\u00e0lia de su sud, e concruit gasi su raportu suo:\nComente iscriet Matteo Valdes, \u00absa populatzione de s'\u00ecsula constatat, die pro die, su declinu de sas faeddadas origin\u00e0rias issoro, si faghet c\u00f2mplitze de custu declinu trasmitende a sos f\u00ecgios sa limba de su prest\u00ecgiu e de su poderiu ma, a su matessi tempus, intendet su fatu chi sa p\u00e8rdida de sas limbas locales est fintzas p\u00e8rdida de issos matessi, de s'identidade o diversidade ispetz\u00ecfica issoro\u00bb.Essende su protzessu de assimilatzione belle l\u00f2mpidu a cumpridura, abarrende su bilinguismu belle petzi in sa carta e manchende galu atziones cuncretas pro un'impreu ufitziale fintzas petzi a intro de sa Sardigna, sa limba sarda sighit duncas cun s'agonia sua, si puru cun una lestresa prus bassa cunfronta a carchi su tempus coladu, mescamente gr\u00e0tzias a su traballu de medas ass\u00f2tzios culturales chi nde promovent s'impreu e sa valorizatzione, in unu protzessu chi unos cantos istudiosos ant definidu comente \"risardizatzione lingu\u00ecstica\". In su mentras, s'italianu sighet a er\u00f2dere, in su tempus, semper prus tretos assotziados a su sardu, giai in istadu de deperimentu generale cun s'etzetzione giai mentovada de unas cantas \"sacas lingu\u00ecsticas\". \nFintzas si sa pr\u00e0tica lingu\u00ecstica de su sardu est in netu declinu in totu s'\u00ecsula, est imbetzes comunu in sas generatziones noas de cale si siat classe sotziale, in ue b'at fintzas gente chi chistionat s'italianu ebbia, s'impreu de s'italianu regionale de Sardigna (mutidu fatu-fatu ironicamente \"italianu porcheddinu\" dae sos sard\u00f2fonos pro minispr\u00e8tziu): est una chistionada dialetale de s'italianu chi, in sas espressiones diastr\u00e0ticas suas cun a intru suo medas influssos fonol\u00f2gicos, morfol\u00f2gicos e sint\u00e0ticos de su sardu fintzas in cussos faeddadores chi non tenent perunu connoschimentu de cussa limba.\nSos sard\u00f2fonos, imbetzes, de s\u00f2litu colant dae unu c\u00f2dighe a s'\u00e0teru, in logu de ammesturare sas duas limbas (\"code-mixing\").\nFatores de fundamentu pro sa riprodutzione in su tempus de su grupu etnolingu\u00ecsticu, che a sa trasmissione intergeneratzionale de sa limba, abbarant a dies de oe cumprom\u00ectidos meda chene chi p\u00e0rgiat poss\u00ecbile a nde frenare s'italianizatzione progressiva, in ist\u00e0diu avantzadu meda. Sard\u00f2fonos medas oe tenent petzi una capatzidade de impreu ativa limitada, o passiva ebbia, de sa limba issoro.\nIn dies de oe b'at fintzas chie pensat chi siet improb\u00e0bile chi s'agatet in presse una solutzione normativa a sa chistione lingu\u00ecstica sarda. In cada manera, essende sa limba sarda galu in per\u00ecgulu, si podet n\u00e0rrere chi at giai postu sas rastas suas in s'italianu locale de oe comente sostratu.\nReconnoschimentu istitutzionale.\nSa limba sarda l'at reconnota che a limba de sa Regione aut\u00f2noma de sa Sardigna a pustis de s'italianu sa lege regionale n. 26 de su 15 de santugaine de su 1997 \"Promotzione e valorizatzione de sa cultura e de sa limba de sa Sardigna\" (sa lege regionale previdet sa tutela e valorizatzione de sa limba e de sa cultura, pari dignidade cunfronta a sa limba italiana cun riferimentu fintzas a su catalanu de S'Alighera, a su tabarchinu de s'\u00ecsula de Santu Perdu, a su tataresu e gadduresu, sa cunservatzione de su patrim\u00f2niu culturale/bibliotec\u00e0riu/museale, sa creatzione de Consultas Locales in subra de sa limba e sa cultura, sa catalogatzione e su tzensu de su patrimoniu culturale, cuntzessione de contributos regionales a fainas culturales, programatziones radiotelevisivas e testadas giornal\u00ecsticas in limba, impreu de sa limba sarda in fase de discussione in sos \u00f2rganos de sos entes locales e regionales cun verbalizatzione de sos interventos acumpangiada dae sa tradutzione in italianu, impreu in sa posta e in sas comunicatziones orales, ripr\u00ecstinu de sos top\u00f2nimos in limba sarda e installatzione de cartellos sinnal\u00e8ticos istradales e urbanos cun sa denumenatzione bil\u00ecngue).\nSa lege regionale \u00e0plicat e regulamentat unas cantas normas de s'Istadu a tutela de sas minorias lingu\u00ecsticas.\nPerunu reconnoschimentu est istadu imbetzes atribuidu, in su 1948, a sa limba sarda de s'Istatutu de sa Regione Aut\u00f2noma, chi est lege costitutzionale: s'aus\u00e8ntzia de normas istatut\u00e0rias de tutela, a difer\u00e8ntzia de sos Istatutos ist\u00f2ricos de sa Badde de Aosta e de su Trentinu-S\u00fcdtirol, faghet in manera chi pro sa comunidade sarda, nointames rapresentet ex lege n. 482/1999 sa prus minoria lingu\u00ecstica prus manna in It\u00e0lia, non s'\u00e0plichent sas leges eletorales pro sa rapresent\u00e0ntzia pol\u00ectica de sas listas in Parlamentu, fintzas si tenent contu de sas ispetz\u00ecficades de cussas minorias.\nA su sardu (che a su catalanu de S'Alighera) s'aplicant, imbetzes, s'art. 6 de sa Costitutzione (\"Sa Rep\u00f9blica tutelat cun normas ap\u00f2sitas sas minorias lingu\u00ecsticas\") e sa lege n. 482 de su 15 de nadale de su 1999 \"Normas in mat\u00e8ria de tutela de sas minorias lingu\u00ecsticas ist\u00f2ricas\" chi previdet atziones de tutela e valorizatzione (impreu de sa limba minorit\u00e0ria in sas iscolas maternas, prim\u00e0rias e segund\u00e0rias in paris cun sa limba italiana, impreu dae s'ala de sos \u00f2rganos de Comunos, Comunidades Montanas, Prov\u00ecntzias e Regione, publicatzione de atos in sa limba minorit\u00e0ria abarrende per\u00f2 s'esclusivu balore legale de sa versione italiana, impreu orale e iscritu in sas amministratziones p\u00f9blicas cun s'esclusione de sas fortzas armadas e de politzia, adotzione de top\u00f2nimos agiuntivos in sa limba minorit\u00e0ria, ripr\u00ecstinu a pustis de dimanda de n\u00f9menes e sambenados in sa forma origin\u00e0ria, cunventziones pro su serv\u00ectziu p\u00f9blicu radiotelevisivu) in logos definidos dae sos Cuss\u00ecgios Provintziales a pustis de dimandas de su 15% de sos tzitadinos de sos comunos interessados o de 1/3 de sos cussigeris cumonales. Pro p\u00f2dere aplicare custu reconnoschimentu, chi s'\u00e0plicat a sas \"\u2026populatziones\u2026chi chistionant\u2026sardu\", su chi diat escl\u00f9dere a rigore gadduresu e tataresu, in cantu in manera geogr\u00e0fica sardos ma in manera lingu\u00ecstica de tipu corsicanu, e de seguru su l\u00ecgure-tabarchinu de s'\u00ecsula de Santu Perdu.\nSu Regulamentu atuativu D.P.R. n. 345 de su 2 de maju de su 2001 (\"Regulamentu de atuatzione de sa lege 15 nadale 1999, n. 482, cun sas normas de tutela de sas minorias lingu\u00ecsticas ist\u00f2ricas\") ponet r\u00e8gulas in sa lacanadura de sos \u00e0mbitos territoriales de sas minorias lingu\u00ecsticas, in s'impreu in sas iscolas e in sas universidades, in s'impreu in sa p\u00f9blica amministratzione (a banda de sa Regione, de sas Prov\u00ecntzias, de sas Comunidades Montanas e de sos membros de sos Cuss\u00ecgios Cumonales, in sa publicatzione de atos ufitziales de s'Istadu, in s'impreu orale e iscritu de sas limbas minorit\u00e0rias in sos uf\u00ectzios de sas amministratziones p\u00f9blicas cun istitutzione de un'isportellu ap\u00f2situ e in s'impreu de indicos iscritos bil\u00ecngue \"\u2026cun pari dignidade gr\u00e0fica\", e in sa facultade de publicatzione bil\u00ecngue de sos atos prev\u00ecdidos dae sas leges, semper abarrende s'eficatzidade giur\u00ecdica de su testu in limba italiana ebbia), in su ripr\u00ecstinu de sos n\u00f9menes e de sos sambenados origin\u00e0rios, in sa toponom\u00e0stica (\"\u2026disciplinada dae sos istatutos e dae sos regulamentos de sos entes locales interessados\") e sa signal\u00e8tica istradale (s'in casu siant prev\u00ecdidos sinnales indicadores de localidades fintzas in sa limba amm\u00ectida a tutela, s'\u00e0plicant sas normativas de su C\u00f2dighe de su Caminu, cun dignidade gr\u00e0fica matessi de sas duas limbas), fintzas in su serv\u00ectziu radiotelevisivu.\nSa prima manu de testu de s'atu de rat\u00ecfica de sa Carta europea de sas limbas regionales o minorit\u00e0rias de su Cuss\u00ecgiu de Europa de su 5 de santandria de su 1992 (giai sutascrita, ma mai ratificada, dae sa Rep\u00f9bblica Italiana su 27 de l\u00e0mpadas de su 2000) chi est galu in suta de es\u00e0mene dae banda de su Senadu previdet, chene escl\u00f9dere s'impreu de sa limba italiana, atziones in prus pro sa tutela de sa limba sarda e pro su catalanu (imparu preiscolare in sardu, annestru prim\u00e0riu e segund\u00e0riu a sos dischentes chi lu rech\u00e8rgiant, insegnamentu de s'ist\u00f2ria e de sa cultura, formatzione de sos insegnantes, diritu de s'espressare in limba in sas protzeduras penales e tziviles chene gastos agiuntivos, cunsentire s'esibitzione de documentos e proas in limba in sas protzeduras tziviles, impreu in sos uf\u00ectzios istatales a banda de sos funtzion\u00e0rios in cuntatu cun su p\u00f9blicu e possibilidade de presentare dimandas in limba, impreu in s'amministratzione locale e regionale cun possibilidade de presentare dimandas orales e iscritas in limba, publicatzione de documentos ufitziales in limba, formatzione de sos funtzion\u00e0rios p\u00f9blicos, impreu in paris de sa toponom\u00e0stica in sa limba minorit\u00e0ria e adotzione de sos sambenados in limba, programatziones radiotelevisivas regulares in sa limba minorit\u00e0ria, sejos de seguridade fintzas in limba, promotzione de sa cooperatzione transfrontalera intre amministratziones in ue si chistionet sa matessi limba). Si notet chi s'It\u00e0lia, in paris a sa Frantza e a Malta, no at galu ratificadu custu tratadu internatzionale.\nSas formas de tutela prev\u00ecdidas pro sa limba sarda sunt belle sas matessi de cussas reconnotas pro su friulanu e in generale belle totus sas \u00e0teras minorias \u00e8tnicu-lingu\u00ecsticas de s'It\u00e0lia (albanesas, catalanas, gregas, croatas, franco-proventzales e otzitanas, etc.), ma inferiores de meda a cussas asseguradas pro sas comunidades franc\u00f2fonas in Badde de Aosta, a cussas islovenas in Friuli-Ven\u00e8tzia Gi\u00f9lia e, infines, a cussas l\u00e0dinas e german\u00f2fonas in su Tirolu de su Sud.\nAnnotamala, sas pagas leges a tutela de su bilinguismu mentovadas finas a como non sunt aplicadas o aplicadas petzi in parte. In custu sensu su Cuss\u00ecgiu de Europa, chi in su 2015 aiat abertu un'iscumbata in It\u00e0lia pro sa situatzione de sas minorias \u00e8tnicu-lingu\u00ecsticas suas (cunsideradas in s'\u00e0mbitu de sa Cunventzione-cuadru che a \"minorias natzionales\"), at denuntziadu s'acostamentu \"\u00e0 la carte\" dae s'ala de s'istadu cun issas, cun s'etzetzione de su giai mentovadu casu tedescu, frantzesu e islovenu (limbas pro sa cale tutela s'It\u00e0lia at d\u00e8pidu sutascr\u00ecere acordos internatzionales). Nointames su reconnoschimentu istatale formale, difatis, non b'at belle peruna espositzione medi\u00e0tica in sa limba de minorias in manera pol\u00ectica o in manera num\u00e8rica prus lecas che a sa sarda, e sas risursas frunidas pro progetos de abbivamentu lingu\u00ecsticu che a s'insegnamentu bil\u00ecngue, limitadu a casos s\u00ecngulos, e in prus isperimentales, non sunt sufitzientes \"fintzas pro respetare sas aspetativas prus b\u00e0sicas\". Su sardu a oe no est istadu galu, difatis, introduidu in sos programmas ufitziales intrende mascamente in unos cantos progetos iscol\u00e0sticos (m\u00f2dulos de bintibator'oras) chene peruna garantzia de continuidade.\nSa revisione de s'ispesa p\u00f9blica de su guvernu Monti diat \u00e0ere abbassadu galu de prus su livellu de tutela de sa limba, chi fiat giai bassu si non nullu, atuende una distintzione intre sas limbas sugetas a tutela in base a acordos internatzionales e cunsideradas \"minorias natzionales\" ca \"de limba mama istr\u00e0ngia\" (tedescu, islovenu e frantzesu) e sas chi faghent parte de comunidades chi non tenent un'istrutura istatale istr\u00e0ngia a palas, reconnotas in manera simple che a \"minorias lingu\u00ecsticas\". Custu disinnu de lege, nointames apat creadu una reatzione dae prus alas de su mundu pol\u00ecticu e intelletuale isolanu, est istadu impugnadu dae su Friuli-Ven\u00e8tzia Gi\u00f9lia ma non dae sa Sardigna, a pustis chi l'ant traduidu in lege, chi non reconnoschet a sas minorias lingu\u00ecsticas \"chene Istadu\" sos benef\u00ectzios prev\u00ecdidos in tema de assinnatzione de sos org\u00e0nicos pro sas iscolas; cun sa sent\u00e8ntzia n\u00f9meru 215, depositada su 18 de tr\u00eculas de su 2013, sa Corte Costitutzionale at per\u00f2 decraradu che a incostitutzionale custu tratamentu diferentziadu.\nSu sardu est reconnotu che a limba dae sa norma ISO 639 chi l'atribuit sos c\u00f2dighes sc (ISO 639-1: Alpha-2 code) e srd (ISO 639-2: Alpha-3 code). Sos c\u00f2dighes prev\u00ecdidos pro sa norma ISO 639-3 ricalcant cussos impreados dae su SIL pro su progetu Ethnologue e sunt:\nPro s'elencu de sos comunos reconnotos che a minorit\u00e0rios in manera ufitziale, pro s'art. 3 de sa lege n. 482/1999 e pro sos top\u00f2nimos ufitziales in limba sarda relativos pro s'art. 10 p\u00f2mpia Top\u00f2nimos de sa Sardigna.\nSa del\u00ecbera de sa Giunta regionale de su 26 de l\u00e0mpadas de su 2012 at introduidu s'impreu de sos n\u00f9menes ufitziales bil\u00ecngues in s'istemma de sa Regione Aut\u00f2noma de sa Sardigna e in totu sas produtziones gr\u00e0ficas chi rapresentant sas fainas suas de comunicatzione istitutzionale. Duncas, cun sa matessi evid\u00e8ntzia gr\u00e0fica de s'italianu, si ponet s'iscritzione ecuivalente a \"Regione Autonoma della Sardegna\" in sardu, est a n\u00e0rrere \u00abRegione Aut\u00f2noma de Sardigna\u00bb.\nSu 5 de austu de su 2015 sa Cummissione Parit\u00e8tica Istadu-Regione at aprovadu una proposta, inoltrada dae s'Assessoradu de s'Imparu P\u00f9blicu, chi diat tramudare a sa Regione Sarda unas cantas cumpet\u00e8ntzias amministrativas in mat\u00e8ria de tutela de sas minorias lingu\u00ecsticas ist\u00f2ricas, che a su sardu e a su catalanu aligheresu. Su 27 de l\u00e0mpadas de su 2018, su Cuss\u00ecgiu Regionale at infines varadu su TUE in subra de sa disciplina de sa pol\u00ectica lingu\u00ecstica regionale. Sa Sardigna si diat \u00e8ssere, in teoria, dotada gasi, pro sa prima borta in s'ist\u00f2ria regionale sua, de un'aina reguladora in mat\u00e8ria lingu\u00ecstica, cun sa punna de assuprire a sa lacuna originale de su testu istatut\u00e0riu: nointames custu, su fatu chi sa giunta regionale no apat galu provididu a emanare sos decretos atuativos netzess\u00e0rios faghet in manera chi su chi b'at in sa lege aprovada no apat galu agatadu peruna aplicatzione bera, e chi custa cosa apat blocadu s'imparu de su sardu in sas iscolas, chi bi fiat istadu pro annos e chi cussa lege at blocadu. In prus, b'at chie narat chi custa lege de su 2018 siat istada fata cun punna pol\u00ecticas pro negare s'unidade de su sardu, ligare sa limba sarda a su folklore folklorizende issa matessi e chi t\u00e8ngiat fintzas problemas de \u00e0tera genia, chi diant p\u00f2dere causare chi s'istadu l'impugnet.\nIn su 2021, su Tribunale de Aristanis at abertu un'isportellu limba sarda pro perm\u00ectere a sos tzitadinos de interagire in sardu cun s'istitutzione e a sos magistrados e a sa politzia de ot\u00e8nnere agiudu s'in casu mai apant bis\u00f2ngiu de tradutziones o consul\u00e8ntzias lingu\u00ecsticas.\nFon\u00e8tica, morfologia e sintassi.\nFon\u00e8tica.\nVocales: /\u012d/ e /\u016d/ (curtzas) latinas ant cunservadu sos timbros originales issoro e ; pro esempru su latinu \"siccus\" divenit \"sicu\" (e non che a s'italianu \"secco\", frantzesu \"sec\"). Un'\u00e0tera carater\u00ecstica est sa manc\u00e0ntzia de sa ditongatzione de sas vocales m\u00e8dias (/e/ e /o/). Pro esempru su latinu \"potest\" divenit \"podet\" (pron. ), chene ditongu a difer\u00e8ntzia de s'italianu \"pu\u00f2\", ispagnolu \"puede\", frantzesu \"peut\".\nEsclusivos \u2014 pro s'\u00e0rea romanza de oe \u2014 de sos dialetos tzentru-setentrionales de su sardu sunt annotamala su mantenimentu de sa [k] e de sa [g] velares in antis a sas vocales palatales e (es.: chentu pro s'italianu \"cento\" e su frantzesu \"cent\").\nUna de sas carater\u00ecsticas de su sardu est s'evolutzione de in su fonema cacuminale (es. \"cuaddu\", fintzas si custu no acontesset s'in casu de sos pr\u00e8stidos imbenientes a sa latinizzazione de s'\u00ecsula - cfr. \"bellu\" - ). Custu fen\u00f2menu est presente fintzas in sa C\u00f2rsica de su sud, in Sitz\u00eclia, in Cal\u00e0bria, in sa pen\u00ecsula Salentina e in unas cantas zonas de sas Alpes Apuane.\nFonosintassi.\nUna de sas cumplicatziones printzipales, siat pro chi s'acurtziet a sa limba siat pro chi, fintzas ischende\u00b7la chistionare, non l'ischit iscr\u00ecere, est sa difer\u00e8ntzia intre \"iscritu\" (si si cheret sighire un' \u00f9nica forma gr\u00e0fica) e chistionadu creada dae unas cantas r\u00e8gulas, intre sas cales est importante a nde mentovare a su nessi unas cantas in totu sas normas ortogr\u00e0ficas de su sardu, siat sa LSC siat cussas locales.\nSistema voc\u00e0licu.\nVocale parag\u00f2gica.\nIn su chistion\u00f2ngiu, generalmente, non si podet baliare sa cunsonante finale de unu faeddu. Custu cando, per\u00f2, si lassat isulada in p\u00e0usa o in serrada de fr\u00e0sia, ca si nunca giai podet \u00e8ssere presente fintzas in sa pron\u00f9ntzia. Sa limba sarda si caraterizat duncas pro cussa chi mutint vocale \"parag\u00f2gica\" o \"epit\u00e8tica\", a sa cale s'apojat sa cunsonante giai mentovada; custa vocale est, de s\u00f2litu, sa matessi chi pretzedet sa cunsonante finale, ma in sa grafia campidanesa non mancant es\u00e8mpios chi s'istesient dae custa norma, in ue sa \"vocale parag\u00f2gica\" est la \"i\" fintzas no essende sa chi pretzedet s'\u00f9rtima cunsonante, che a su casu de cras (\"crasi\", cras), tres (\"tresi\", tres), etc. Custa vocale no andat mai iscrita; bi podent \u00e8ssere etzetziones che a unos cantos t\u00e8rmines de or\u00ecgine latina abarrados sos matessi in su tempus, francu pro su chi pertocat a sa vocale paragogica, chi per\u00f2 si sunt ispartzinados in s'impreu pobulare fintzas in sa variante sardizada issoro (s\u00e8mper o \"s\u00e8mpere\", l\u00f9men o \"l\u00f9mene\") e, in unas cantas variantes de su tzentr-setentrionales, de sos acabos de s'infinitu presente de sa 2\u00aa coniugatzione (\"t\u00e8nner\" o \"t\u00e8nnere\", \"p\u00f2nner\" o \"p\u00f2nnere\"). Pro su chi pertocat a sos latinismos, in s'impreu atuale si preferit a no iscr\u00ecere sa vocale paragogica, duncas \"semper\", mentras in sos verbos de sa segunda coniugatzione est baddu majorit\u00e0ria sa grafia cun sa \"e\", si puru meda dif\u00f9ndida fintzas cussa chene, pro custu \"iscr\u00ecere\" masaprestu chi \"iscr\u00ecer\". Sos t\u00e8rmines in totu sas grafias si iscrient in sa matessi manera. Pro custa resone \"cras\" abbarrat semper \"cras\" fintzas si lu pron\u00f9ntziant \"crasa\" o \"crasi\".\nGai pro esempru:\nVocale pret\u00f2nica.\nSas vocales \"e\" e \"o\" stanti in positzione pretonica cara a sa vocale \"sos\", divenint m\u00f2biles podende\u00b7si trasformare in custa \u00f9rtima.\nGai, pro esempru, at a \u00e8ssere curretu a iscr\u00ecere e n\u00e0rrere:\nBi suntunas cantas etzetziones raras a custa r\u00e8gula, comente dimustrat s'es\u00e8mpiu chi sighet: \"buddire\" (\"buddire patata\", a es\u00e8mpiu), e \"boddire\", chi bolet n\u00e0rrere \"collire (frutas e frores)\".\nSistema conson\u00e0nticu.\nPositzione mediana intervoc\u00e0lica.\nCando s'agatant in positzione mediana intervocalica, o pro efetu de cumbinatziones sint\u00e0ticas particulares, sas cunsonantes \"b\", \"d\", \"g\" divenint fricativas; sunt gasi fintzas si si presentat, intre vocale e consonante, un'intramesadura de sa r. In custu casu, sa pron\u00f9ntzia de sa \"b\" est uguale de su totu a cussa de sa \"b/v\" ispagnola in \"cabo\", sa \"d\" est uguale a sa \"d\" ispagnola in \"codo\". Intre vocales, su dil\u00e8guu de sa g est sa norma.\nE duncas, pro esempru:\nLenitzione.\nIn sa pron\u00f9ntzia de medas variantes ispartzindadas in totu sa Sardigna, ma non in totu cantas (a es. su sardu nugoresu faghet etzetzione), est su fen\u00f2menu de sonorizatzione de sas consonantes surdas c, \"p\", \"t\", \"f\", cando benint pretz\u00e8didas dae sas vocales o sighidas dae sa \"r\"; sas primas tres divenint fintzas fricativas.\nGasi pro esempru:\nAd\u00f2biu de cunsonantes intre duas par\u00e0ulas.\nCustu dipendet dae sa grafia.\nPron\u00f9ntzia afortiada de cunsonantes initziales.\nSete partigheddas, chi tenent balore v\u00e0riu, pr\u00f2vocant un'afortiamentu de sa consonante chi a li sighit: custu c\u00e0pitat pro more de un'isparitzione, virtuale ebbia, de sas consonantes chi custos monos\u00ecllabos teniant pro agabbu in su latinu (una de cussas est un'italianismu ann\u00e0nghidu dae pagu tempus).\nduncas, pro esempru:\nMorfologia e sintassi.\nIn su sistema suo sa morfosintassi de su sardu s'isc\u00f2stiat dae cussu sint\u00e8ticu de su latinu cl\u00e0ssicu e mustrat un'impreu prus mannu de sos f\u00e0bricos anal\u00ecticos cunfonta a unas \u00e0teras limbas neolatinas.\nOrtografia e pron\u00f9ntzia.\nFinas a su 2001 non bi fiat galu a disponimentu, pro sa limba sarda, peruna istandardizatzione nen iscrita, nen orale (cust'\u00f9rtima no esistet nemmancu oe). A pustis de s'\u00e8poca de s'edade de mesu, in sos documentos in ue si podet b\u00ecdere unu tzertu livellu de uniformidade, s'\u00f9nica istandardizatzione gr\u00e0fica, n\u00e0schida dae sos esperimentos de sos literados e de sos poetes, fiat cussa de su chi benit mutidu \"sardu illustre\", isvilupadu ispirende\u00b7si a sos documentos protocollares sardos de s'edade de mesu, a sas \u00f2peras de Hieronimu Araolla, Giuanne Matzeu Garipa, Mateu Madau e a cussas de una lista manna de poetas. Sos tentativos de isp\u00e0rghere custa norma los aiant per\u00f2 ostacolados sas autoridades ib\u00e8ricas e mescamente, a pustis, sas sab\u00e0udas.\nDae custas chistiones ist\u00f2ricas est n\u00e0schida sa situatzione s'atuale, in ue una parte de sa gente, pro neghe de resones pol\u00ecticu-ist\u00f2ricas chene per\u00f2 bases lingu\u00ecsticas ogetivas, cunsiderat sa limba sarda che limba partzida in duos o prus grupos dialetales diferentes (\"logudoresu\" e \"campidanesu\" o \"logudoresu, \"nugoresu\" e \"campidanesu\", e b'at fintzas chie chircat de incluire su tataresu e su gadduresu, limbas diferentes, in sa limba sarda) chi pro las iscr\u00ecere ant isvilupadu una s\u00e8rie de grafias traditzionales, fintzas si cun mod\u00ecficas medas in su tempus. In paris a cussas connotas cun sos n\u00f9menes de \"logudoresu\" e \"campidanesu\", comente giai naradu, sunt n\u00e0schidas fintzas sa grafia nugoresa, s'arborensa e sas de sas biddas s\u00ecngulas, a bortas normadas cun r\u00e8gulas generales e comunas pro totus, che a cussas pedidas dae su Pr\u00e8miu Otieri. Fatu-fatu, per\u00f2, su sardu benit iscritu dae chie lu chistionat chirchende de nde trascr\u00ecere sas pron\u00f9ntzias e sighente sas abit\u00f9dines ligadas a sa limba italiana.\nPro ris\u00f2lvere custu problema, e p\u00f2dere cunsentire un'aplicatzione efetiva de su chi est prev\u00ecdidu dae sa Lege Regionale n. 26/1997 e dae sa Lege n. 482/1999,in su 2001 sa Regione Sardigna at incarrigadu una cummissione de espertos de elaborare un'ip\u00f2tesi de Norma de unificatzione lingu\u00ecstica subra-dialetale (sa LSU: \"Limba Sarda Unificada\", publicada in su 28 de fre\u00e0rgiu de su 2001), chi identificaret una limba-mollu de riferimentu (basada in subra de s'an\u00e0lisi de sas variantes locales de su sardu e in s'iss\u00e8beru de sos mollos prus rapresentativos e cumpat\u00ecbiles) cun sa punna de garantire a s'impreu ufitziale de su sardu sas carater\u00ecsticas netzess\u00e0rias de tzertesa, coer\u00e8ntzia, univotzidade, e difusione subralocale. Custu ist\u00f9diu, fintzas si balidu pro su chi pertocat a s'isci\u00e8ntzia, no est mai istadu adotadu a livellu istitutzionale pro medas cuntrastos locales (ca l'aiant acusada de \u00e8ssere una limba \"imposta\" e \"artifitziale\" e de no \u00e0ere ris\u00f2lvidu su problema de su raportu intre sas variantes tratende\u00b7si de una mediatzione tra sas variantes iscritas in sa grafia logudoresa, duncas privilegiadas, e no aende propostu una grafia v\u00e0lida pro sas variantes iscritas de s\u00f2litu cun sa grafia campidanesa) ma at su matessi, annos a pustis, costituidu sa base de part\u00e8ntzia pro sa redatzione de sa proposta de sa LSC: Limba Sarda Comuna, publicada in su 2006, chi partende dae una base de mesania, acollit elementos pr\u00f2pios de sas fueddadas (e tando \"naturales\" e no \"artifitziales\") de cust'\u00e0rea, in s'\u00e0rea murra de transitzione de sa Sardigna tzentrale intre sas variedades chi benint iscritas cun sa grafia logudoresa e sas chi benint iscritas cun sa grafia campidanesa, pro assegurare a sa limba \"comuna\" su car\u00e0tere de subradialetaliedade e subramunitzipaliedade, fintzas lassende sa possibilidade de rapresentare sas particularidades de pron\u00f9ntzia de sas variantes locales. Nointames custu, fintzas a custu istandard non sunt mancadas cr\u00ecticas, siat dae chie at fatu propostas de emendamentos pro la megiorare, siat dae chie at preferidu sighire a ins\u00ecstere cun s'idea de partzire su sardu in macro-variantes de regulare cun normas separadas.\nSa Regione Sardigna in is annos passados at sighidu sa norma LSC in sa tradutzione de paritzos documentos e del\u00ecberas e in medas \u00e0teras cosas.\nIn prus de sa Regione, s'istandard isperimentale LSC nche dd'ant impreadu comente s\u00e8beru volunt\u00e0riu par\u00ectzos \u00e0teros entes, iscolas e m\u00e8dios de informatzione, medas bias in manera cumplementare cun grafias chi sunt prus probianas a sa pron\u00f9ntzia locale.\nPro su chi pertocat custos impreos ant fatu un'istima pertzentuale, cunsiderende isceti is progetos finantziados o cofinantziados dae sa Regione pro sa difusione de sa limba sarda in is uf\u00ectzios lingu\u00ecsticos comunales e subra-comunales, in sa did\u00e0tica in is iscolas e in is m\u00e8dia dae su 2007 a su 2013.\nSu Monitor\u00e0giu a pitzus de s'impreu isperimentale de sa Limba Sarda Comuna 2007-2013 a cura de su Serv\u00ectziu Limba e Cultura Sarda de s'Assessoradu pro s'Istrutzione P\u00f9blica, che dd'ant publicadu in su giassu \u00ecnternet de sa Regione Sardigna in su mese de abrile 2014.\nPro su chi pertocat is progetos iscol\u00e0sticos finantziados in s'annu 2013, pro es\u00e8mpiu, dae cussa chirca nd'est essida a pitzus una prefer\u00e8ntzia ladina de is iscolas pro s'impreu de s'ortografia LSC in pare cun una grafia locale (51%), cunforma a s'impreu esclusivu de sa LSC (11%) o a s'impreu escluscivu de una grafia locale (33%)\nImbetzes pro su chi pertocat is progetos editoriales in sardu in is m\u00e8dia regionales, finantziados in su 2012 dae sa Regione, agatamus una pres\u00e8ntzia prus manna de s'impreu de sa LSC (chi diat p\u00f2dere derivare dae una premialidade de 2 puntos in sa formatzione de is graduat\u00f2rias pro leare is finantziamentos: premialidade chi non nche fiat in su bandu pro is iscolas). Segundu cuddos datos resurtat chi sa produtzione testuale in is progetos de is m\u00e8dia est istada pro su 35% in LSC, pro su 35% in LSC e in una grafia locale e pro su 25% in una grafia locale ebbia.\nA \u00f9rtimu mentovamus a is uf\u00ectzios lingu\u00ecsticos locales cofinantziados dae sa Regione, chi in su 2012 ant impreadu in s'iscritura pro su 50% sa LSC, pro su 9% sa LSC in pare cun una grafia locale e pro su 41% una grafia locale ebbia.\nIn su 2016 una chirca in subra de s'impreu de sa LSC in \u00e0mbitu iscol\u00e0sticu, fata in Orosei, at ammustradu chi sos pitzinnos no aiant problema perunu a impreare cussa norma fintzas si sa chistionada issoro fiat diferente. Nemmancu unu de sos alunnos at refudadu sa norma o l'at cunsiderada \"artifitziale\", ammustrende sa valididade sua comente aina did\u00e0tica. Sos resurtados los ant presentados in su 2016 e publicados de su totu in su 2021. \nSa Regione Sardigna, cun del\u00ecbera de Giunta regionale n. 16/14 de su 18 de abrile de su 2006 \"Limba Sarda Comuna\". \"Adotzione de sas normas de riferimentu a car\u00e0tere isperimentale pro sa limba iscrita in essida de s'Amministratzione regionale\" at adotadu in manera isperimentale sa LSC che a limba ufitziale pro sos atos e sos documentos em\u00ectidos dae sa Regione Sardigna (abarrende su fatu chi, pro neghe de s'art. 8 de sa Lege n. 482/99, tenet balore legale su testu redatadu in limba italiana ebbia), dende facultade a sos tzitadinos de iscr\u00ecere a s'Ente in sa variedade issoro e istituinde s'isportellu lingu\u00ecsticu regionale \"Ufitziu de sa Limba Sarda\".\nS'indicant inoghe in suta unas cantas de sas difer\u00e8ntzias prus de annotu pro sa limba iscrita cunfronta a s'italianu o a \u00e0teras limbas:\nGramm\u00e0tica.\nSa gramm\u00e0tica de sa limba sarda si difer\u00e8ntziat meda dae cussa italiana e de sas \u00e0teras limbas neolatinas, mascamente in sas formas verbales.\nPlurale.\nSu plurale si faghet, che a in sas limbas romanzas otzidentales, agiunghende -s a sa forma singulare.\nIn casu de par\u00e0ulas chi acabant in -u, su plurale si format in LSC e in sa grafia logudoresa in -os e in cussa campidanesa in -us.\nArt\u00ecculos.\nDeterminativos.\nSos art\u00ecculos determinativos tenent sa forma \"salida\" derivada dae su latinu IPSE/IPSUM/IPSA pro m\u00e8diu de sa fase interm\u00e8dia issu (isse)/issa, issos/issas (pro sa LSC, su log e su nug.) e issu/issa, issus/issas (pro su camp.). Sunt fintzas impreados cun su pron\u00f9mene relativu chi in sas espressiones \"sos chi / is chi\u2026\" , \"su chi\u2026\" in manera pr\u00e8tzisa a sas limbas romanzas otzidentales (cfr. s'ispagnolu \"los que\u2026\", \"las que\u2026\", etc.), ma fintzas comente a in su tataresu e su gadduresu; un'\u00e0teru impreu los bidet in cumbinatzione cun sa prepositzione \"de\" in espressiones che a \"sos de N\u00f9goro\" / \"is de Casteddu\", etc.\nPron\u00f9menes.\nPron\u00f9menes personales sugetu (nominativu).\nIn su cumplementu dir\u00ecgidu referidu a una persone, esistet cussu chi si mutit \"acusativu personale\", chi impreat sa prepositzione \"a\": pro esempru \"apo bidu a Giuanne\" che a a s'ispagnolu (\"he visto a Juan\").\nPron\u00f9menes \u00e0tonos indiretos e dir\u00ecgidos (dativu e acusativu).\nSos pron\u00f9menes \u00e0tonos indiretos (in dativu) e dir\u00ecgidos (in acusativu) si distinghent in sardu, che a in sas \u00e0teras limbas romanzas, in sa de tres persones singulares e plurale ebbia. In sas tabellas aparit semper in antis sa LSC o sa grafia logudoresa e, a pustis, cussa campidanesa. Pro cantu pertocat a sa de unu e a sa de duas persones plurales, sas variantes \"nos\" e \"bos\" sunt impreadas in sa grafia logudoresa, mentras cussas \"nosi\" e \"bosi\" in sos dialetos tzentrales de transitzione (Bilartzi, S\u00e8neghe, Paule, Busache, S\u00f2rgunu, Miris, Samugheu, etc.) e sa forma \"si\" in sa grafia campidanesa cl\u00e0ssica.\nSos pron\u00f9menes \u00e0tonos dir\u00ecgidos e indiretos podent \u00e8ssere cumbinados intre issos in fr\u00e0sias in ue est presente siat unu cumplementu ogetu siat unu cumplementu de t\u00e8rmine dende or\u00ecgine a sos pron\u00f9menes d\u00f2pios. In custu casu, su sardu sighit sa r\u00e8gula generale de sas limbas romanzas, in ue su cumplementu de t\u00e8rmine pretzedet su de ogetu.\nSi sos pron\u00f9menes d\u00f2pios pretzedent su verbu (comente est su casu cun totu sos modos fata etzetzione pro su ger\u00f9ndiu e pro sa de duas persones sing. e plur. de s'imperativu, in ue lu sighint semper) in sardu benint iscritos semper in manera separada, che a in ispagnolu, in catalanu e in italianu (fata etzetzione in custu casu pro sa de tres persones sing. e plur. \"glielo\"):\nSi sighint su verbu, duncas a pustis de unu ger\u00f9ndiu o a sa de duas persones sing. e plur. de s'imperativu, sos pron\u00f9menes d\u00f2pios podent \u00e8ssere iscritos in sardu in tres maneras:\nB' at de ammentare chi in sardu sos pron\u00f9menes personales \u00e0tonos indiretos e dir\u00ecgidos pretzedent fintzas s'infinitu; intre sas limbas romanzas agatamus custu f\u00e0bricu in frantzesu e in su portughesu brasilianu: \"so b\u00e8nnidu pro ti b\u00ecdere\" (frantz. \"je suis venu pour tene voir\"; port. bras. \"vim parat lhe ver\" (o \"parat ver a voc\u00ea\"), \"t'apo mutidu pro ti n\u00e0rrere una cosa\" (frantz. \"j'a sos appel\u00e9 pour tene n\u00e0rrere quelque chose\"; port. bras. \"liguei parat lhe dizer uma coisa\").\nSu pron\u00f9mene \u00e0tonu dativu in sardu si impreat fintzas pro fraigare sa frase relativa. In sa limba faeddada su f\u00e0bricu prus fitianu est difatis \"sa pitzoca chi ddi ch\u00e8rgio f\u00e0ghere su regalu est una cump\u00e0ngia de Frantziscu\". B'i sunt fintzas \u00e0teros duos s\u00e8beros, prus pagu impreados ma b\u00e0lidos a sa matessi manera: \"sa pitzoca a chie/a sa cale\" ch\u00e8rgio \"f\u00e0ghere su regalu est un'amiga mea\".\nIn sardu, che a in s\u2019ispagnolu, su portughesu, su catalanu e fintzas s\u2019italianu (in unos cantos es\u00e8mpios fintzas in sa limba iscrita, in unos \u00e0teros in cussa chistionada), si podent addopiare siat su dativu siat s'acusativu; in custa manera otenimus unu f\u00e0bricu cun unu pron\u00f9mene e unu sustantivu o, fintzas, cun duos pron\u00f9menes, un'\u00e0tonu e s'\u00e0teru t\u00f2nicu. Sa particularidade in su sardu est chi s'addopiamentu est semper poss\u00ecbile, fintzas in frases relativas e, pro su chi pertocat a s\u2019acusativu d\u00f2piu, fintzas si su sustantivu benit a pustis. Pro more de s'influssu de su sardu custu impreu est fitianu fintzas in s'italianu regionale de sa Sardigna. Es\u00e8mpios de dativu d\u00f2piu sunt \"dd'apo dadu su libru a Mario\", \"a mie mi praghet su licore de murta\", sa \"pitzoca chi dd'apo presentadu a Juanni est un'istr\u00e0ngia;\" s\u2019acusativu d\u00f2piu l'agatamus in frases che a su \"libru dd'apo giai leadu\", \"non dd\u2019apo bidu a Bustianu\" (cust\u2019\u00f9rtimu impreu, cun su sustantivu pospostu, in paris a su sardu s\u2019agatat fintzas in s'ispagnolu de s\u2019Argentina, \"no lo vi a Sebasti\u00e1n\"; in unas \u00e0teras limbas e in s'ispagnolu de Ispagna si preferit s'antepositzione de su sustantivu, f\u00e0bricu poss\u00ecbile fintzas in sardu: \"a Bustianu non dd'apo bidu\", \"Sebastiano non l'ho visto\", \"a Sebasti\u00e1n no lo he visto\", ecc.).\nPron\u00f9menes t\u00f2nicos.\nSos pron\u00f9menes t\u00f2nicos in sardu in sa de unu e sa de duas persones singulares tenent una forma ispetziale si pretz\u00e8didos dae sa prepositzione a, casu singulare intre sas limbas romanzas, e cun/chin, carater\u00ecstica chi su sardu cumpartzit cun s'ispagnolu, su portughesu e su napoletanu. Fintzas in custas tabellas est sinnada in antis sa forma logudoresa e a pustis cussa campidanesa. Si b\u2019at una forma in LSC diferente dae ambas, in antis de totus b\u2019est cussa. Sas formas de sa de tres persones singulares e de sas tres persones de su plurale cointzident e non benint rep\u00ectidas pro custa resone. Annotamala, custas formas sunt fintzas uguales a sas de sos pron\u00f9menes sugetu chi li currispondent, comente acontesset fintzas in ispagnolu, catalanu, portughesu, italianu e, cun s'etzetzione de \"lui\" in logu de \"il\", fintzas in frantzesu.\nSa prepositzione segundu podet \u00e8ssere apostrofada si la sighet una vocale: \"segund'issu\" o segundu issu.\nAv\u00e8rbios pronominales.\nSu sardu faghet impreu abundosu meda de partigheddas pronominales in cuntestos medas: in unos cantos casu custu impreu est cumpartzidu cun su catalanu, s'italianu e su frantzesu, in unos \u00e0teros casos est pr\u00f2piu de su sardu, no agatende\u00b7si in custas limbas nen, craru, in s'ispagnolu o in su portughesu, bidu chi ambas non faghent impreu de av\u00e8rbios pronominales. Comente acontesset in manera ispeculare in s\u2019italianu, su frantzesu e su catalanu, sa partighedda nde (in campidanesu ndi) si impreat cun verbos chi, fintzas no essende in issos matessi riflessivos ma transitivos, ammitent s'impreu de sos pron\u00f9menes riflessivos in pres\u00e8ntzia de unu cumplementu ogetu, che a s'es\u00e8mpiu \"mi c\u00f2mporo una paja de pantalones\". Si s'ogetu no est mentovadu in manera crara benint impreados sos av\u00e8rbios pronominales. Es\u00e8mpios t\u00ecpicos de custu impreu sunt \"pigare\" e e \"comporare\", ma fintzas \"b\u00ecdere\", \"castiare\", \"l\u00e8ghere\", \"papare\", \"b\u00ecdere\" e medas \u00e0teros: mi nde pigo/mi nde leo, \"mi nde pigo/mi nde leo, me ne prendo, je m'en prend, me n'agafo\". Tenimus, duncas, custu f\u00e0bricu cun totus sos pron\u00f9menes riflessivos: \"mi nde pigo/leo\", \"ti nde pigas/leas\", \"si nde pigat/leat\", \"nos nde pigamus/leamus\", \"bos nde pig\u00e0is/le\u00e0is\", \"si nde pigant/leant\". Su verbu pigare si impreat in parte manna de sa Sardigna, ma in Logudoro si preferit \"leare\" (in cantu in su setentrione de s'\u00ecsula \"pigare\" sign\u00ecficat fintzas artziare), chi podet dare chi b\u00e8ngiat dae s'ispagnolu \"llevar\", verbu chi imbetzes in unas \u00e0teras partes sign\u00ecficat \"comporare\". Duncas \"mi nde leo\" podet \u00e8ssere \"mi nde pigo\" o \"mi nde c\u00f2mporo\", \"ti nde leas\" \"ti nde pigas/c\u00f2mporas\", etc. Sa cumbinatzione pron\u00f9mene-av\u00e8rbiu pronominale andat semper iscrita separada (francu si sighit su verbu, casu poss\u00ecbile petzi cun ger\u00f9ndiu e imperativu), fintzas in sa de unu e sa de duas persones plurales, nointames in custas persones in sa parte manna de sas variantes tzentru-setentrionales sa \"s\" non si pron\u00f9ntziet e resurtet pro custu \"\"no'nde\", \"bo'nde\"\". In sos dialetos tzentrales si pron\u00f9ntzia, e si podet fintzas iscr\u00ecere, \"nosi nde\", \"bosi nde\", mentras in cussos meridionales sa difer\u00e8ntzia intre sa de unu e sa de duas persones plurales podet b\u00e8nnere a r\u00f9ere, resurtende de cunsigh\u00e8ntzia ambos uguales a sa de tres singulare e plurale: \"si nde\".\nFintzas s'impreu \"de\" sos av\u00e8rbios pronominales cun verbos intransitivos chi sinnalant ischirriada dae unu logu e chi ammitent sos pron\u00f9menes riflessivos, che a andare, partire, etc., est cumpartzidu dae su sardu cun su catalanu, su frantzesu e s\u2019italianu: \"mi nde ando\", apostrofadu in mi nd'ando (\"m'en vaig\", j\"e m'en vais\", \"me ne vado\"), \"ti nd'andas\", \"si nd'andat\", \"nos nd'andamus\", \"bos nd'andeis\", \"si nd'andant\" . In custu casu, ultres a nde/ndi, in logudoresu podimus t\u00e8nnere fintzas che (de cale est dif\u00f9ndida fintzas sa grafia ke): mi k'ando (mi che ando), ti k'andas, etc.\nFitianu in sa matessi manera, in custas bator limbas, est s'impreu de custas partigheddas cun verbos intransitivos chi reent su cumplementu de t\u00e8rmine. Inoghe sos pron\u00f9menes cun cales benint cumbinados sos av\u00e8rbios pronominales sunt cussos \u00e0tonos indiretos, in dativu, e in sardu a sa de tres persones singulares e plurales est furriadu s'\u00f2rdine issoro. Duncas s'av\u00e8rbiu pronominale pretzedet su pron\u00f9mene dativu: nde ddi dao/nde li dao. Sas formas poss\u00ecbiles sunt: mi nde das, \"ti nde dao\", nde ddi/nde los dao, \"nos nde das\", \"bos nde dao\", \"nde ddis/nde lis dao\".\nSu sardu impreat, per\u00f2, sos av\u00e8rbios pronominales fintzas in \u00e0teras duas situatziones in ue issos, in sasas limbas romanzas majores, non sunt presentes:\nIn totus custas cumbinatziones, siat cun sa partighedda \"nde/ndi\" siat cun sa \"chi\", sos av\u00e8rbios pronominales aparint semper in antis de su n\u00f9mene, francu cando sunt cun su ger\u00f9ndiu e s'imperativu, in ue aparint a pustis. In custu \u00f9rtimu casu, comente pro sos pron\u00f9menes indiretos e dir\u00ecgidos, podimus iscr\u00ecere sa cumbinatzione verbu-pron\u00f9mene dativu-av\u00e8rbiu pronominale in tres maneras: separados dae unu tratigheddu, dende-nde-ddi (dende\u00b7bi\u00b7nde), de unu puntigheddu, o fintzas unidos, \"jandendeddi\".\nUnos \u00e0teros av\u00e8rbios pronominales impreados in sardu sunt sos chi remplasant s'indicu de unu logu determinadu, che a in s\u2019italianu \"ci\" pro \"inoghe\" o \"in cue\", in frantzesu \"y\" e in catalanu \"hi\" cun sos matessi impreos. In sas grafias logudoresas e campidanesas cl\u00e0ssicas si impreat sa matessi partighedda siat chi su logu in chistione siat indedda, siat chi siat a curtzu, est a n\u00e0rrere \"bi\" e \"nche\", in ue \"bi\" podet \u00e8ssere apostrofadu, mentras \"nche\" nono: b'ando/nch'ando, b'enis (bi benis)/nche benis. In sas variantes tzentrales o de mesania s'impreant per\u00f2 duas formas, ddoe pro indicare unu logu a indedda de chi faeddat, che pro nd'indicare unu a curtzu, e ambas podent \u00e8ssere apostrofadas: dd'ando, ch'enis (che benis, in LSC non cheret apostrofada). \"Ddoe\" non depet \u00e8ssere conf\u00f9ndida cun su pron\u00f9mene \u00e0tonu dir\u00ecgidu \"ddu\".\nPrepositziones.\nArticuladas.\nIn su faeddu, cando \"in\" o \"cun\" si ligant a s'art\u00ecculu indeterminativu \"unu\" / -a, s'agiunghet pro eufonia una -d epent\u00e8tica, chi per\u00f2 non cheret iscrita. Duncas, pro esempru:\nVerbos.\nSos verbos tenent tres coniugatziones (-are, -ere / \"-i(ri)\", -ire / \"-i(ri)\").\nS a morfologia verbale diferit in manera not\u00e8vole dae cussa italiana e cunservat carater\u00ecsticas de su latinu tardu o de sas limbas neolatinas otzidentales. Sos verbos sardos in su presente indicativu tenent sas custas particularidades: sa prima persone singulare acabat in -o in sas variantes tzentru-setentrionales (agabbu chi tenet in paris cun in s'italianu, in s'ispagnolu e in su portughesu; ambas custas \u00f9rtimas duas limbas tenent cadauna petzi bator verbos cun un\u2019\u00e0teru agabbu a sa 1\u00aa persone sing.) e in -u in su campidanesu; sa segunda persone sing. acabat semper in -s, che a in ispagnolu, catalanu e portughesu, agabbu derivadu dae su latinu; sa de tres persones singulares e plurale tenet s\u2019agabbu carater\u00ecsticu in -t, pr\u00f2piu de su sardu intre sas limbas romanzas e b\u00e8nnidu diretamente dae su latinu; sa prima persone plurale tenet in su sardu tzentru-setentrionale sos acabos -amus, -imus, pr\u00e8tzisos a sos de s'ispagnolu e de su portughesu -amos, -emos, -imos, chi sunt uguales a sos de su latinu; pro csu chi pertocat sa de duas persones plurales, sas variantes tzentru-setentrionales tenetn in sa de duas e de tres declinatziones s\u2019agabbu -ides (latinu -itis), mentras sas variantes tzentru-meridionales tenent in sas tres declinatziones \"-\u00e0is, -\u00e8is, -is\", acabos uguales a sos ispagnolas -\u00e1is, -\u00e9is, \"-\u00eds\" e a sos portughesos, limba in ue sa 2a persone pl. est per\u00f2 disusada, in dies de oe.\nS'interrogativa si format generalmente in duas maneras:\nPighende in cunsideru sos tempos e sos modos diferentes, s'indicativu passadu remotu est belle de su totu iscumpartu dae s'impreu comunu (che a in sas limbas romanzas setentrionales de sa G\u00e0llia e de s\u2019It\u00e0lia de su Nord) remplasadu dae su passadu imbeniente, ma resurtat atestadu in sos documentos de s\u2019Edade de Mesu e, galu oe, in sas formas cultas e liter\u00e0rias in intr\u00e8veru cun s'imperfetu; s'evolutzione ist\u00f2rica sua in su tempus de s\u2019Edade de Mesu a sas formas cultas de oe est istada de pare a pare pro sa de tres persones singulares e plurale: ipsu cant-avit&gt;-ait/-ayt&gt;-isit/-esit&gt;issu cant-esi/-eit; ipsos cant-arunt/-erunt&gt;-aynt&gt;-isin/-esin&gt;issos cant-esi/-ein. In sas variantes tzentru-meridionales est istadu remplasadu in manera totale dae su passadu imbeniente. Un'impreu galu atuale de su passadu remotub\u2019est, per\u00f2, in sos dialetos tzentrales de transitzione o \"Mesan\u00eda\", in ue est impreadu pro su verbu \u00e8ssere.\nS'indicativu benidore simpre si format pro m\u00e8diu de su verbu \u00e0ere/\"\u00e0i(ri)\" a su presente prus sa prepositzione a e s'infinitu de su verbu in chistione: es. deo apo a n\u00e0rrere/\"deu apu a na(rr)i(ri)\", tue as a n\u00e0rrere/\"tui as a na(rr)i(ri)\" (cfr. Latinu tardu \"habere ad\" + infinitu), etc. In sa limba faeddada sa prima persone apo/\"apu\" podet \u00e8ssere apostrofada: \"ap'a n\u00e0rrere\".\nIn sos dialetos tzentru-setentrionales e in sa LSC, su cunditzionale presente si format impreende una forma modificada de su verbu \"d\u00e8pere\" prus sa prepositzione \"a\" e s'infinitu: pro esempru \"deo diat n\u00e0rrere\", \"tuas dias n\u00e0rrere\", etc. In sos dialetos de transitzione e in cussos tzentru-meridionales, imbetzes de d\u00e8pere s'impreat sa forma de s'imperfetu de su verbu \u00e0i(ri), prus sa prepositzione a e s'infinitu: \"deu emu o apia a na(rr)i(ri)\", \"tui apias o \u00edast a na(rr)i(ri)\", etc.\nS'imperativu negativu si format impreende su dennegu no/non e su congiuntivu: pro esempru \"no andes\", \"non c\u00f2mpores\", che a a sas limbas romanzas ib\u00e8ricas.\nSu ger\u00f9ndiu, in sardu, tenet funtziones medas e medas isfumaduras chi non s\u2019agatant in italianu ne in \u00e0teras limbas romanzas; unos cantos impreos s'atzapant in ispagnolu, catalanu o portughesu, unos \u00e0teros in inglesu, unos \u00e0teros galu sunt pr\u00f2pios de su sardu ebbia e s'agatant fintzas in s'italianu regionale. Sas funtziones printzipales suas sunt:\nSa forma progressiva si format cun s'ausilare \u00e8ssere prus su ger\u00f9ndiu: pro esempru so andende/\"so andande\"/\"seu andendi\", fia faghende/\"fipo faghende/fui faende/femu faendi\", carater\u00ecstica comuna a sa limba inglesa, a su tataresu e a su gadduresu.\nSu sardu per\u00f2, tenet un'impreu in prus totu suo de custa forma, difatis l'estendet fintzas a atziones chi non sunt istadas galu incumintzadas, ma chi (si suponet chi) ant a \u00e8ssere batidas a t\u00e8rmine luego. Custu impreu est comunu meda fintzas in s'italianu regionale de sa Sardigna, in ue est meda dif\u00f9ndidu in totu sos p\u00ecgios sotziales de sa populatzione sarda. In custu casu s'ausiliare chi reet su ger\u00f9ndiu, \"\u00e8ssere\" in sardu, \"stare\" in italianu, podet fintzas \u00e8ssere omitidu: \"ma tando, andas a mi lu f\u00e0ghere su cumandu o nono? (so) andende\" (\"ma allora, vai a farmi la commissione oppure no? (sto) andando\" [italianu regionale de sa Sardigna ] / ora vado [italianu istandard]). In s'italianu regionale sardu est fintzas poss\u00ecbile impreare giai (\"gi\u00e0\") cun funtzione de benidore: \"gi\u00e0 sto andando/gi\u00e0 vado\", che a calcu de su sardu \"giai so andende\"; custu impreu esistet fintzas in ispagnolu e portughesu (\"ya voy/j\u00e1 vou\"). S'impreu de su ger\u00f9ndiu referidu a un'atzione benidora s\u2019agatat in s'inglesu, ma non in unas \u00e0teras limbas romanzas o in su tedescu (iingl. \"I'm going now/I'm gonna go now\"; spagn. \"ya voy/ahora voy/voy a ir ahora (mismo)\"; port. \"j\u00e1 vou/vou mesmo/vou ir agora\"; cat. \"ara vaig\"; fran. \"je vais maintenant\"; ted. \"ich gehe jetzt\" ). Fintzas in sardu est poss\u00ecbile agi\u00f9nghere un'av\u00e8rbiu chi af\u00f2rtiet s'idea de s\u2019immediadesa de s'atzione, comente a in s\u2019ispagn. \"mismo\" o in port. \"mesmo\" (matessi), pro esempru \"etotu\" o \"matessi\", lassende\u00b7si fortzis in s'impreu comunu pref\u00e8rrere su primu ca in sardu est \"matessi\" comente a av\u00e8rbiu, mentras su segundu l'est fintzas comente a agetivu. Sa frase risultante est dif\u00ectzile de bortare a s\u2019italianu, a su mancu a sa l\u00ectera: \"so andende como etotu.\"\nVerbu \u00e0ere/\"\u00e0i(ri)\"..\nSu verbu \u00e0ere/\"\u00e0i(ri)\" est impreadu a sa sola petzi in sas variantes tzentru-setentrionales; in sas variantes tzentru-meridionales est impreadu petzi che a ausiliare pro formare sos tempos cumpostos, mentras cun su significadu de s'italianu t\u00e8nnere su verbu t\u00e8nnere/\"t\u00e8nni(ri)\" lu remplasat semper, comente acontesset in s\u2019ispagnolu, su catalanu, su portughesu (in ue su verbu \"haver\" est belle de su totu iscumpartu) e su napuletanu. Pro custa resone in custu ischema benint indicadas in manera \u00f9nica sas formas de su presente e de s'imperfetu de sos dialetos tzentru-meridionales, chi sunt sas solas ue in sos tempos assentados aparit su verbu \u00e0ere/\"\u00e0i(ri)\"..\nVerbos irregulares : Verbu f\u00e0ghere/\"f\u00e0ere/f\u00e0ghiri/fai\".\nParticularidade.\nB'at una categoria de verbos chi in, sas grafia logudoresa e nugoresa, tenent s'infinitu pr\u00f2piu de sa segunda coniugatzione in \"-ere\", e chi per\u00f2, segundu s'or\u00ecgine issoro, apartenent a sa de tres, de sa cale ant cunservadu unos cantos acabos in su presente indicativu. Apartenet a custa genia pro esempru b\u00e8nnere, ca sa coniugatzione sua in su presente est: b\u00e8ngio/\"benzo/bengio\", benis, benit, benimus/\"benius\", benides/\"benies/ben\u00ecs\", benint; o ab\u00e8rrere/ap\u00e8rrere\" : ab\u00e8rgio/aperjo/aperzo/apegio\", aberis/aperis, aberit/\"aperit\", aberimus\"/aperimus/aperius\", aberides/\"aperies/aper\u00ecs\", aberint/\"aperint\". Benint coniugados a sa matessi manera cumb\u00e8nnere ( 1a persone cumb\u00e8ngio/\"cumbenzo\"), cob\u00e8rrere/nug. \"cop\u00e8rrere\" (cob\u00e8rgio/\"coberjo/coberzo/crobegio\"), f\u00e8rrere (f\u00e8rgio/\"ferjo/ferzo/fegio\"), m\u00f2rrere (m\u00f2rgio/\"morjo/morzo/mogio\"), iscob\u00e8rrere/\"iscrob\u00e8rrere/nug\". \"iscop\u00e8rrere\" (iscob\u00e8rgio/\"iscoberjo/iscoberzo/iscrobegio\").\nVerbos irregulares a sa de una persone singulare de su presente.\nMedas verbos tenent una coniugatzione generalmente regulare, mantenende per\u00f2 irregulare sa prima persone sing. de su presente: b\u00e0lere (b\u00e0lio/\"bazo/bagio\"), ch\u00e8rrere (ch\u00e8rgio/\"cherjo/cherzo/chegio\"), d\u00f2lere (dolo/\"dozo/dogio\"), p\u00e0rrere (p\u00e0rgio/\"parjo/parzo/pagio\"), cump\u00e0rrere (cump\u00e0rgio/\"cumparjo/cumparzo/cumpagio\"), p\u00f2dere (potzo/\"potho\"), p\u00f2nnere (p\u00f2ngio/\"ponzo\"), t\u00e8nnere (t\u00e8ngio/\"tenzo\"), mant\u00e8nnere (mant\u00e8ngio/\"mantenzo\").\nL\u00e8ssicu.\nIs/sos n\u00f9meros.\nIntre sos n\u00f9meros sardos agatamus duas formas, masculina e feminina, pro totu sos n\u00f9meros chi acabbant cun su n\u00f9meru unu, escludende s'\u00f9ndighi, su chentu e \u00f9ndighi e gasi sighende, pro su n\u00f9meru duos e pro totus sas chentinas escludende sos n\u00f9meros chentu, millichentos, etc. Custa carater\u00ecstica est presente uguale siat in s'ispagnolu siat in su portughesu. In sardu tenimus, duncas, pro esempru, unu pipiu / una pipia, duos pitzinnos / duas pitzinnas, chentu e unu rios, chentu e una biddas, dughentos \u00f2mines / dughentas domos.\nIn sardu tenimus, che a in s'italianu, duas formas diferentes pro milli e duam\u00ecgia\"/duamiza/duamilla\".\nSos n\u00f9meros dughentos, treghentos e, petzi in campidanesu, seschentos tenent una forma pr\u00f2pia, dughentos e treghentos in LSC e logudoresu, duxentus, trexentus e sexentus in campidanesu, in ue su duos, su tres e su n\u00f9meru chentu sunt modificados; custu fen\u00f2menu est presente fintzas in portughesu (duzentos, trezentos); sas \u00e0teras chentinas imbetzes benint iscritas chene modificare nen su n\u00f9meru de base nen chentu/\"centu\", pro custu batorchentos/\"cuatrucentus\", otochentos/\"otucentus\", etc. Su fonema \"ch\" de \"chentos\" in sa grafia logudoresa si pron\u00f9ntziat semper g, a etzetzione de su n\u00f9meru seschentos, e sa \"c\" de su campidanesu \"centus\" semper comente a x (j frantzesu de \"journal\"). In nugoresu \"ch\" si pron\u00f9ntziat imb\u00e8tzes semper k, pro custu totus sos n\u00f9meros sunt iscritos cun \"ch\" in custa variante.\nSos n\u00f9meros 101, 102, gasi comente 1001, 1002, etc., andant iscritos in manera separada chentu e unu, chentu e duos, milli e unu, milli e duos, etc. Fintzas in custu casu, custa carater\u00ecstica est cumpartzida cun su portughesu. Chentu est apostrofadu, fatu-fatu: \"chent'e unu\", \"chent'e duos\", prus raru est chi acontessat fintzas a milli: \"mill'e unu\", \"mill'e duos\", etc.\nSos n\u00f9meros chi acabant cun unu, a etzetzione de \u00f9ndighi, chentu e \u00f9ndighi, etc., fatu-fatu benint apostofados fintzas issos, siat in sa forma masculina issoro siat in cussa feminina, si sa par\u00e0ula chi sighet incumentzat pro vocale o pro h: bintun'\u00f2mines, bintun'amigas, etc.\nIs/sos colores.\nbiancu/ant. arbu, nieddu, ruju/\"arr\u00f9biu\", grogu, biaitu/asulu, birde/\"birdi\"/\"bildi\", arantzu/\"aranzu\"/\"colore de aranju\", tanadu/viola/\"biola\", cast\u00e0ngiu/\"castanzu\"/\"baju\".\nEtimologia.\nIn custu par\u00e0grafu s'elencat, chene pretesa de cumpletesa peruna in m\u00e8ritu, una parte de cussu muntone lessicale chi faghet parte siat de su sutaistradu, chi de sos medas subraistrados. In sos n\u00f9menes cun duas o prus variantes si aporrit in antis su chi b\u2019est in LSC, a pustis cussu in logudoresu (si est diferente dae sa LSC), e a pustis galu su campidanesu. Medas chircas ant postu in lughe su fatu chi sa cumpet\u00e8ntzia de sos faeddadores adultos de su sardu no ammitet unu n\u00f9meru de pr\u00e8stidos, b\u00e8nnidos de sas medas limbas dominantes in sos s\u00e8culos, prus mannu de su 15,5% de su l\u00e8ssicu possedidu. Si bi sunt prus t\u00e8rmines, intre par\u00e8ntesis o, si non bi sunt par\u00e8ntesis, a primu, est su chi est in LSC.\nSutaistradu paleosardu o nur\u00e0gicu.\nGAL \u2192 Gallura ant. Gallula, Garteddi, Galilenses, Galile\nKAL/KAR- \u2192 Karalis \u2192 ant. Calaris (Casteddu), Carale, Calallai\nmuvara/muvrone (\"mugrone\"), toneri (\"tacu\", \"torrione\"), garroppu (gorropu), chessa\nOr\u00ecgine ispagnola.\nSas boghes in ue no est inditada s'etimologia sunt boghes de or\u00ecgine latina de sas cales s'ispagnolu at modificadu su significadu origin\u00e0riu chi teniant in latinu e su sardu at pigadu su significadu ispagnolu; pro sas boghes chi s'ispagnolu at pigadu dae unas \u00e0teras limbas est indicada s'etimologia issoro comente indicada dae sa Real Academia Espa\u00f1ola.\nN\u00f9menes e sambenados.\nDae sa limba sarda derivant tantu sos n\u00f9menes ist\u00f2ricos de persone (n\u00f9mene / \"nomen\" / \"n\u00f2minet-e\" / \"lumene\" o \"lomini\") e sos nom\u00ecngios (n\u00f2m\u00ecngiu o paran\u00f9mene / \"nominzu\" / o \"paralumene\" / \"paranomen\" / \"paranomine\"-\"i\"), chi \"sos\" sardos si diant \u00e0ere cunferidu unu cun s'\u00e0teru finas a s'\u00e8poca cuntempor\u00e0nea, cantu una parte manna de sos sambenados (sambenadu / \"sangunau\") dif\u00f9ndidu galu oe in totu s'\u00ecsula."}
{"id": "1055", "revid": "8884", "url": "https://sc.wikipedia.org/wiki?curid=1055", "title": "Pol\u00ectiga", "text": "Sa Pol\u00ectiga, est s'arte de guvernare sa sotziedade."}
{"id": "1058", "revid": "165429", "url": "https://sc.wikipedia.org/wiki?curid=1058", "title": "Limba italiana", "text": "S'Italianu (\"italiano\" [ita\u02c8lja\u02d0no] o \"lingua italiana\" [\u02c8li\u014b\u0261wa ita\u02c8lja\u02d0na]) est una limba romanza de sa famiglia europea de is limbas indoeuropeas. S'italianu derivat de su latinu volgare de s'imperu romanu e, in paris a su sardu, est sa limba chi prus s'acostiat a issu. S'italianu est sa limba ufitziale in It\u00e0lia, In Isv\u00ectzera (in ue est sa limba pr\u00ecntzipale de su Ticino, is baddes Graub\u00fcnden de Calanca, Mesolcina, Bregaglia e val Poschiavo), Santu Marinu e sa tzitade de su Vaticanu. Tenit unu status de limba minoritaria in \u00ccstria (Cro\u00e0tzia e Islov\u00e8nia). Formalmente tenit status ufitziale in Albania, Malta, M\u00f2nacu, Montenegro (Kotor) e Gretzia (\u00ccsulas Ionicas e de su Dodecanesu), e est cumpr\u00e8ndida in C\u00f2rsica (custu derivat de su fatu ca su Corsu tenit una relata strinta cun s'italianu) e Savoja. Fiat puru limba ufitziale in partes de su Nord-Africa (L\u00ecbia) e \u00c0frica orientale (Eritrea, Som\u00e0lia e Eti\u00f2pia), in ue galu est impreada in diferentes setores. S'italianu est faeddadu puru de meda comunidades emigradas in Am\u00e8rica e Austr\u00e0lia. S'italianu est puru incl\u00f9didu asuta is limbas s'atu costitutivu de is limbas de minoria in B\u00f2snia e Erzeg\u00f2vina e in Romania, mancari in custos Paisos s'italianu no est n\u00e9 una limba co-ufitziale n\u00e9 una limba amparada che minoria. Meda faeddadores de s'italianu sunt bilingue in italinanu (in s'istandard o in is variedades regionales) e in is limbas regionales.\nS'italianu est una de is limbas prus dif\u00f9ndidas de s'Europa, essende una de is limbas ufitziales de s'Organizatzione de sa seguresa e de sa cooperatzione in Europa e un ade is limbas de traballu de su Consigiu de Europa. Est sa secunda limba prus faeddada in s'Unione Europea cun 67 miliones de faeddadores (15% de sa populatzione de s'UE), e est faeddada comente secunda limba de 13.4 miliones de tzitadinos de s'UE (3%). Tenende contu de is faeddadores de s'italianu in Paiosos non UE (comnete s'Isv\u00ectzera,s' Albania e su Regnu Unidu) e is \u00e0teros cuntinentes, su n\u00f9meru totale de faeddadores est prus o mancu de 85 miliones. S'italianu est sa limba ufitziale de sa Santa Sede, chi serbit puru comente lingua franca in sa gerarchia ecclesiastica aici comente est sa limba ufitziale de s'Ordine soberanu de Malta. S'Italianu est connotu che limba de sa musica pro s'impreu suo sa terminologia musicale e in s'\u00f2pera. S'influentzia sua est dif\u00f9ndida puru in is artes e in su mercadu de is benes de lussu.\nS'Italianu est istadu adotadu de s'Istadu a pustis de s'unificatzione de s'It\u00e0lia, essende istadu prima una limba literaria basada a pitzus de sa faeddada toscana de is classes artas de sa sotziedade fiorentina. S'isvilupu suo est istadu influentzadu puru de \u00e0teras limbas italianas e in misura minore de is limbas germ\u00e0nicas de is invasores a pustis sa rura de s'imperu romanu de otzidente. S'incorporatzione de faeddos cultos de su latinu est un'\u00e0tera frma de prestitu lessicale atressu s'influentzia de sa limba iscrita, de sa terminologia iscientifica e de su latinu eclesiasticu. Atessu su mesuevu e su primu p\u00e8riodu modernu meda literados italianos fiant literados in latinu purue aici issos ant adotadu meda faeddos in is iscritos issoro e mancari cando faeddaiant puru in italianu. s vocales suas sunt is secundas prus a su costadu de su latinu a pustis de su sardu .Comente in meda limbas romanzas s'atzentu est peculiare e a s'imbesse de \u00e0teras limbas neolatinas s'italianu mantenit sa diferentzia intra vocales curtzas e longas. Belle totu is faeddos e is sillabas in italianu acabbant cun vocales puras, fatore ca portat a impreare is faeddos italianos in sa poesia cun fatzilidade manna. S'italianu tenet unu sistema de vocales cun 7 sonos ('e' e 'o' tenint sonos mesubascios e mesuartos); su latinu cl\u00e0ssicu nde teniat 10, 5 curtzas e 5 longas.\nStoria.\nOr\u00ecgines.\nTrassintru su mesuevu,sa limba iscrita in Europa fiat su latinu mancari sa majoria de is persones fiant analfabetas e isceti una minoria fiat esperta in sa limba.In sa penisula italiana aici comente in totu Europa sa majoria de sa gente chistionaiat una limba vernaculare locale. Custos dialetos si sunt evolvidos de su latinu volgare in su corsu de is s\u00e8culos a manera ispontanea chentza istandard o imparos. custos no sunt in nisciunus sensu dialetos de s'italinanu istandard ca imbetzes aiat cumintzadu a si evolvere propriu comente unu de cussos dialetos locales, ma sunt limbas sorres de s'italianu. Sa mutua intelligibilidade intra s'italianu e custos dialetos variat meda propriu comente intra s'italianu e is \u00e0teras limbas romanzas in generale. Is limbas romanzas de s'italia podent diferire a manera manna puru in totu is livellos (fonologia, morfologia,sintassi, l\u00e8ssicu, pragmatica) e sunt classificados tipologicamente comente limbas diferentes[][].\nS'istandard italianu tenit un'origine literaria e poetica de is iscritores tiuscanos de su de doighi s\u00e8culu, e mancari su coro de sa gramm\u00e0tica e de su l\u00e8ssicu sunt basicamente is matessi de cussos impreados a Firentze in su de treighi s\u00e8culu[] s'istandard modernu de sa limba est istadu fraigadu de eventos retzentes. Comuncas su latinu vernaculare che limba faeddada in sa peninsula tenet un'ist\u00f2ria longa meda. Difatis is primos testos chi nos sunt arribados ca podent de seguru \u00e8ssre mutidos vernaculares (est a n\u00e0rrere distintos de su latinu volgare) sunt formas legales connotas comente Placiti Cassinesi de sa prov\u00ecnti\u00eczia de Benevento ca arribant de su 960\u2013963, mancari s'indevingiu Veronese, nde benit meda proabilmente de su de oteo o s'inghitzu de su de noe s\u00e8culu cuntenit una forma de vulgare latinu ca podet \u00e8ssre bitu che unu primu tipu de dialetu vernaculare italianu[].\nSa limba chi at a \u00e8ssere cunsiderada comente italiana si fiat isvilupada in sa Tuscana tzentrale e est istada pro sa primu borta formalizada a s'inghitzu de su de batordighi s\u00e8culu atressu su traballu de s'iscritore toscanu Dante Alighieri, iscritu in sa limba nativa sua fiorentina. Is poemas \u00e8picos de Dante, connotos colletivamente comente sa \"Commedia, a sa cale a pustis su'iscritore Tuscanu Giovanni Bocaccio aiat postu su t\u00ectulu de Divina\" fiat l\u00e8ghidu apetotu in sa pen\u00ecsula e est diventadu s'istandard can\u00f2nicuu ca totu is italianos istruidos podiant cumpr\u00e8ndere. Dante est como creditadu comente s'istandardizadore de sa limba italiana. In annanta a s'espositzione guadangiada, su dialetu fiorentinu aiat guadangiadu prestigiu gr\u00e0tzias a su balore pol\u00ecticu e culturale de Firentze a su tempus e su fatu ca linguisticamente fiat unu pnte intra is dialetos setentrinales e cussos meridionales[]. aici su dialetu de Firentze est diventadu sa base pro sa limba ufitziale de s'Italia.\nS'italianu est istadu adotadu progressivamente comente limba ufitziale de meda de si istados italianos antitzipende s'unificatzione e a bellu a bellu pighende su postu de su latinu puru cando sunt istados dominados de potentzias furisteras (comente s'Ispagna in su regnu de napoli o s'Austria in su lombardu-venetu), ,mancari is massas ant sighidu a chistionare sa limba vernaculare issoro.S'italianu fiat puru una de is meda limbas reconnotas de s'imperu austro-ungaricu.\nS'Italia belle semper at tentu unu dialetu distintivu pro ogni tzitade ca is tzitades fiant pensadas francu eventos retzentes che tzitade istados. Cussos dialetos immoi ant influentzadu s'italianu cun meda carateristicas produtzende is italianos regionales. Is diferentzias prus mannas intra u'italianu de roma e cussu de Milanu sunt pro esempru sunt is geminatziones de is cunsonantes initziales e sa pronuntzia de is \"e\" atzentadas, e de is \"s\" in calincunu casu: e.g. \"va bene\" \"andat bene\" est pronuntziadu [vab\u02c8b\u025b\u02d0ne] de unu Romanu (e de cale si siat italinau ca faeddat s'istandard), [va\u02c8be\u02d0ne] de unu Milanesu (e de cale si siat faeddadore in ue su dialetu nativu istat in susu de sa Linia La Spezia\u2013Rimini); \"a casa\" \"a domo\" est [ak\u02c8ka\u02d0sa] pro unu romanu, [ak\u02c8ka\u02d0sa] o [ak\u02c8ka\u02d0za] pro s'istandard, [a\u02c8ka\u02d0za] pro unu milanesu o in generale de su nord[].\nA s'imbesse de is limbas Gallo-Italicas de su nord-Italia, s'italo-dalmata Napolitanu e is dialetos correlados sunt abbarrados a foras de s'influentzia franco-otzitana introdusidos in nord italia de is poetas franco-proventzales in su mesuevu, ma a pustis sa cunchista normanna de su sud-Italia, sa Sitzilia est diventada sa primu terra italian a adotare sa metrica lirica ( e is faeddos) in poesia.adopt Occitan lyric moods (and words) in poetry. Ma in su casu de is limbas italianas de su nord-Italia , is academicos donant conca a no sobravalutare is efetos istrangios a pitzus de s'isvilupu de is limbas.\nSu potere econ\u00f2micu e s'isvilupu relativamente avantzadu de sa Tuscana a su tempus (taru mesuevu) ant donadu importantzia a su toscano mancari su venetu est abbarradu comente limba de su commertziu e su genovesu est abbarradu che limba de su comm\u00e8rtziu in totu su Mediterr\u00e0neu. S'influentzia semper prus manna de Firentzedurante su per\u00ecodu de sa famiglia Medici, s'umanismu e su rinascimentu ant fatu de su daletu suo o prus chi no \u00e0teru de una versione rafinada de custu, unu istandard in is artes."}
{"id": "1059", "revid": "18038", "url": "https://sc.wikipedia.org/wiki?curid=1059", "title": "Limba romuna", "text": "Sa limba rumana (in rumanu: limba rom\u00e2n\u0103, IPA ['limba ro'm\u0268n\u0259]) est una limba indoeuropea chi pert\u00e8nnet a su grupu orientale de sas limbas romanzas e limba mama de sa majoria de sos bividores de Romania e Mold\u00e0via. In medas \u00e0teras isulas limbisticas de minoria in totu sa pen\u00ecsula Balc\u00e0nica, si faeddant \u00e0teras limbas chi tenent relatos meda istrintos cun su rumanu.\nIntre sas limbas romanzas ocupat sa de 5 posiduras pro n\u00f9meru de faeddadores in s'Unione Europea, a fatu de ispagnolu, portughesu, frantzesu e italianu. Pro resones de diferentziatzione tipol\u00f2gica, sa limba rumana est narada fintzas \"dacorumanu\", mentras pro resones pol\u00ecticas sas autoridades de sa Mold\u00e0via impitant sa denominatzione de \"moldavu\" pro si ref\u00e8rrere a sa limba faeddada in ie, mancari b'apant bellas che pagas difer\u00e8ntzias intre sas duas, chi pro manna parte pertocant s'atzentu prus chi no \u00e0teros aspetos. \nSa limba rumana est faeddada de unu n\u00f9meru aprossimadu de 28 milliones de pessones de sas cales, prus de 20 milliones bivet in Romania, in ue est sola limba ufitziale e, annotamala, segundu sos datos de su 2002, limba mama pro su 90% de sa populatzione. Fintzas in Mold\u00e0via est limba ufitziale, mancari suta n\u00f9mene de moldavu, e limba mama de unu 80% de sa populatzione.\nChene contare sos istados mentovados, est una de sas ses limbas ufitziales de sa prov\u00ecntzia serba aut\u00f2noma de Vojvodina. Est una de sas limbas ufitziales de s'Unione Latina e de s'Unione Europea. Non Prus, si faeddat in sas comunidades de emigrantes rumanos in Germ\u00e0nia, Istados Unidos, Frantza, Israele, R\u00f9ssia e prus de reghente Ispagna e It\u00e0lia (sa pres\u00e8ntzia de s'allega rumana in It\u00e0lia est redundante, giai ca a fatu de Romania e Mold\u00e0via in ie b'ant casi 2 milliones de rumanofonos), intre \u00e0teros.\nL\u00e8ssicu.\nUna an\u00e0lisi istat\u00ecstica, chi partzit sos faeddos rumanos pro or\u00ecgine etimol\u00f2gica e conduida dae Dimitrie Macrea (1961) e basada subra su \"Ditzion\u00e0riu de sa Limba Rumana Moderna\" (49.649 faeddos) at relevadu sa cumponidura sighente:\nChi s'an\u00e0lisi s'istrighet a su vocabol\u00e0riu b\u00e0sicu de 2.500 faeddos fitianos, semanticamente ricos e protutivos, s'eredade latina passat in antis, sighida dae neologismos romanzos e de su latinu cl\u00e0ssicu, mentras ca sos impr\u00e8stidos isl\u00e0vicos arribant a coa. Su l\u00e8ssicu rumanu assim\u00ecgiat pro su 77% a s'italianu, pro su 75% a su frantzesu, pro su 74% a su sardu, pro su 73% a su catalanu, pro su 72% a su portughesu e a su reto-romanzu, pro su 71% a s'ispagnolu."}
{"id": "1060", "revid": "2404", "url": "https://sc.wikipedia.org/wiki?curid=1060", "title": "Limba frantzesa", "text": "Su frantzesu (\"le fran\u00e7ais\" /l\u0259 f\u0281\u0251\u0303s\u025b/ o \"la langue fran\u00e7aise\" /la l\u0251\u0303\u0261 f\u0281\u0251\u0303s\u025bz/) est una limba romanza chi benit de su latinu faeddadu. Apartenet a su grupu gallo-romanzu e est origin\u00e0riu de su norte de sa Frantza atuale. Si faeddat comente prima limba in Europa (Frantza, B\u00e8lgiu, Isv\u00ectzera, M\u00f2nacu e Lussemburgu) e fintzas in Am\u00e8rica in Canad\u00e0 (Qu\u00e9bec, Nou-Brunswick).\nEst annotamala faeddadu in is Istados Unidos (frantzesu cajun e frantzesu acadianu), Haiti (cun su cr\u00e8olu), e numerosos istados de su mundu, massimamente in \u00c0frica. Segundu istimaduras de s'Organisation Internationale de la Francophonie (fundadas subra projetziones demogr\u00e0ficas de is Natziones Unidas), durante su s\u00e8culu XXI su frantzesu s'at a f\u00e0ghere sa de tres limbas cun n\u00f9meru majore de faeddatores in su mundu, mescamente pro sa cr\u00e8schida de sa populatzione de is paisos africanos franc\u00f2fonos.\nS'Organisation internationale de la francophonie c\u00e0rculat chi ddoe fiant unos 300 millones (235 milliones usu cotidianu) de franc\u00f2fonos in su mundu in s'annu 2018, de is cales unos 72 milliones faeddatores partziales.\u200b Est sa de chimbe limbas prus faeddadas de su mundu (sa de noe pro faeddatores nadios) e sa segunda limba in is relatziones internatzionales pro su n\u00f9meru de paisos chi dda impreant comente limba ufitziale e/o de comunicatzione e pro su n\u00f9meru de organizatziones internatzionales chi dda impreant a limba de traballu, comente podent \u00e8ssere s'Organisation International de la Francophonie, s'Unione Europea, is Natziones Unidas, su Comitadu Ol\u00ecmpicu Internatzionale, etz. "}
{"id": "1063", "revid": "7227", "url": "https://sc.wikipedia.org/wiki?curid=1063", "title": "N\u00f9goro", "text": "N\u00f9goro est sa sea de sa Prov\u00ecntzia de N\u00f9goro e est su tzentru prus mannu de sa Barb\u00e0gia de N\u00f9goro, in sa Sardigna. \nPosta a sos pees de su Monte Ortobene, in unu tacu de granitu a unos 600 m.s.m., N\u00f9goro est cr\u00e8schida comente tzentru amministrativu a cumintzare dae sa segunda metade de s'800.\nInoghe sunt n\u00e0schidos Gr\u00e0tzia Deledda, iscritora, binchidora de su pr\u00e8miu Nobel pro sa Literadura in su 1926, Salvatore Satta, autore de \"Il Giorno del Giudizio\" e Frantziscu Ciusa, iscultore chi at fatu s'\u00f2pera \"La madre dell'ucciso\" fentomada bene puru a sa \"Biennale di Venezia\". \nSu n\u00f9mene.\nDe su n\u00f9mene de sa bidda s\u2019agatat su primu iscritu in su Condaghe de Santu Nigola de Truddas e in su de Santu Micheli de Salvenor cun sa forma de \"Nugor\". A pustis est mentovadu in su \"Codex Diplomaticus Sardiniae\" e in su \"Rationes Decimarum ltaliae\" comente \"Nuor\" e in su Chorographia Sardiniae comente Nuoro.\nS\u2019etimologia de sa par\u00e0ula no est crara. Segundu M. Pittau est top\u00f2nimu sardianu o nur\u00e0gicu cun base latina: lat. Nuce(m) + su sufissu plurale nur\u00e0gicu or(o); segundu V. Tetti benit dae su sardu nughe, nughedu.\nSegundu F.C. Casula benit dae su radicale nur, chi est collegadu a sa par\u00e0ula nuraghe. Su radicale nur- s\u2019agatat fintzas in s\u2019iscritzione de s'\u00e8poca romana (FIN...NUR...) subra de una l\u00e0bida posta in sa l\u00e0cana intre N\u00f9goro e Oroteddi.\nSu sartu.\nSa tzitade de N\u00f9goro est su cabo de logu de sa prov\u00ecntzia. Est collocada in una serra de granitu, inghiriada dae baddes e montes, a 532 metros de art\u00e0ria. Est a pees de su Monte Ortobene, artu 955\nmetros, ricu de buscos, funtanas e monumentos archeol\u00f2gicos.\nSu tempus est temperadu fritu cun temperaduras m\u00e8dias de 13\u00b0-14\u00b0 in s\u2019arcu de s'annu e puntas suta de su zero in s\u2019ierru e subra sos 30\u00b0 in s\u2019istiu. Prus de su mesu de su territ\u00f2riu de sa Comuna de N\u00f9goro est ocupadu dae p\u00e0sculos, su tres-unu dae buscos e su restu dae terrinos de semenare e colturas linnosas.\nSa cultura.\nSa tzitade de N\u00f9goro est unu puntu de riferimentu importante pro sa cultura de totu sa Sardigna. Sa limba sarda est galu faeddada e impreada a fitianu. In su campu de sa m\u00f9sica est forte sa polifonia traditzionale de su c\u00e0ntigu a tenore e de sa versione prus moderna de sos coros polif\u00f2nicos, su cantu a chiterra, sas garas de poesia a bolu e sos ballos. Sa literadura sarda est bene rapresentada dae medas poetas contempor\u00e0neos, iscritores, disegnadores de fumetos, tradutores, giornalistas, artistas e intelletuales modernos chi impreant su sardu iscritu e faeddadu pro sas \u00f3peras issoro.\nIn tzitade medas sunt sos ass\u00f2tzios culturales impignados in cada setore de sa cultura e de sa vida de sa comunidade. S'ambiente culturale nugoresu de primos de su Noighentos est istadu sa madrighe in ue si sunt formados e ant operadu intelletuales e artistas de importu siat nugoresos siat de sa prov\u00ecntzia. Iscritores, pintores, iscultores, poetas chi ant lassadu un'eredade manna a sa tzitade. A dies de oe puru, sa vida culturale est bia fintzas pro sa pres\u00e8ntzia de tzentros culturales comente a s'Istitutu Superiore Regionale Etnogr\u00e0ficu (I.S.R.E.), su Museu de Arte Nugoresu (M.A.N.), s'Ass\u00f2tziu L\u00ecbera Universidade Nugoresa (A.l.L.U.N.) su sistema bibliotec\u00e0riu \"Sebastiano Satta\", su Museu Archeol\u00f2gicu Natzionale. \u00c0teras ainas culturales sunt su rec\u00f9peru de su Mercadu Tz\u00ecvicu intro de su progetu de isvilupu de su Parcu Gr\u00e0tzia Deledda\", su rec\u00f9peru de su Teatru Eliseo, su progetu \"Sos itiner\u00e0rios de sa cultura Pratzas de Janas\", sa retza de \"Percursos de Arte\" chi tocat temas diferentes (pintura, iscultura, literadura, poesia, m\u00f9sica, teatru, fotografia, artesania e traditziones populares.\nS'ist\u00f2ria.\nSos sinnos prus antigos de sa pres\u00e8ntzia de s\u2019\u00f2mine in su territ\u00f2riu de N\u00f9goro sunt sas domos de gianas (b\u00ecrghines in nugoresu) de su de IV-III mill\u00e8nnios in antis de Cristu, intre sa fine de su Neol\u00ecticu e su cumintzu de s\u2019edade de sos metallos. Deghe sunt sas necr\u00f2polis ipog\u00e8icas in su sartu de sa tzitade e b'ant agatadu istrales de pedra e repertos de tzer\u00e0mica o de ossidiana. De ammentare est fintzas su menhir de Preda Longa.\nIn su Monte Ortobene s\u2019agatant domos preist\u00f2ricas meda e percas, impreadas in su neol\u00ecticu. Sunt istados fintzas signalados sos restos de una bidda prenur\u00e0gica de su 2000 in antis de Cristu (apartenente a sa cultura de Bunn\u00e0nnaru) chi est ist\u00e8rrida a pees de su nuraghe de Tanca Manna, a curtzu a su rione de Su Nurache. Dae sa fine de s\u2019edade de su r\u00e0mene cumintzat sa tzivilidade nur\u00e0gica e in su sartu de N\u00f9goro sas testimonias de custa edade sunt medas. Difatis si podent contare 32 nuraghes, 12 biddas nur\u00e0gicas, 12 tumbas de gigantes e 21 giassos de su neol\u00ecticu e de s'eneol\u00ecticu.\nSos nuraghes coronant belle e totus sos montigros de sa tzitade e bortas medas sunt a intro de s\u2019intessidura de sos bighinados (nuraghe Tanca Manna, Ugolio, Biscollai) o in sas periferias (Corte, Tigologoe, T\u00e8rtilo, Tres Nuraghes, Gabotele).\nDe s\u2019edade P\u00f9nica e Cartaginesa b\u2019at testimonias de tzer\u00e0micas p\u00f9nicas agatadas intro de domos retangulares a curtzu a su nuraghe Noddule.\nPro cantu pertocat s\u2019\u00e8poca romana, ischimus chi in edade imperiale b\u2019aiat duas istradas chi rugraiant su territ\u00f2riu de N\u00f9goro. Una chi collegaiat Casteddu cun Terranoa e s\u2019\u00e0tera Orosei cun Macumere e Bosa. Sa prima, connota comente \"Alio itinere Ulbia Karalis\", colaiat, segundu A. Mereu, in Su Gr\u00f9mene e in Corte, in sartu de N\u00f9goro.\nA pustis de sa derruta de s\u2019imperu romanu sa Sardigna connoschet su dom\u00ecniu de sos v\u00e0ndalos chi per\u00f2 non lassant sinnos in sa parte interna de s\u2019\u00ecsula.\nDe su per\u00ecodu de su dom\u00ecniu bizantinu, chi est duradu bator s\u00e8culos, sunt pagos sos repertos archeol\u00f2gicos \u00e0pidos in N\u00f9goro. In su 1975 in carrera Ballero s\u2019est \u00e0pida una tumba colletiva de sordados bizantinos mortos in batalla in su VI-VII s\u00e8culu. In intro b\u2019aiat lantzas e \u00e0teras ainas chi dimustrant sa pres\u00e8ntzia bizantina in su logu.\nIntre sa fine de s\u2019imperu bizantinu e su cumintzu de sas bardanas de sos \u00e0rabos in su Mediterr\u00e0neu, cara a s\u2019Annu Milli, naschent sos bator Giuigados sardos: C\u00e0laris, Arborea, Gaddura e Torres. Sa bidda de N\u00f9goro faghiat parte a su de Turres ma a metade de su de XIII s\u00e8culos colat a su Giuigadu\nde Arborea. Su territ\u00f2riu de su Giuigadu-rennu fiat partzidu in curadorias. N\u00f9goro fiat in sa curadoria de Dore paris cun Org\u00f2solo, Locoe, Sarule, Orane, Onieri, Oroteddi e Otzana chi fiat finas sa sea de su p\u00ecscamu.\nIn su 1297 su Paba Bonif\u00e0tziu su de VIII istituit su Rennu de Sardigna e C\u00f2rsica e l'assignat pro f\u00e8udu a su re de Aragona Giagu II. A pustis de s\u2019invasione aragonesa sa Sardigna connoschet su feudal\u00e8simu. De custu tempus pagas sunt sas informatziones chi tenimus subra de sa tzitade. Intre\nsu Treghentos e su Batorghentos est una bidda de milli abitantes connota comente \"Nugor\" e, a su chi narant sos ist\u00f2ricos, resurtat dae s\u2019unione de duos trigh\u00ecngios: Santu Pedru e S\u00e8una. Sa bidda faghet parte a su f\u00e8udu de Don Pietro Ma\u00e7a de Lizana y Rocafull dae su 1499 a su 1543. A pustis, in su 1548 passat a Don Raimondo Ladron.\nIn su 1573 intrat in poderiu de su f\u00e8udu Don Francesco de Portugal y Borja e dae issu a sa sorre Anna chi otenet dae su re de Ispagna de costituire su Marchesadu de Orane cumpostu dae sas biddas de Orane, N\u00f9goro e Bitzi, in su 1616.\nIstantu sa bidda creschet e in su Seschentos si contant 15 cr\u00e8sias urbanas, 7 de periferia e 9 foranas.\nS\u2019economia est fundada subra de su pastoriu e de sa massaria ma b\u2019at finas maistros e cummertziantes e cumbentos de padres de diversos \u00f2rdines. A sa fine de su Seschentos sas pestes e sas tassas tropu artas rallentant s\u2019isvilupu ma mancari gasi, cara a sa fine de su s\u00e8culu, N\u00f9goro est sa bidda prus manna de totus sas zonas a f\u00f9rriu.\nIn su 1720 su Rennu de Sardigna intrat in manos de Vit\u00f2riu Amedeu II de Savoja chi aunit s'\u00ecsula cun sos \u00e0teros possedimentos suos comente a su Printzipadu de Piemonte, sos Ducados de Savoja, su de Aosta e \u00e0teros. Su dom\u00ecniu de sos Savojas sighit in sas istigas de sos ispagnolos e in su 1820 su re de Sardigna Vit\u00f2riu Manuelle I faghet su pregone de sas cresuras in ue autorizat chie si siat a serrare a muru o a cresura sas terras, fintzas cussas chi fiant, pro traditzione antiga, de propiedade de totus, introduende in custu modu sa propiedade privada. Custa e \u00e0teras leges pregonadas dae su re in sos annos in fatu batint sos sardos a su puntu de si bortare ma sas protestas sunt reprimidas cun arrestos e impicos chene protzessu. Nemmancu s\u2019intrada in su Regnu de It\u00e0lia in su 1861 faghet cambiare sas cosas in Sardigna.\nIn N\u00f9goro in su 1868 s\u2019ammentat s\u2019arrempellu de Su Connotu in ue un'abbolotu sutzedet pro un\u2019atu de s\u2019amministratzione Comunale chi intregat a privados una parte de sos p\u00e0sculos de s\u2019 Ortobene chi fiant de totu sa comunidade. Sa gente s\u2019arrepellat e nche andat a sa Domo de sa Comuna e la \u00f2cupat, brusiende sos documentos de c\u00f2mpora e b\u00e8ndida de sos terrinos e domandende de torrare a su sistema de gestione de sa terra comente fiat in antis, a su connotu.\nIn su 1779 N\u00f9goro divenit sea de p\u00ecscamu e di\u00f2tzesi, dae su 1807 est sa sea de su Tribunale de Prefetura, in su 1836 divenit tzitade e in su 1848 Divisione Amministrativa de Prefetura, finas si in su 1859 su guvernu la torrat a suta prefetura. \nIn su 1853, pro voluntade de su p\u00ecscamu Munsennore Bua, benit cumpletada sa Catedrale de Santa Maria de su Nibe, fraigada a istile neocl\u00e0ssicu.\nDae sa metade de s\u2019otighentos N\u00f9goro si isvilupat semper prus comente tzentru amministrativu. In su Noighentos, creschende sos postos de traballu in s\u2019amministratzione e in sos serv\u00ectzios, cumintzant a andare a istare a sa tzitade finas gente de sas biddas a curtzu e in mesu a custos b\u2019at finas carchi artista. Cumintzat in custu per\u00ecodu su movimentu culturale chi at a animare avangu\u00e0rdia art\u00ecstica sarda. Si faghent a conn\u00f2schere finas in continente sas \u00f2peras de Gr\u00e0tzia Deledda, de sos pintores e de sos poetas. Famadas pro sa finesa sas isculturas de Frantziscu Ciusa. N\u00f9goro divenit unu tzentru culturale de primore.\nSa gherra italo-turca e mesches sa I gherra mundiale messant a m\u00ecgias e m\u00ecgias sos gi\u00f2vanos sordados sardos e N\u00f9goro puru pagat unu tributu artu.\nSos annos intre sas duas gherras mundiales sunt animados dae una cuss\u00e8ntzia sotziale noa in sa tzitade comente in totu s\u2019\u00ecsula ma s\u2019economia est ancora in crisi pro more de sa gherra. Suta su fascismu, in su 1927, N\u00f9goro divenit cabu-de-logu de prov\u00ecntzia. In su 1931 contat 9.000 abitantes e sighit a cr\u00e8schere isterrende\u00b7si a f\u00f9rriu de sos bighinados de Santu Predu, S\u00e8una e Santa Maria. Sos \u00e0teros bighinados sunt S\u2019Ispina Santa, Irillai, Santu C\u00e0ralu, Su Serbadore, Corte de susu, Santa Ruche, Sete Fochiles, Fossu Loroddu, Su C\u00e0rmine e Lollobeddu.\nA pustis de sa II Gherra Mundiale sos abitantes de N\u00f9goro aumentant in presse. In giru de 20 annos su n\u00f9meru de sos residentes nche pigat dae 16.949 de su 1951 a 31.033 de su 1971. Costos sunt sos annos de s\u2019industrializatzione de su su tzentru Sardigna cun sas f\u00e0bricas de Otzana, sos annos de su Pranu de rin\u00e0schida istudiadu dae su Guvernu italianu e de sa delusione pro su fallimentu de su pianu matessi.\nIn N\u00f9goro, sea amministrativa, sunt annos de manifestatziones in pratza, a bortas violentas, chi espressant su discuntentu de partes meda de sa populatzione.\nDae su 1971 sa cr\u00e8schida de sa tzitade rallentat e nch\u2019arribat a su m\u00e0ssimu in su 1991 cun 37.527 abitantes. A pustis, pro more de s\u2019emigratzione de sos gi\u00f2vanos e de sas pagas n\u00e0schidas, su n\u00f9meru de sos residentes est minimende cada annu. S\u2019\u00f9rtimu datu de su 2012 est de 36.379 abitantes.\nS'economia.\nSu balore agiuntu produidu in su sistema locale de su traballu de N\u00f9goro derivat pro s'86,8% dae su setore tertzi\u00e0riu, pro su 10,5% dae s'ind\u00f9stria e petzi pro su 2,7 dae s'agricultura. Custu est ca, sende N\u00f9goro cabu-de-logu, est sea de sas atividades amministrativas tzentrales de sa Prov\u00ecntzia (uf\u00ectzios, ispidales, iscolas,bibliotecas, museos, bancas).\nSas impresas sunt prus che \u00e0teru minores e sos setores prus importantes sunt su cumm\u00e8rtziu cun su 38% e sos \u00e0teros serv\u00ectzios cun su 40%.\nS'ind\u00f9stria e sas aziendas artesanas sunt collocadas in sa zona atretzada de Pradu cun prus de dughentas impresas.\nLollobe.\nDae su 1857 est fratzione de N\u00f9goro e nch\u2019est a 15 km dae su cabu-de-logu. Si bi podet arribare o dae su caminu betzu chi nch\u2019essit dae carrera de Lollobe in N\u00f9goro colende dae sa badde de L\u00f2cula, si nono dae sa 131 bis essende\u00b7nche in s'essida pro Orane.\nDe sas or\u00ecgines s\u2019ischit pagu e sos primos documentos iscritos sunt de su XVII s\u00e8culos. Est unu burgu minore in ue nch\u2019istant como pagas fam\u00ecllias. Su bonu de sos abitantes, chi fiant prus de 400 in sos annos Sessanta, at lassadu Lollobe pro si nche tramudare a sa tzitade.\nSas domos de custu burgu sunt fraigadas in pedra a istile sardu antigu, sa cr\u00e8sia de sa Madalena, fata a fine de su XVI s\u00e8culos est a istile g\u00f2ticu, a tres navadas, cun colunnas de pedra m\u00f2lina e arcadas a punta e cun unu rosone a istile rom\u00e0nicu in sa fatzada."}
{"id": "1064", "revid": "8884", "url": "https://sc.wikipedia.org/wiki?curid=1064", "title": "F\u00ecsica", "text": "Movimentos:\nMovimentos in caminos derettos, in caminos curvos, bantzigadores, relativos, cumpostos, vettores.\nFortzas:\nSa de duas lezes de Newton, ispessias de fortzas, fortzas de inertzia, meccanica tzeleste, ecuilibriu.\nPrintzipios de cunservatzione:\nCantidade de movimentu, tzentru de massa, enerzia de gravidade, enerzia elastiga, pendulu, colpos, mamentu angulare.\nUndas:\nMovimentos armonigos, undas meccanicas, caratteristigas de sas undas, reflessione, efratzione, diffratzione, printzipiu de Huygens.\nInterferentzia:\nPrintzipiu de subrappositzione, interferentzia, esperimentu de Young, undas istatzionarias, cannau vibradore.\nFenumenos unduladores:\nSonu, b\u00e1ttidos, effettu Doppler, polarizatzione.\nOttica:\nReflexione e refratzione subra pizos pianos, ispizos curvos, pizos curvos, lentes, puntos conzugados, lama, prisma, illuminamentu.\nTermodinamica:\nMudas in sos gas, tzirculos, movimentu brownianu, macchinas termicas, irreversibilidade, cambiu de istadu.\nRelatividade:\nRelatividade galileana, ispessiale, zenerale.\nEletritzidade e mannetismu:\nCampos, flussu, movimentu de una garriga in d'unu campu eletrigu, forza de Lorentz, condutzione, tzircuitos.\nEletromannetismu:\nIndutzione eletromannetiga, generadores, tzircuitos in currente alternada, undas eletromannetigas."}
{"id": "1068", "revid": "74", "url": "https://sc.wikipedia.org/wiki?curid=1068", "title": "Zill\u00e8ri", "text": ""}
{"id": "1092", "revid": "74", "url": "https://sc.wikipedia.org/wiki?curid=1092", "title": "Zilleri", "text": ""}
{"id": "1120", "revid": "207", "url": "https://sc.wikipedia.org/wiki?curid=1120", "title": "Prov\u00ecntzias de sa Sardigna", "text": "In sa Regione Aut\u00f2noma de sa Sardigna b'at oe chimbe prov\u00ecntzias, nominalmente:\nFintzas a su 2016, sa Sardigna aiat ater\u00e0s battor prov\u00ecntzias, sas cales erant: "}
{"id": "1163", "revid": "10458", "url": "https://sc.wikipedia.org/wiki?curid=1163", "title": "GNU Free Documentation License", "text": "Sa GNU Free Documentation License (GNU FDL) est unu permissu de copyleft pro cont\u00e8nnidos l\u00ecberos, creadu dae sa Free Software Foundation pro su prozetu GNU. S'iscritu ufitziale de su permissu est dispon\u00ecbile a s'URL http://www.gnu.org/copyleft/fdl.html, e puru a s'URL http://www.softwarelibero.it/gnudoc/fdl.it.html est dispon\u00ecbile sa tradutzione no ufitziale in Italianu.\nSu GNU FDL l'ant creadu pro dispensare sas iscrituras de software e materiale de imparu. Narat chi onzi esemplare de su materiale, modificadu puru, cheret dispensadu cun su matessi permissu. Custos esemplares faghet a bender\u00b7los e, si riproduidos in cantidade manna, cherent produidos puru de una manera chi siat f\u00e0ghile de los modificare torra. Sa Wikipedia est sa incunza prus manna de documentos chi utilizat custa impronta de permissu.\nSu isvilupu legale de Debian non cunsiderat su GNU FDL unu permissu l\u00ecberu, pro ite non respetat sas \"Debian Free Software Guidelines\" (ide e , in Ingresu).\nSas \"partes segund\u00e0rias\".\nSu permissu separat craramente su \"Documentu\" dae sa \"Parte Segund\u00e0ria\". Custa parte podet contenner informatziones a pitzus de su lig\u00e0mene intra s'autore (o s'editore) e su suzetu de su documentu, ma nissuna informatzione a pitzus de su suzetu matessi. Diferentemente dae s'iscritu de su documentu, chi su cambiamentu suo est permissu cun conditziones eguales (e puru incompat\u00ecbiles) a cussas de su GNU General Public License, carchi una de sa Partes Segund\u00e0rias ant carchi restringhimentu istudiadu pro garentire s'atributzione zusta de s'iscritu a sos autores pretzedentes.\nIn su particulare, sos autores de una versione pretzedente cherent ispetzificados e carchi \"setzione eguale\" ispetzificada dae s'autore orizinale e chi pertocat su lig\u00e0mene suo cun su documentu, non cheret modificada. Si su documentu est modificadu, su t\u00ectulu suo cheret modificadu (nessi siat chi s'autore pretzedente apat contzessu su permissu de lu mantenner eguale). Su permissu aministrat puru sa fatzada de innanti e de addaisegus, a prus chi sas partes assinnadas a sa Ist\u00f2ria de su documentu, a sos ringratziamentos, a sas d\u00e8dicas e a sos riconnoschimentos.\nfick die muschis ihr huren\nImpreare su GNU FDL.\nPro apricare custu permissu a unu documentu iscritu, cheret posta una c\u00f2pia de su permissu (in inglesu!) in su documentu e inseridu custu avisu zustu a pustis de sa p\u00e0zina de su t\u00ectulu:\nCopyright (c) ANNU N\u00d2MENE BOSTRU.\nest garantidu su permissu de copiare, distribuire e/o modificare\ncustu documentu sighende sos t\u00e8rmines de su Permissu pro\nDocumentatzione L\u00ecbera GNU, Versione 1.1 o onzi versione\na pustis pubricata dae sa Free Software Foundation; cun sas\nSetziones Non Modific\u00e0biles ALLISTRARE SOS T\u00ccTULOS, cun sos Iscritos\nCoberta LISTA, e cun sos Iscritos de Coberta de Palas LISTA. Una\nc\u00f2pia de su permissu est postu in sa setzione intitulada \"Permissu\npro Documentatzione L\u00ecbera GNU\".\nSi non bi sunt Setziones non Modific\u00e0biles, cheret iscritu \"sena Setziones non Modific\u00e0biles\" imbetzes de narrer cales sunt non modific\u00e0biles. Si non bi est Iscritu Coberta, cheret iscritu \"nissunu Iscritu Coberta\" imbetzes de \"s'iscritu Coberta est LISTA\"; e de sa matessi manera cheret fatu pro s'Iscritu de Coberta de Palas.\nWikipedia e su GNU FDL.\nTotus sos art\u00ecculos de sa Wikipedia sunt distribuidos cun su GNU Free Documentation License. Pro una mezus informatzione faghet a abaidare . Sa c\u00f2pia locale de su permissu, comente ch\u00e8rfidu dae su GNU FDL, est in .\nMateriale chi est proibidu a lu distribuire a mercadu.\nNissunu materiale chi est proibidu a lu distribuire a mercadu podet esser impreadu in unu documentu suta permissu GNU FDL, pro esempru unu art\u00ecculu de Wikipedia, ca su permissu non proibit unu utilizu cumertziale. Comuncas, in unos acasos ispetz\u00ecficos, s'impreu cumertziale diat poder esser onestu e in cuddu acasu cussu materiale no at abisonzu de esser distribuidu suta GNU FDL si custu impreu pertocat a totu sos utentes potentziales de su documentu orizinale. Unu esempru craru est dadu dae sas parodias."}
{"id": "1165", "revid": "7227", "url": "https://sc.wikipedia.org/wiki?curid=1165", "title": "It\u00e0lia", "text": "S\u2019It\u00e0lia, tzerriada in manera ufitziale sa Rep\u00f9blica Italiana (in italianu: Repubblica Italiana), est una rep\u00f9blica parlamentare de su sud de s\u2019Europa. Alindat cun sa Frantza, s'Isv\u00ectzera, s\u2019\u00c0ustria e s'Islov\u00e8nia addae de sas Alpes a su nord. Atinat fintzas a totu sa pen\u00ecsula italiana a su sud, in prus de sas \u00ecsulas de Sardigna e de Sitz\u00eclia , sas prus mannas de su Mediterr\u00e0neu. Annotamala atinat paritzas \u00ecsulas prus piticas. Sos istados indipendentes de San Marino e de sa tzitade de su Vaticanu sunt enclaves a intro de s\u2019It\u00e0lia, imbetzes sa comuna de Campione d\u2019It\u00e0lia est una esclave a intro de s'Isv\u00ectzera. \nSa cuss\u00f2rgia italiana carr\u00e0rgiat unos 301,338 km2 in sos chi bivent unos 60 milliones de bividores. Est su de chimbe paisos prus populados de s\u2019Europa e su de bintitr\u00e8s de su mundu. Sos oros de su mare sighint pro 8.000 km a sa grussera. \nRoma est sa capitale e sigomente fiat sa capitale de s\u2019imperu romanu, fiat istadu su tzentru de sa tzivilidade otzidentale pro agiumai ses s\u00e8culos. \nA pustis chi s\u2019imperu est rutu, meda populatziones istr\u00e0ngias s\u2019aposentaiant a intro sas l\u00e0canas italianas, mescamente germ\u00e0nicos, ma \u00e0teros puru.\nIn sos s\u00e8culos imbenientes sa pen\u00ecsula fiat partzidu in paritzos tzidade-istados e istados regionales, chi fiant a s\u2019ispissu controlladu pro istr\u00e0ngios guvernos. A pustis de carchi s\u00e8culos s\u2019It\u00e0lia torrat a \u00e8ssere su bratzolu de sa cultura otzidentale a caddu de su risorgimentu in su s\u00e8culo XV. In fines s\u2019It\u00e0lia renesset in su 1861 a segudare s\u2019unidade, gr\u00e0tzias a su rennu de Sardigna, chi aunit su rennu a suta de sa corona de Savoja, e gr\u00e0tzias a sa voluntade de su p\u00f2pulu italianu a s'unidade e a nde isterrinare sa dominatzione istr\u00e0ngias. \nIn su de XX s\u00e8culu at segudadu un'imperu coloniale e leat parte a sa Prima e a sa Segunda gherra mundiale, binchende sa de unu, ma perdende sa de duos e pro cussu perdet a sas col\u00f2nias suas. \nIn sa segunda metade de su s\u00e8culu su paisu at tentu un'isvilupu econ\u00f2micu mannu. Est su de 24 paisu prus isvilupadu de su mundu e su de 10 pro su chi atenet sa calidade de sa vida. Est unu de sos fundadores de su chi immoe est s'Unione Europea et est in sa Euro-zona. Leat parte a su G9, su G20 e a sa NATO. Tenet sa de tres riserva prus manna de oro, su de oto GDP nominale, su de deghe GDP (PPP) e sas de sas intradas (budget) prus mannas de su mundu. Tenet unu livellu de p\u00f9blica educatzione bonu a beru et est globalizadu meda.\nS\u2019It\u00e0lia giogat unu ruolu meda importante pro cantu pertocat s\u2019aspetu militare, culturale e diplom\u00e0ticu in su cuntestu internatzionale.\nGeografia.\nA nord alindat cun sa Frantza, s'Isv\u00ectzera, s'\u00c0ustria, sa Islov\u00e8nia. Est inghiriada dae su Mare Mediterraneu: s'Adri\u00e0ticu, su I\u00f2niu, su Tirrenu. A s'It\u00e0lia apartenent duas \u00ecsulas mannas, Sitz\u00eclia e Sardigna, e \u00e0teras minores. A nord de s'It\u00e0lia b'est sa cadena de sas Alpes, e in long\u00e0ria, in sa pen\u00ecsula, sos Apenninos. Su fr\u00f9mene prus mannu de s'It\u00e0lia est su Po, chi naschet dae su Monviso, e atraessat sa Pranura Padana, e si nche ghetat a mare in s'Adri\u00e0ticu, a curtzu de Venezia.\nSas Alpes ant un'ist\u00e8rrida de 1200 km. Carchi monte: su Monte Biancu (4800m.), su Cervinu (4400m.), su Monte Rosa (4600m.), Su Bernina (4050m.), su Monviso (3800m.), Adamello, Ortles, Cevedale e ateros. Sos ghiacciaios de sas Alpes alimentant fr\u00f9menes mannos (in It\u00e0lia): su Po, su Ticinu, s'Adda, s'Adige, su Tagliamento, e \u00e0teros. E ateros in Europa: Su Renu, su R\u00f2danu, su Danubiu.\nIn It\u00e0lia peninsulare bi sunt sos Apenninos, chi tenent una long\u00e0ria de 1200 km., dae su passu de Cadibona a su Istritu de Messina. Sunt partzidos in tres partes: Apenninos setentrionales, chi cumprendent sos Apenninos Ligures e Toscanos, cun su Monte Cimone, su Monte Fumaiolo e-i su Monte Falterona. E cun sos fr\u00f9menes: Arnu e Tevere.\nSos Apenninos tzentrales, cun sos Apenninos Marchigianos e Abrutzesos, cun su Gran Sasso d'It\u00e0lia (2912m) e sa Maiella (2795m), e sos fr\u00f9menes Met\u00e0uru, Trontu, Pescara.\nSos Apenninos Meridionales, cun sos Apenninos de sa Campania e de sa Calabria e sos Montes La Sila e s'Aspromonte (1955m). Unu riu importante: su Gariglianu.\nD\u00e8vemus ann\u00e0nghere s'Apenninu Sitzilianu, cun sos Montes Nebrodi e Le Madonie e su riu Simeto. In Sardigna sa cadena de su Gennargentu, cun sa Punta La Marmora (1834m).\nIn It\u00e0lia bi sunt lagos: a nord sos printzipales sunt su Lagu Mazore, su de Garda e su d'Iseu.\nA su tzentru: Lagu de Bolsena, e Lagu Trasimenu. In Sardigna bi est su lagu artificiale prus mannu d'Europa, su Lagu Omodeo, formadu dae su Tirsu.\nEtimologia.\nSu istadu leat su n\u00f9mene dae sa regione geogr\u00e0fica chi issa cumprendet.\nIp\u00f2tesi printzipale: dae s'annigru.\nSende chi bi sunt paritzas ip\u00f2tesis pro su chi atenet s'or\u00ecgine de su faeddu, pro sa majoria de sos ist\u00f2ricos e de sos linguistas est dae sos grecos ca su n\u00f9mene benit. Aici paret chi tzerriaiant sa regione e custu paret chi benit dae sa par\u00e0ula \u2018\u2019Viteli\u00f9\u2019\u2019 de sa limba oscana, una limba iscump\u00e0rrida chi si faeddaiat in su sud de sa pen\u00ecsula.\nSu faeddu cheret n\u00e0rrere \"sa terra de sos annigros\", est a n\u00e0rrere de sos traos gi\u00f2vanos. Su trau fiat unu s\u00ecmbulu sagradu pro custas populatziones."}
{"id": "1167", "revid": "7227", "url": "https://sc.wikipedia.org/wiki?curid=1167", "title": "Wikipedia", "text": "Wikipedia est una entziclopedia multil\u00ecngue a cunt\u00e8nnidu l\u00ecberu, iscrita dae bolunt\u00e0rios chi traballant paris e sustenta dae sa Wikimedia Foundation, unu comitadu chi non pedit cumpensu. Ae como, est pubricada in 200 limbas (unas 100 in ue sos sotzios sunt ennanghinde par\u00e0ulas, cun sa ingresa chi est sa prus cumprida) e cuntenet \"boghes\" cale siet una entziclopedia traditzionale, almanacu, ditzion\u00e0riu geogr\u00e0ficu, entziclopedia de novas. Sa tarea sua est de iscriere e fagher connoschere una entziclopedia internatzionale l\u00ecbera, bortada in d'unu rig\u00f2re 'e chisti\u00f2nos, gai chi siet l\u00e8ggida in cada zassu de su mundu. Wikipedia est giai unu de sos sitos de consultatzione prus impreados in su web, rezzinde nessi 60 miliones de compudadas pro die. \nWikipedia cuntenet gas\u00ec 1,8 miliones de art\u00ecculos. Prus de 700.000 de custos sunt in ingresu, prus de 280.000 in tedescu, prus de 150.000 in frantzesu e prus de 130.000 in zaponesu. Sa versione italiana at coladu sos 67.000 art\u00ecculos. Wikipedia est n\u00e0schida su 15 ghenn\u00e0rgiu 2001 comente progetu complementare de Nupedia (unu progetu cun tarea s\u00ecmile ma fattu dae espertos). Sende semper cr\u00e8schida in popularidade, at dadu bida a medas progetos frades comente Wikitionary, Wikibooks e Wikinews. La contiv\u00ecgiant bolunt\u00e0rios a sa manera wiki, in su sentidu ca sos art\u00ecculos podent \u00e8ssere modificados dae chie si siat o gasi. Sos bolunt\u00e0rios de Wikipedia sustenent sa pol\u00ectica de su \"a bisura neutrale\" chi narat ca sas opiniones presentadas dae personas de importu o dae operas liter\u00e0rias cherent contadas comente benin allegadas, ae mutu postu, chena manizzos. No c'at de s'ispantare si compudande Wikipedia s'agatant faddinas o aligarzas,si gasi, cherent zerriados sos sotzi\u00f2s chi an'a bier issos si c'at de ite mendare, o si est abile, lu mendat su chi est leginde e totu. \nSa nomena de Wikipedia comente sistema de consultatzione est istada ogetu de cuntierras: l'ant alabada pro sa distributzione sua l\u00ecbera, pro sa compilatzione l\u00ecbera e pro su rig\u00f2re de argumentos, e atatzada pro pregiud\u00ectzios sist\u00e8micos presuntos (diant \u00e8ssere privilegiadas sas boghes de interessu pro sos contribudores sena abaidare as'importu issoro reale), sa prefer\u00e8ntzia de s'ac\u00f2rdiu a sas provas, lacunas pro unos cantos argumentos e amancu de responsabilidade e autoridade cando acarada cun sas entziclopedias traditzionales. Sos art\u00ecculos suos sunt remonados dae sos mass media e dae istitutos acad\u00e8micos e sunt dispon\u00ecbiles suta su permissu GFDL. S'editzione tedesca l'ant distribuida in compact disc e de medas editziones ant creadu unos \"mirror\" o unos progetos derivados.\nNaturale.\nSa tarea de Wikipedia est de creare un'entziclopedia l\u00ecbera e cred\u00ecbile \u2014 antzis sa prus entziclopedia manna in s'ist\u00f2ria, e pro ampr\u00e0ria e pro fund\u00e0ria de sos argumentos sighidos. Su fundadore suo Jimmy Wales descriet Wikipedia comente \"unu isfortzu de creare e distribu\u00ecre una entziclopedia l\u00ecbera de sa megius calidade chi fagat a ongi persona in su praneta in sa limba sua\". Creada in su giassu \"web\" wikipedia.org, Wikipedia tirat su n\u00f9mene suo dae s'unione de sa paraula \"wiki\", paraula hawajana chi cheret n\u00e0rrere \"lestru\" e chi la ponent a unu tipu de \"software\" collaborativu, e dae \"pedia\", sufissu de entziclopedia chi in grecu cheret n\u00e0rrere \"imparu\". Wikipedia, in sas intentziones de Wales, diat deper arribare a una calidade pari o megius de s'Entziclopedia Britannica e \u00e8ssere publicada finas in papiru. \nBi sunt o bi fint medas \u00e0teros progetos de entziclopedias in Internet. In unos cantos, ant impreadu sas pol\u00ecticas editoriales e sa propriedade pro sos art\u00ecculos traditzionales, comente s'Entziclopedia Stanford de Filosofia o Nupedia, chi est giai morta, ambas duas cumpiladas dae espertos. Giassos web prus informales comente h2g2 o Everything2 serbint comente ghias generales e sos art\u00ecculos issoro los iscrien e controllant personas comunes. Progetos comente Wikipedia, Susning.nu, e sa \"Enciclopedia Libre\", sunt imbetzes \"wiki\" ue sos art\u00ecculos los adelantant medas autores e no esistet perunu protzessu formale de revisione. Wikipedia est diventada su prus mannu de custos \"wiki\" entziclopedicos pro n\u00f9meru de art\u00ecculos. A difer\u00e8ntzia de medas entziclopedias su cunt\u00e8nnidu de Wikipedia est lassadu suta su permissu \"GNU Free Documentation License\".\nWikipedia tenet totu unu paris de l\u00ecneas de ghia impunnadas a identificare su tipu de informatzione bonu pro lu p\u00f2nnere in issa. Las remonant medas bortas in sas cuntierras pro detzidere si unu tzertu cunt\u00e8nnidu cherat agiuntu, revisionadu, trasladadu a unu progetu frade o bogadu.\nCunt\u00e8nnidu l\u00ecberu.\nGFDL, su permissu chi sos art\u00ecculos de Wikipedia sunt lassados dispon\u00ecbiles, est unu de sos medas permissos pro su \"copyright\" de tipu \"copyleft\", sende chi permitet sa redistributzione, sa creatzione de \u00f2peras derivadas e s'impreu cumertziale de su cunt\u00e8nnidu suta conditzione chi siat apoderada s'atributzione a sos autores e chi su cunt\u00e8nnidu abarret dispon\u00ecbile suta GFDL. Cando carchi autore contribuit a su progetu cun materiale originale, sos deretos de autore abarrant in possessu suo ma isse cuncordat a lassare su traballu suta GFDL. Su materiale de Wikipedia podet duncas \u00e8ssere distribuidu a, o incorporato dae, fontes chi a contu issoro impreent custu permissu. De su cunt\u00e8nnidu de Wikipedia bi sunt medas \"mirror\" o progetos derivados a partire dae c\u00f2pias de sos \"database\". Mancari totu sos iscritos siant dispon\u00ecbiles suta GFDL, una perchentuale manna de im\u00e0gines e sonos in Wikipedia non sunt l\u00ecberos. Elementos comente logos agiendales, esempros de cantzones o fotos giornal\u00ecsticas amparadas dae copyright sunt impreadas cun una decraratzione de \"fair use\" (in It\u00e0lia s'idea de \"fair use\" non bi est in su corpus legale, e duncas \u00f2peras chi cuntenerent custos elementos diant podere \u00e8ssere no am\u00ectidas). Wikipedia at retzidu finas materiale suta conditzione chi non si podant produire traballos derivados o chi podat \u00e8ssere impreadu petzi a intru de Wikipedia. Comuncas, unas cantas editziones atzetant petzi cunt\u00e8nnidos multimediales l\u00ecberos de copyright.\n\"Wikipedia\" l'ant impreada sos media, acad\u00e8micos, e \u00e0teros comente referimentu o suplementu. Organizatziones de noas ant remonadu art\u00ecculos de \"Wikipedia\" comente fontes o faeddende de s'informatzione in su Web, calicunu de manera regulare. Segundu sas listas mantentas dae contribuidores de \"Wikipedia\", sos art\u00ecculos los ant remonados medas bortas in sos news media. Prus pagas bortas, l'ant impreada in ist\u00f9dios acad\u00e8micos, libros, cunfer\u00e8ntzias, e c\u00e0usas in giud\u00ectziu.\nEditziones in limba.\nWikipedia abratzat 92 editziones in limba ativas a maju 2005. Sas editziones suas prus mannas sunt, in \u00f2rdine decreschente, sa inglesa, tedesca, frantzesa, giaponesa e svedesa. In totale, Wikipedia cuntenet 205 editziones in limba cun unu n\u00f9meru totale de unos 1,8 miliones de art\u00ecculos.\nSas editziones in limba traballant ongi una pro contu suo. Non sunt obrigadas dae su chi bi est in sas \u00e0teras ma sunt petzi tentas a respetare sas l\u00ecneas ghia comente su \"puntu de bista neutrale\". Comuncas sos art\u00ecculos e sas im\u00e0gines sunt comunes intra sas editziones, sos primos gr\u00e0tzias a unu traballu de tradutzione, sas segundas gr\u00e0tzias a sa regorta Wikimedia Commons. Sos art\u00ecculos traduidos rapresentant una partighedda petzi de sos art\u00ecculos de ongi editzione.\nCumponidura.\nCasi totu sos chi abisitant su giassu de Wikipedia podent cump\u00f2nnere un'art\u00ecculu e \u00e0ere luegus mustradas sas mod\u00ecficas issoro. Wikipedia est fraigada in su combinchimentu chi su traballu a paris intra sos utentes potzat in su tempus megiorare sos art\u00ecculos, prus o mancu de sa matessi manera chi adelantant su \"software\" \"open source\". Sos autores de sos art\u00ecculos non depent \u00e0ere pro fortza una connosch\u00e8ntzia o cal\u00ecfica formale pro sos argumentos contivizados e sunt avisados ca sas contributziones issoro podent \u00e8ssere \"modificadas sena piedade e redistribuidas a piaghere\" dae chie lu ch\u00e8rgiat. Sos art\u00ecculos non sunt controllados dae un'utente o grupu editoriale particulare e sas detzisiones de pigare pro su cunt\u00e8nnidu e pro sas pol\u00ecticas editoriales de Wikipedia bessint pro e carchi borta dae votu, mancari a Jimmy Wales tochet sa detzisione finale. \nPro su naturale abertu de custu progetu, medas bortas bi sunt \"gherras editoriales\" o cuntierras longas cando sos editores non arribant a unu ac\u00f2rdiu. Unos cantos de custa comunidade ant ispricadu su protzessu de cumponidura in Wikipedia comente unu traballu a paris, o unu protzessu in cr\u00e8schida de darwinismu sotziale, ma custa sa comunidade pro su prus non la cunsiderat una auto-presentada giusta. Sos art\u00ecculos sunt semper sutapostos a mod\u00ecficas, gai chi Wikipedia non decrarat mai finidu un'art\u00ecculu. Sos dann\u00e0rgios sunt unu problema costante pro Wikipedia.\nWikiMedia.\nL\u00ecneas de cumportamentu.\nWikipedia rechedet a sos collaboradores de osservare unu \"puntu de bista neutrale\" cando iscrient e de no carrigai peruna chirca originale.\nSu puntu de bista neutrale, una l\u00ecnea de cumportamentu \"non negotziaditza\", faghet crara sa tarea de s'entzicropedia e cuddu de \"rapresentare sas cuntierras, descriere\u00b7las, innantis de ingagiare\u00b7si pro issas\". Si bi arribant, Wikipedia non diat \u00e8ssere iscrita segundu unu puntu de bista \"ogetivu\", ma diat presentare de manera impartziale totu sas caras de una chistione, atribuidos a sos sustenidores issoro de manera neutrale. Custa pol\u00ectica imponet ca onzi unu de custas caras depat retzire unu pesu uguale a sa popularidade sua. Issa est istada criticada pro \u00e0ere una tarea chi no faghet a tocare, pro \u00e8ssere inutilosa cun unu materiale sena fund\u00f2riu e cunfirmas e pro perm\u00ectere chi siant rapresentados lados \"ofendidores de sa morale\".\nOpiniones o teorias chi non sunt istadas giai pubricadas sunt cunsideradas \"chircas originales\", e custu no est perm\u00ectidu in Wikipedia. Sa pol\u00ectica de sa \"chirca no originale\" afirmat ca cuddu tipu de materiale non faghet a l'atribuire cun siguresa suta unu puntu de bista neutrale e ca non depat \u00e8ssere intrada una cale chi siat idea o prospetu originale de unu contribuidore. \nSos collaboradores de Wikipedia mantenent in prus totu una bariedade de pol\u00ecticas e l\u00ecneas ghia minores. In cuntrastu con \u00e0teros \"wiki\" de su tempus suo, comente su \"Portland Pattern Repository\" de Ward Cunningham (cunsideradu s'imbentore de su \"wiki\"), sos Wikipedianos impreant sas \"p\u00e0ginas de cuntierra\" pro resonare de sas mod\u00ecficas a sos art\u00ecculos, innantis de lu f\u00e0ghere a intru de sos art\u00ecculos etotu. \nSos collaboradores de Wikipedia medas bortas mod\u00ecficant, moent e burrant cuddos art\u00ecculos chi cunsiderant disadatos pro una entzicropedia, comente sas definitziones de ditzion\u00e0riu (pro custas esistent progetos \"ad hoc\" comente su Wikitzion\u00e0riu) o iscritos dae fontes originales. Medas bortas sas editziones de Wikipedia istabilint cumbentos de istile.\nP\u00e0ginas ligadas:\nAutores.\nIn Wikipedia non bi sunt distintziones formales intra sos contribuidores, sas detzisiones sunt pigadas arribende a s'ac\u00f2rdiu intra cuddos chi traballant. In su gh\u00e8nnargiu de su 2005, Wikipedia aiat a ingh\u00ecriu de 13.000 utentes chi contribuiant in cuddu mese cun nessi chimbe elaboratziones; 9.000 de custos utentes ativos traballaiant pro sas tres editziones prus mannas. Unu grupu prus ativu de unos 3.000 utentes, e prus de su mesu traballaiat pro sas tres editziones prus mannas, at contribuidu pro prus de 100 elaboratziones a mese. Segundu Wikipedia, su bator unu de su tr\u00e0ficu de Wikipedia benit dae utentes no assentados chi cun paga probabilidade podent \u00e8ssere cramados editores.\nSos traballos de mantenimentu sunt fatos dae unu grupu de bolunt\u00e0rios adelantadores, agiudadores, bur\u00f2crates e aministradores, e su n\u00f9meru issoro est a ingh\u00ecriu de chentenas de unidades. Sos aministradores sunt sos prus numerosos de su grupu e gosant unos cantos previl\u00e8gios comente su de poder impedire chi sos art\u00ecculos potzant esser modificados, de burrare sos art\u00ecculos o de blocare de manera tempor\u00e0nea o permanente unos cantos utentes in sa mod\u00ecfica de Wikipedia. Sas atziones de dann\u00e0rgios o sas infratziones minores de sas l\u00ecneas ghia podent cumportare un'avertimentu o unu blocu tempor\u00e0neu, e blocos longos o permanentes a sighida de infratziones prolonghiadas e graes los dat Wales o, comente in s'editzione inglesa, unu Cuss\u00ecgiu Arbitrale.\nSu giae cumponidore capu de Wikipedia Larry Sanger at naradu ca \u00e0ere su permissu GFDL est comente una \"afiantza de libertade, est una motivatzione forte a traballare in una entziclopedia l\u00ecbera\". In un'ist\u00f9diu a pitzus de Wikipedia comente comunidade, su professore de Economia Andrea Ciffolilli at afirmadu ca su costu bassu de transatzione in su pigare parte a unu \"software\" \"wiki\" creat unu catalizadore pro sa cr\u00e8schida collaborativa e ca una acostada a sa \"costruzione creativa\" incor\u00e0giat su pigare parte. Wikipedia est istada bida comente unu esperimentu sotziale de anarchia o demograzia. Su fundadore suo at respustu ca no est istada pensada de gai ma antzis nde est una cunsigh\u00e8ntzia. In una p\u00e0zina a pitzus de su f\u00e0ghere chircas cun Wikipedia, sos autores suos ispricant ca Wikipedia est de importu comente comunidade sotziale. Est a narrer, a sos autores de art\u00ecculos podent dimandare de dif\u00e8ndere o crarire su traballu issoro e sas cuntierras faghet a las b\u00ecere luegus. Sas editziones de Wikipedia cuntenent medas bortas unu \"bangu de sas informatziones\" puru, ue sa comunidade respundet a sas preguntas.\nTzinnos ist\u00f2ricos.\nWikipedia l'ant creada in su ghennarzu de su 2001 in inglesu, a pustis de cuntatos intra Larry Sanger e Ben Kovitz, e finas gr\u00e0tzias a su traballu de Jimbo Wales, chi at postu a dispositzione sos server netzess\u00e0rios pro s'esperimentu. \nSa fase isperimentale est istada luegus sighida dae una fase de adelantamentu mannu chi at bidu cun s'andare de su tempus una cr\u00e8schida lestra de utentes assentados (a l\u00e0mpadas 2004 unos 7.500 in sa versione in limba inglesa, prus de 1.100 in sa in italianu) e una impinnada ispantosa de su n\u00f9meru de art\u00ecculos produtos (a gratis e traballende imparis), chi at passadu de meda sos 600.000 (boghende dae su contu sos e sas p\u00e0zinas ).\nSu 22 cabudanni 2004 Wikipedia tota canta est at passadu su milione de art\u00ecculos.\nS'ist\u00f2ria de Wikipedia, in inglesu, faghet a la legher in .\nInue est Wikipedia?\nMancari a beru manna meda comente comunidade (m\u00ecgias de utentes ativos e una cantidade ispantosa de art\u00ecculos e informatziones), sos server de wikipedia sunt casi piticos: una deghina de elaboradores (duos database e carchi server web), postos in un'\u00e0ngulu de s'aposentu chi \u00f2spidat sos server de Bomis.com (pro nde ischire de prus, bae ). \nSu prozetu est finantziadu pro su prus dae una persona, prus sas donatziones bolunt\u00e0rias, aiat giustu unu dipendente pro su primu annu (a pustis prus nemus), sos server los man\u00ecgiat una persona part-time petzi, finas custu bolunt\u00e0riu. Sa versione de oe de su software l'at iscrita casi tota unu programadore ebia e bi est unu team de bolunt\u00e0rios chi lu tenet agiorronadu e lu megiorat passu passu.\nEsistent unos cantos \"cache-server\" in Parigi pro allestrare su tr\u00e0ficu europeu.\nWikipedia in sardu.\nSa versione sarda de Wikipedia, chi ses leghende como, tenet a nominzu Bichipedia. Est n\u00e0schida in Abrile de su 2004.\nCumenti cheret pronuntziada Wikipedia.\nNon esistet una pron\u00f9ntzia ufitziale. Una preguntadedda intra sos \"wikipedianes\" italianos at portadu a pizu ca unzi unu la pron\u00f9ntziat a comente cheret. \nSas pron\u00f9ntzias finas a oe connotas sunt:"}
{"id": "1169", "revid": "111", "url": "https://sc.wikipedia.org/wiki?curid=1169", "title": "Lege", "text": "Definitzione.\nIn s' \u00e0mbitu giuridico o isperimentale, duncas sa lege \u00e8st una f\u00f2rmula chi at l\u00f2mpidu a s'efic\u00e0tzia espressiva netzess\u00e0ria pro registrare e/o preb\u00ecere and\u00e0inas e/o cumportamentoos, una s\u00ecntesi fata \"ex ante\" incasu chi sa lege siat giur\u00ecdica (ca sa lege pretzedit s' osserv\u00e0ntzia sua ), o \"ex post\" incasu chi sa lege siat emp\u00ecrica (ca sa lege sighit sa rilevatzione isperimentale de una regularidade). Sas leges matem\u00e0ticas ebia, de su restu, tenent unu balore assuludu e atempurale chi no torrat a sa definitzione narada innantis."}
{"id": "1193", "revid": "12712", "url": "https://sc.wikipedia.org/wiki?curid=1193", "title": "Limba Sarda Unificada", "text": "Sa Limba Sarda Unificada (LSU) est una proposta de norma iscrita pro sa limba sarda. Sas normas sunt istadas publicadas in su 2001 dae sa Rezione Aut\u00f2noma de sa Sardinna (RAS), Assessoradu de sa Cultura, cun su t\u00ectulu \"LIMBA SARDA UNIFICADA / S\u00ecntesi de sas Normas de base: ortografia, fon\u00e8tica, morfolozia, l\u00e8ssicu\". Sa LSU est su resurtadu de su traballu de una Cumissione de espertos de limba sarda incarrigados dae sa RAS: Eduardo Blasco Ferrer, Roberto Bolognesi, Diego Salvatore Corraine, Ignazio Delogu, Antonietta Dettori, Giulio Paulis, Massimo Pittau, Antoninu Rubattu, Leonardo Sole, Heinz J\u00fcrgen Wolf, e Matteo Porru (su segret\u00e0riu). \nSu primu inc\u00e0rrigu a sos membros de sa Cumissione est istadu atribuidu cun una prima Cunventzione n. 59/117 de su 29 de nadale de su 1998 (Zunta de tzentru-manca cun Assessore de sa Cultura Ballero) e cunfirmadu cun una segunda Cunventzione n. 52/105 de su 28 de nadale de su 1999 (Zunta de tzentru-destra cun Assessore de sa Cultura Onida). Sa Cumissione at traballadu finas a su 28 de frearzu de su 2001. In totu custu tempus ant traballadu pro 21 riuniones.\nComente resurtat in sa Premissa de su libreddu \"\"Sa norma istandard unificada deliberada dae sa cumissione cheret mediare intro de sas variedades tzentru-orientales, prus cunservativas e sas meridionales de s'\u00ecsula, prus innovativas, e est rapresentativa de sas variedades prus a curtzu a sas or\u00eczines ist\u00f2ricu-evolutivas de sa limba sarda, prus pagu esposta a interfer\u00e8ntzias esternas, meda documentadas in testos liter\u00e0rios, e in foras de sa Sardinna prus insinnadas e rapresentadas in sas sedes universit\u00e0rias e in su mundu sient\u00ecficu.\"\nE, comente ponet sa Presentada: \"Sa norma elaborada podet esser impreada liberamente dae chie si siat, mescamente dae sas aministratziones p\u00f9blicas e privadas, ma finas dae sas impresas de onzi casta, dae sos s\u00f2tzios, dae sos \u00f2rganos de informatzione, etc.\"\""}
{"id": "1194", "revid": "38", "url": "https://sc.wikipedia.org/wiki?curid=1194", "title": "Limba Sarda Unificata", "text": ""}
{"id": "1202", "revid": "7227", "url": "https://sc.wikipedia.org/wiki?curid=1202", "title": "S'Aligh\u00e8ra", "text": "S'Aligh\u00e8ra (in saligheresu L'Alguer, in t\u00e0taresu \"L'Aliera\", in italianu \"Alghero\") est una tzitade situada in sa prov\u00ecntzia de T\u00e0tari in sa Sardigna nord-otzidentale. B'at 40.461 tzitadinos.\nIst\u00f2ria e limba.\nS'Alighera, tzitade in su nord ovest de sa Sardigna. S'Alighera est istada fundada a suta de sos genovesos de sa fam\u00eclia de sos Doria (cun su numene Alghero), imparentada cun familias de su Rennu de Torres. Est istada disputada tra sos Genovesos, sos Pisanos e su Rennu de Arborea. In su 1354 est istada cunchistada dae Pedru IV de Aragona, tando sa populatzione origin\u00e0ria sard\u00f2fona est istada bogada e cambiada cun colonos arribende dae sos Paisos cadelanos.\nNo si ischit in ue sa populatzione originale siat finida, forsis in D\u00e8sulu. Dae carchi documentu agatadu dae pagu, paret a unu logu no a canta meda ma nemancu a tesu, in una bidda noa (Biddanoa Monteleone?).\nS'Alighera creschende, in su 1500 incomintzant sas cuntierras cun T\u00e0tari.\nIn su 1503 diventat sea de Di\u00f2tzesi e in su 1612 sos Gesuitas aberint unu Collegiu, sa primu iscola.\nIn su 1652 S'Alighera benit colpada dae una pestilentzia grave chi nde ochit a abitantes meda.\nSu 1720 passat a suta de sos Savoja, in pari cun totu sa Sardigna e nde essit de s'\u00e0rea pol\u00ectica ib\u00e9rica.\nUn'\u00ecsula catalana in Sardigna.\nSa tzitade fiat intro de muros chi la difendiant. Oe puru sa tzitade betza mustrat sos sinnos de su passadu cadelanu: palatzios de familias catalanas; monumentos: su campanile e parte de sa Seu, sa cr\u00e8sia de Santu Frantziscu, sas Turres e sas murallas chi serraiant sa tzitade...\nOe puru s'aligheresu, resistente in sa boghe de sos mannos e pagu faeddadu dae sos giovanos e pitzinnos, est de origine catalana.\nS'aligheresu no s'est isvilupadu sighende s'evolutzione de su cadelanu de Catalugna, est finidu pro divennere unu cadelanu cun unu isviluppu suo, pro su fatu de aturare isoladu dae su restante, e cun influentzias de sardu e italianu.\nIn s'Alighera esistint duas iscolas de p\u00e9nsu: chie cheret cullegare s'aligheresu a su cadelanu de Catalugna, ispinghende a atzetare cambiamentos pro dduu f\u00e0ghere divennere su catalanu de oe, e chie imbetzes cheret allogare s'aligheresu comente est, pensamentosu prus de ddu t\u00e8nnere biu in sa faeddada e iscrit\u00fara. Ambaduos is tretos per\u00f2 bolent agiudare e favoressere sos collegamentos culturales, tur\u00ecsticos e economicos puru (gemellagios) cun Bartzellona e sa Catalugna.\nIn sa tzitade betza, si podet leghere su numene de sas carrelas in cadelanu (\"carrer\", \"carrer\u00f2\") e in italianu. In s'Alighera s'intendet faeddare in sardu puru: sos chi dae sa biddas sunt andados a bivere in s'Alighera e a pustis de medas annos cun sos amigos o in domo sighint a lu faeddare.\nAtividade marina.\nSu portu, pro naves de pisca, est de importu turisticu puru. Sa pisca de corallu, chi in passadu fiat de importu, sighit galu oe.\nAtividade arad\u00f2ria.\nIn su sartu de s'Alighera s'agatant olivarios e si prod\u00f9et \u00f2giu bonu e meda, nc'ant bingias famadas puru (Cantine Sella e Mosca, Cantina di Santa Maria la Palma ).\nComunigatziones.\nS'Alighera tenet unu aeroportu suo (Aeroporto di Alghero-Fertilia \"Riviera del Corallo\")\nSa b\u00eca nada \"de sos duos mares\" collegat sa tzidade cadelana cun Portu Turres. In medas dae s'Alighera anda\u00ecant e andant a traballare a Portu Turres in su petrolchimicu.\nLogos de interessamentu tur\u00ecsticu.\nBellas sas prajas de s'Alighera e de su territoriu. Logos famados, Cabu de Cassa e sas Grutas de Netunu sunt visitadas dae sos turistas dae mare o dae terra (Escala del cabirol, prus de 600 iscalinas). Dae pagu ant abertu su Parcu de Porto Conte, de paritzos km de isterrida, e valorizende sos fraigos de sa ex Colonia penale de Tramariglio.\nIn su 1800, de sa tzitade betza si distruent parte de sas murallas pro faghere logu a sos fraigos de sa tzitade noa. Abarrant is turres antigas: sa Turre de l'Esper\u00f2 Reial, o Turre Sulis; sa Turre de Santu Jagu, sa Turre de Santu Giuanne, sa turre de Porta Terra (Turre de sos Ebreos) e ateras e parte de sa muralla. Is cresias: sa Seu, santu Frantziscu, santu Migheli (Miali), sa Misericordia, su Cramu.\nUnu santuariu a foras de s'Alighera, su santuariu de Baluvilde. Esistint ateras cresias in su sartu: sant'Anna, s'Isperantzia, Sant'Austinu. Custas sunt sas cresias antigas, a pustis bi sunt sas cresias noas, sas parrochias, sete in tzitade e ses in is apenditzios.\nIn su sartu s'agatant sitos archeologicos: sa Necropoli Anghelu Ruju (3300-1800 a.C) iscoberta in su 1903: una de is prus mannas in Sardigna, 38 tumbas o domos de janas, iscavadas in sa pedra arenaria e calcarea. Su Nuraghe Palmavera, a 8 km dae s'Alighera (XV-X a.C.), unu nuraghe e una bidda nuragica. Bi ant agatadu meda materiale chi como s'agatat in su Museu Sanna de Tatari. Sant'Imbenia, cun rastros romanos; Monte Carru, in ue ant agatadu ischeletros umanos.\nCarater\u00ecsticos sunt sos burgos in su sartu de s'Alighera: Santa Maria la Palma, Guardia Grande, Loretella, Sa Segada, Maristella. Fertilia, est fundada in periodu fascista e abitada dae su 1948 dae istrangios.\nAteros datos de interessamentu tzivile.\nS'Alighera tenet unu presone, s'Ispidale Tzivile e s'Ispidale Marinu. Dae pagu est sa sea de sa Facultade de Architetura de s'universidade de T\u00e0tari e de una sea de s'Universitat Oberta de Catalunya."}
{"id": "1224", "revid": "587", "url": "https://sc.wikipedia.org/wiki?curid=1224", "title": "Futei", "text": "Futei (n\u00f9mene ufitziale in sardu) o Furtei est unu comunu de unos 1.700 bividores de sa prov\u00ecntzia de Sud Sardigna.\nSa bidda e su sartu.\nFurtei s'agatat in su Campidanu de Mesu e a pretzisu in sa Valentza-Marmilla, da atraessat su Fr\u00f9mini Mannu e est in is pees de unu montigheddu carc\u00e0reu. Istesiat unos 45 km. de Casteddu, est sa gianna de sa Marmilla e de sa Trexenta pro chine benit de su Campidanu. Est f\u00e0tzile arribare a Furtei passende pro sa SS 197 pustis 4 km de s'ingrugiada de Biddasanta (SS.131 km.40), in deretura de Bar\u00f9mini.\nSa ist\u00f2ria.\nAcanta a su sartu de Furtei tocat a regordare a su mancu chimbe nuraghes - mancari oe isrocados - in cuss\u00f2rgia Cumoss\u00e0riu, Sos Bagnos, Sa Conca Manna, Nuraghiais e Su Bruncu de su Sentzu. A pagos km dae sa bidda nche fiat sa biddighedda Nuraghe, chi esistiat ancora in su XVII s\u00e8culu. Sa cr\u00e8sia retorile fiat intregada a Santu Brai e esistit oe puru. S'or\u00ecgine de Furtei si ponet in su 1290 mentres su n\u00f2mine, capatzi de or\u00ecgine prelatina, est atestadu in su 1340 (ecclesie de Frutey calaritane diocesis), ma su chi bolet n\u00e0rrere est dudosu.\nPagas sunt sas testimonias de sos P\u00f9nigos (cuss\u00f2rgia Santu Brai), meda prus pagos sos rastos romanos: abarrat feti unu ponte de pedras acanta a sa bidda.\nUnos cantos de nodas ist\u00f2ricas narant chi Furtei est istada una bidda medievale de una cancu import\u00e0ntzia. In su 1358 Furtei est istada donada in f\u00e8udu a Guglielmo Bertrando de Torrente.\nIn su mentres de su per\u00ecodu de sa dominatzione aragonesa Furtei fiat parte de sa Curadoria de Nur\u00e0minis. Candu, in su XIV s\u00e8culu, sos aragonesos aiant tzerriadu in Casteddu su primu stamentu, Furtei, chi giai gosaiat de franch\u00ecgias, ddui aiat imbiadu sos representantes suos. In su 1414 Furtei est essida baronia e est istada donada a is Sanjust. Su 8 de fre\u00e0rgiu de su 1421 su rei Alfonsu V de Aragona aiat donadu sa bidda a Donnu Dalm\u00e0tziu Sanjust, pro sa balentia chi issu aiat amostadu in sa gherra de C\u00f2rsica.\nSa concedidura dd'ant cunfirmada su 10 de abrile de su 1426. Mortu Donnu Dalm\u00e0tziu chena de fedu, sa bidda est passada, segundu su pregone de su 19 de fre\u00e0rgiu de su 1456, a su frade Antoni Alibertu, chi at donadu cumentzu a is contes de Santu Larentu. Sa bidda est abarrada a is Sanjust finas a su 1839, cando l'ant luida. Su 1561 est s'annu de s'inghitzu de una s\u00e8ria de \u00e0utus filigresialis, chi si cunserbant in s'archivu arcobispale de Casteddu. Sa filigr\u00e8sia avedale est dedicada a Santa B\u00e0rbara, ma in sos \u00e0utos de sa v\u00ecsita pastorale de su arcobispu Melano in su 1777 resurtat chi Santa B\u00e0rbara fiat s'abogada, mentris Santu Antiogu fiat su titolare de sa cr\u00e8sia. Oe Furtei est connota pro sas mineras de oro.\nArcheologia.\nAnt agatadu tretos de muros e pomentos de trinta domos de s'edade de su ferru e de s'edade antiga. In su C\u00f9curu de Santu Brai sos Cartaginesos ant tramudadu una primu fortilesa nur\u00e0gica segundu sa f\u00f2rmula de s'architetura militare insoro. Su montigheddu anca fiat su nuraghe dd'ant afortiadu cun unu muru o una barandilla de pedras, e l'ant pratzidu in duas partes ponende parte de su nuraghe aintro de una turre tzentrale de forma cuadra. A sa turre s'arribat de nord traessende un'intrada afortiada a forma de ghidu. Un'atra l\u00ecnea afortiada prus in foras paret \u00e8ssere es\u00ecstia a unos 10 m. dae sa prima. Sa manera de fraigare su nuraghe assimb\u00ecgiat a cussas amparadas pro is biddigheddas de Monti Nari, Pani L\u00f2riga, e Monti Sirai in su VI e V s\u00e8culu a.c., e serbiat pro castiare una posidura istrat\u00e8gica, posta acanta a su Fr\u00f9mini Mannu e a unu istrintu chi ac\u00e0piat su Campidanu a sa Marmidda.\nArte e architetura.\nSa filigr\u00e8sia de Santa B\u00e0rbara mantenet unu cuadru de importu, pintadu a \u00f2giu de Antiogu Mainas (XVI seculu) chi afigurat su cravamentu e una \u201cDormitio Virginis\u201d de interessu de su setighentus cun sa pannamenta de bistiris de brocadu, s\u00e0ndalus e corona de prata.\nIn su sartu, sa cr\u00e8sia de Santu Nartzisu naschet in unu montigheddu acanta de sa bidda e sa cr\u00e8sia de Santu Brai fiat sa filigr\u00e8sia de sa bidda issussada de Nuraghe.\nBibliotecas.\nS\u2019\u00f9nicu biblioteca de Furtei est in Via Madre Teresa di Calcutta n\u00b01, e tenet unus 3.500 l\u00ecberos."}
{"id": "1225", "revid": "2404", "url": "https://sc.wikipedia.org/wiki?curid=1225", "title": "Bolzanu", "text": "Boltzanu (in tedescu: Bozen; ladinu: Bulsan) est sa tzitade capitale de sa prov\u00ecntzia aut\u00f2noma de Boltzanu (Alto Adige). \nB'at 100.000 bividores (98.311 -mayu 2005-), pro su prus de sa limba italiana, cun una forte minor\u00e0ntzia zermana (pagus prus de unu cuartu de sa popolatzione). Sa popolatzione istrannera in sa 31.12.2004 arrib\u00e0t a 7% de sa popolatzione totale (6.856), sa mazor\u00e0ntzia de s'Europa extracomunit\u00e0ria. Bolzanu at ot\u00e8nnidu su deretu de tzitade in su 1268."}
{"id": "1638", "revid": "2404", "url": "https://sc.wikipedia.org/wiki?curid=1638", "title": "Decraratzione Universale de sos Deretos de s'\u00d2mine", "text": "Sa Decraratzione Universale de sos Deretos de s'\u00d2mine est unu documentu, firmadu in Parigi su 10 de nadale de su 1948, sa redatzione fit istada promovida dae sas Natziones Unidas pro aer aplicatzione in totu sos Istados Membros.\nSi tratat de unu documentu de trinta art\u00ecculos in ue si sutal\u00ecniant sos deretos umanos cunsiderados fundamentales e chi s'\u00e0plicant, chentza etzetzione, a totu sos \u00e8sseres umanos. Est su prus fundamentale de una s\u00e8rie de tratados redatados in s'annu 1966 e chi completant sa Carta Internatzionale de Deretos Umanos, chi a pustis de \u00e8ssere assuzetada a votatzione in su 1976 est istada fata leze internatzionale.\nSu documentu est istadu criadu comente una s\u00e8rie de obietivos chi sos guvernadores mundiales diant depent sighire. Essende leze internatzionale, est un'aina utilizada fatu\u00b7fatu pro pressare sos guvernos de sos paisos chi non cumprint carchi art\u00ecculu suo, sende chi si tratat de unu documentu de obrigadu cumprimentu pro totu sos istados membros de sa comunidade internatzionale. Pro nde bardiare su cumprimentu in s'annu 2006 est istadu criadu in sinu a sas Natziones Unidas un'organismu ispetziale naradu Cussizu de Deretos de sas Natziones Unidas.\nIn s'annu 2009, su testu de sa declaratzione est istadu trad\u00f9idu a 370 limbas (cosa chi at fatu chi retziret su \"R\u00e8cord Guinness\" a su documentu trad\u00f9idu in prus limbas de su mundu) e s'Assemblea at p\u00e8didu a totu sos paisos membros chi publicarent su testu de sa Declaratzione e disponnerent chi esseret \"distribuidu, espostu, letu e cummentadu in sas iscolas e \u00e0teros istruturas de imparu, chentza distintzione fundada segundu sa cunditzione pol\u00ectica de sos paisos o de sos territ\u00f2rios\"."}
{"id": "1657", "revid": "2404", "url": "https://sc.wikipedia.org/wiki?curid=1657", "title": "Nintendo World Cup", "text": "Nintendo World Cup est unu videogiogu chi simulat su giogu de pallone.\nIn custu giogu nche sunt 13 iscuadras natzionales (Argentina, Brasile, Camerun, Frantza, Germ\u00e0nia, Giappone, Inghilterra, Italia, M\u00e8ssicu, Logos Bascios, Russia, Ispagna, Istados Unidos de Am\u00e8rica) chi chircant de b\u00ecnchere sa Cupa de su Mundu.\nSu giocu inghitzat isseberende una iscuadra, aprontende in campu is giogadores de s' iscuadra isseberada.\nSa formatzione chi giogat est: unu porteri, duos difensores, su capitanu (cuntrolladu dae chine giogat) e duos atacantes.\nIn custu videogiogu nche sunt bator tipos de terrinu:\nPro f\u00e0ghere unu goal est poss\u00ecbile a imperare trassas: si podet sinnare fintzas faghende una furriada a s' imbesse imposs\u00ecbile de firmare.\nA s'acabu de onni partida b\u00ecnchida essit a foras una crae de l\u00ecteras.\nSu giogu acabat cando una partida finit cun una pata o cun una p\u00e8rdida.\nSi si binchet sa finale s' iscuadra si aunit in una festa e a su capitanu benit donada sa cupa."}
{"id": "1658", "revid": "6577", "url": "https://sc.wikipedia.org/wiki?curid=1658", "title": "Fotografia", "text": "Sa fotograf\u00eca est sa tecnica de produ\u00ecre una imagine artifitziale dae unu mezzu mec\u00e0nicu o digit\u00e0le. Issa faghet parte de sas artes visivas. A parte sas finalidades artistigas sa fotografia est impreada finas, atoratora, pro \u00e0ere imagines pro usos pratigos."}
{"id": "1659", "revid": "149", "url": "https://sc.wikipedia.org/wiki?curid=1659", "title": "Prov\u00ecntzia de Casteddu", "text": "= Comunas de sa Prov\u00ecntzia de Casteddu ="}
{"id": "1660", "revid": "772", "url": "https://sc.wikipedia.org/wiki?curid=1660", "title": "Benn\u00e0lzu", "text": "Benn\u00e0lzu (\"bennarzu\" in nuoresu e \"gennargiu in campidanesu\") est su n\u00f2mene de su primu mese de su calend\u00e0riu gregorianu."}
{"id": "1661", "revid": "772", "url": "https://sc.wikipedia.org/wiki?curid=1661", "title": "Fre\u00e0rgiu", "text": "Fre\u00e0rgiu (dae su latinu \"februum\", purificatzione) est su segundu mese de su calend\u00e0riu gregorianu. Est s'\u00f9nicu mese cun 28 dies e 29 onnia bator annos. "}
{"id": "1662", "revid": "1375", "url": "https://sc.wikipedia.org/wiki?curid=1662", "title": "Friarju", "text": ""}
{"id": "1663", "revid": "1375", "url": "https://sc.wikipedia.org/wiki?curid=1663", "title": "Gennarju", "text": ""}
{"id": "1666", "revid": "2404", "url": "https://sc.wikipedia.org/wiki?curid=1666", "title": "Limbas", "text": "Sas limbas sunt sistemas de sinnos vocales cuncordados pro comunigare imparis sos \u00f2mines. Cando chistionamus de limba devimus pensare innantis de totu a sas limbas faeddadas, e no a cuddas iscritas: s'\u00f2mine at cumentzadu a faeddare innantis de iscrier.\nParit chi totu sas limbas de su mundu t\u00e8ngiant sa matessi raighina, ma como faghet petzi a las agrupare in \"eredeos\" (o familias), chi si sunt formados in m\u00ecgias de annos po resones diferentes: isulamentu, disterru, ispostamentu volunt\u00e0riu etc.\nSos eredeos prus de importu oe in su mundu sunt:\nBi sunt \u00e0teros eredeos minores che sas limbas cauc\u00e0sicas, austronesianas, dr\u00e0vidas, amerindianas, e bi sunt finas limbas isuladas, chena de parentela peruna in sas limbas oe connotas, comente e su bascu.\nNo bi at difer\u00e8ntzia bera intra de \"limba\" e \"dialetu\". Pro su prus intendimus pro limba unu dialetu postu apitzus de sos \u00e0teros pro lege o pro cuncordu, formale o informale, de sa gente.\nEst de importu mannu amentare ca \"limba\" e \"iscritura\" (grafia) sunt cosas diferentes: faghet a iscrier sa matessi limba cun sistemas de iscritura meda diferentes."}
{"id": "1669", "revid": "7227", "url": "https://sc.wikipedia.org/wiki?curid=1669", "title": "Atzara", "text": "Atzara est una bidda de sa Prov\u00ecntzia de N\u00f9goro in su Mandrolisai, s'agatat a 540 metros subra su mare e tenet 1.310 bividores.\nSu sartu.\nAtzara est inghiriada dae padentes, montes e pranos. De custos, modas sunt a b\u00ecngia.\nSa bidda est a un'art\u00e0ria de 593 metros a otzidente de su Gennargentu, dominada dae su monte Sa Costa, artu 800 metros e prus. B\u2019at 1300 \u00e0nimas. Is pegos chi s'agatant de prus sunt mugrones, sirbones, margianes, ghennas de muru, cunillos, l\u00e8peres e irghissones; non mancant \u00e0bbilas e astores.\nSa bidda est a l\u00e0cana cun S\u00f2rgono, Samugheo. Ortueri, Meana e Breb\u00ec. Pro nche arribare dae Casteddu, si pigat sa 131 fintzas a su rugrad\u00f2rgiu de Seddori, si sighit pro sa SS 128 cara a L\u00e0coni, e si sighit cara a Atzara. Dae T\u00e0tari, si pigat sa 131 cara a Abbasanta, si rugrat sa SP 388 fintzas a Atzara. Dae Aristanis si pigat sa SP 388 colende dae Simaghis e Fordongianus, sighende cara a Samugheo fintzas a Atzara. Dae N\u00f9goro, si pigat sa SS 389 cara a Mamujada, si rugrat in sa SS 128, cara a Lodine, si bortat cara a Ovodda, si sighit a S\u00f2rgono e s\u2019arribat a Atzara.\nS'ist\u00f2ria.\nEst una bidda pesada pagu prus o mancu in s\u2019annu 1000, dae unu cuncordu intre is \u00e0nimas de tres bidditzolos: Leonissa. Baddareddu e Pauli Cungiau. Segundu sa traditzione \u00f3rale sa madrighe de sa bidda est sa localidade B\u00ecngia de Josso a canta a una fontana.\nAtzara fiat parte de sa Curadoria de su Mandrolisai, in su regnu giuigale de Arborea. In su 1420, devennet una bidda de su Regnu Catalanu-aragonesu de Sardigna e benit donadu in f\u00e8udu a Giovanni Dena. A sa disparida de s\u2019er\u00e8ntzia Dena, sa bidda tocat Leonardo Cubello e intrat a f\u00e0ghere parte de su marchesadu de Aristanis.\nIn su 1470 colat a Lenardu de Alagon a su cale benit cunfiscadu in su 1477. In su 1480 Atzara intrat in su Patrim\u00f2niu R\u00e8giu; in su 1716 est cuntz\u00e8dida a s\u2019artziduca Giovanni Valentino, conte de San Martino. A is primos de s'Otighentos est comporada dae Giuseppa Valentino e Antonio Spano, fintzas a su riscatu suo in su 1839.\nOe faghet parte de sa Prov\u00ecntzia de N\u00f9goro e de sa Comunidade Montana Gennargentu-Mandrolisai. Is bighinados prus antigos sunt: Su Frusci, Sa Cora Manna, Su C\u00f9curu de Santu Giorgi, Montiga de susu, Lodine, Zuri e Montiga de giosso.\nSa cultura.\nBona e fine est sa traditzione t\u00e8ssile in Atzara, tantu chi is tapetes e is aratzos de sa bidda sunt intre is prus famados de Sardigna, gasi che a sa bestimenta traditzionale. S'atividade culturale de Atzara est manna meda ca si traballat dae semper, no a livellu de s\u00f2tzios ebbia ma peri a livellu istitutzionale. S'amministratzione, is iscolas e sa biblioteca, paris cun su museu faghent a manera de dare sa balia culturale sua a sa bidda.\nAtzara est famada puru pro is lughes e is colores suos: de importu mannu sa tiagiola de sa bestimenta traditzionale, pintada dae pintores mannos in su Noighentos: is \"costumbristas\" ispagnolos Eduard Chicharro e Antonio Ortiz Echag\u00fce, is sardos Antoni Ballero, Filippo Figari, Giuseppe Biasi, Mario Delitala, Carmelo Floris e Stanis Dessy. Is \u00f2peras de custos artistas s'agatant oe in su Museu de Arte Moderna e Contemporanea \"Antonio Ortiz Echag\u00fce\", in intro de sa bidda.\nS'economia.\nS'economia locale est caraterizada dae una cultura manna de ortal\u00ectzia e dae pastoriu de berbeghes e cabras. Manna meda est s'atividade de bogare ortigru. De importu mannu est sa produtzione de is maistros, mesches de is maistros de linna . Galanas sunt sas mantas a pibiones. De importu mannu est su laborat\u00f2riu de artesania de unu gi\u00f2vanu chi tinghet cost\u00f9menes e \u00e0teros p\u00ecngios a s'antiga, cun colores naturales, bendende \u00e0teras cosas fatas de lana sarda.\nAtzara est n\u00f2dida pro sa produtzione de binu, atividade chi is atzaresos contivigiant dae s\u00e8culos. In sa bidda si produit prus de su mesu de su binu destinadu a sa Cantina Sotziale de S\u00f2rgono. Fintzas a sa metade de su Noighentos, Atzara at rapresentadu, paris cun is \u00e0teras biddas de su Mandrolisai, unu de is tzentros en\u00f2logicos prus de importu de totu sa Sardigna, dende balia a s'ist\u00f2ria de is carradores, chi dae Atzara, S\u00f2rgono, Ortueri e Meana moiant cara a N\u00f9goro, Ilartzi, Macumere e Casteddu a b\u00e8ndere is binos de is bingiateris. Est manna meda difatis, sa pres\u00e8ntzia de binos de calidade, cun produtziones DOC."}
{"id": "1671", "revid": "263", "url": "https://sc.wikipedia.org/wiki?curid=1671", "title": "Cabitzali", "text": ""}
{"id": "1673", "revid": "772", "url": "https://sc.wikipedia.org/wiki?curid=1673", "title": "Enciclopedia", "text": "S' Encicloped\u00eca est un obera de riferimentu e unu compendiu chi cuntenit diversas notizias de diversos ramos de s'ischire. E amustrat sos varios argumentos in \u00f2rdine alfab\u00e8ticu. Su n\u00f9mene benit dae su grecu \"enkyklopaideia\", est a nai \"imparu cumpridu\".\nSas encicloped\u00ecas esistin dae pius de 2000 annos; sa pius antiga podet esse cunsiderada sa Naturalis Historia de Plinio.\nMeda importante est istada in s' ist\u00f2ria moderna (sa Encyclop\u00e9die ou Dictionnaire raisonn\u00e9 des sciences, des arts et des m\u00e9tiers) criada in Frantza in su periodo de s'Illuminismu dae Denis Diderot e Jean le Rond D'Alembert.\nSa Encicloped\u00eca fit istada pubricada a volumes singolos a partire dae su 1751 a su 1772."}
{"id": "1674", "revid": "772", "url": "https://sc.wikipedia.org/wiki?curid=1674", "title": "Martzu", "text": "Martzu est su 'e tres mese de su calend\u00e0riu julianu e gregorianu."}
{"id": "1675", "revid": "10458", "url": "https://sc.wikipedia.org/wiki?curid=1675", "title": "Limbas romanzas", "text": "Is limbas romanzas, limbas latinas o limbas neolatinas sunt is limbas derivadas de su latinu. Issas no sunt s'evolutzione direta de su latinu classicu, ma de cussu \"volgare\" est a n\u00e0rere \"populare\" (de su latinu \"vulgus\" 'p\u00f2pulu'), costituidu de is variedades linguisticas chi si sunt isvilupadas a pustis de s'espansione de s'Imperu romanu.\nPrus de unu miliardu de persones tenet comente limba mama una limba romanza unu miliardu e mesu de individuos nde chistionant a su mancu una comente secunda o \u00e0tera limba. S'area in ue custas limbas si sunt isvilupadas, e sunt galu faeddadas in is versiones de oe in die, dda mutimus \"Rom\u00e0nia\" e corrispundet a sa parte europea otzidentale de s?imperu romanu, francu sa Britannia, con s'annanta de \u00e0teras isulas linguisticas neolatinas minores difundidas in is Balcanos (limbas romanzas orientales). In su Nordafrica s'invasione araba (VIII s\u00e8culu) nche at burradu cale si siat vulgare latinu chi si fiat isvilupadu, mentras sa persistentzia de s'imperu in sa banda orientale sua, cun s'impreu magioritariu de sa limba greca a livellu ufitziale, at impedidu sa difusione populare de su latinu, a s'imbesse de cussu chi est sutz\u00e8didu in sa banda otzidentale.\nIs limbas romanzas, che su latinu classicu e is latinos volgares, benint classificadas in is ramificatzionies de is limbas italicas, in s'arbure de is limbas indoeuropeas; issas formant cussu ca in dialetologia si mutit \"continuum romanzo\".\nSu t\u00e8rmine \"romanzu\" nde benit de s'avverbiu latinu \"romanice\" riferidu a su faeddare vernacolo (\"romanice loqui\") a su confrontu de faeddare in latinu (\"latine loqui\").\nDistributzione geografica.\nIs limbas romanzas in Europa\nOriginariamente is limbas romanzas fiant n\u00e0schidas e si sunt isvilupadas in s'Europa meridionale, cunchistada e colonizada de is antigos romanos. Ma gratzias a is scopertas geograficas, e a su colonialismu de is s\u00e8culos XVI-XVIII e mascamente gr\u00e0tzias a s'espansione imperialista de is grandu potentzias europeas in su corso Otochentu is limbas romanzas si sunt difundidas in America puru, in Africa, in Asia e in Oceania, diventande una de is famiglias linguisticas prus faeddadas de su mundu.\nPro su chi pertocat is chi tenent che limba mama s'ispagnolu, sighidu de su portoghesu e de su frantzesu sunt is limbas prus dif\u00f9ndidas.\nPro su chi pertocat su n\u00f9meru de Paisos in ue est chistionada, sa limba prus dif\u00f9ndida est su frantzesu, presente in Frantza, ISvitzera, Belgiu, in Canada, in is Caraibi, in meda Istados de s'Africa e in is arcipelagos de s'Oceanu Pacificu. S'Ispagnolu est faeddadu in Ispagna e in s'America Latina, in ue su portoghesu est presente imbetzes, in Portogallu, in Brasile puru e in calincuna banda de s'Africa. Una difusione a livellu europeu tenint su romenu puru, faeddadu in Romania e in Moldavia, e s'italianu, presente in Italia, a San Marino, in Isvitzera (Canton Ticino e Canton Grigioni), in sa Tzitade de su Vaticanu (in ue su latinu est cunsideradu limba ufitziale), in Istria (est limba ufitziale paris a s'islovenu in is comunos de Capodistria, Pirano, Isola e Ancarano, e in prus limba ufitziale in paris cun su croatu in totu is \u00e0teros logos de sa Regione istriana), in su fiumano e in Dalmazia, a Malta, in Corsica, in su Nizzardo, in su Principadu de Monacu, in ue no tenet per\u00f2 recconoschimentu ufitziale. Esistint limbas chi no sunt ufitziales de s'istadu ma coufitziales a intro de s'area de apartenentzia o cun calincunu reconnoschimentu giuridicu, comenete su sardu e su friulanu in Italia, su catalanu e su galitzianu in Ispagna.\nClassificatzione e limbas imparentadas.\nSa classificatzione de is limbas romanzas est intrinsecamente difitzile, ca meda de s'area linguistica est unu continuum de dialetos, e in calincunu casu sa politica podet giogare unu ruolu. In annanta a su latinu (ca no est incl\u00f9didu a intro de is limbas romnazas) and a pagu limbas estintas de s'Italia, faghent parte de sa famiglia de is limbas indoeuropeas[].\nNche sunt ischemas diferentes pro pratzire is limbas romanzas. Tre de is ischemas prus comunos sunt custos:\nStatus modernu.\nSa limba romanza chistionafda che limba mama prus dif\u00f9ndida oe in die est s'Ispagnolu, sighidu de su Portuguesu, Frantzesu, Italianu and Romenu, ca coberint unu terr\u00ectoriu mannu meda de s'Europa e adia benint impreadas comente limbas ufitziales e natzionales in deghinas de Paisos.\nFrantzesu, Italianu, Portughesu, Ispagnolu, e Romenu sunt limbas ufitziles de s'UE puru e frantzesu e Ispagnolu sunt duas de is ses limbas ufitziales de is Natziones Unidas. A foras de s'Europa ispagnolu, frantzsesu e portughesu sunt puru limbas ufitziales de meda Paisos n\u00e0schidos a pustis sa fine de is imperios coloniales.\nS'ispagnolu est sa limba ufitziale de s'Ispagna e de noe Paisos de s'America de su sud, domo de casi metade de sa populatzione de su continente; in sese Paisos de s'America tzentrale (totus francu su Belize); e in Messiicu. In is Caraibi, est ufitziale a Cuba, sa Repubblica Dominicana, e Porto Rico. In totu custos Paisos, s'ispagnolu latinu americanu est sa limba vernaculare de totu sa populatzione, donende a s'ispagnolu sa positzione de limba romanza prus faeddada. In Africa est sa limba ufitziale in sa Guinea Ecuadoriale.\nSu portughesu , in sa patria sua, Portugallu, est faeddadu de belle totucantu sa populatzione de 10 milione de abitantes. Comente limba ufitziale de su Brasile, est faeddada de prus de 200 miliones de persones in cussu Paisu, aici comente is abitantes de sa l\u00e0cana cun su Brasile de su Paraguay orientale e de s'Uruguay orientale, arribende a contare unu pagu prus de sa metade de sa populatzione de su continente intreu, faghende de su Portughesu sa limba ufitziale de unu paisu ebbia prus faeddada. Est sa limba ufitziale de ses Paisos africanos (Angola, Cape Verde, Guinea-Bissau, Mozambique, Guinea Ecuadoriale, e S\u00e3o Tom\u00e9 e Pr\u00edncice) e est faeddada in cussu continente de fortzis 30 miliones de residentes[]. In Asia, su Portughesu est co-ufitziale cun \u00e0teras limbas in Timor Est e Macau, mentra meda faeddadores in Asia \u2014prus o mancu 400,000[]\u2014 sunt in Giapone e custu derivat de su fatu ca meda giaponesos emigrados in Brasile sunt torrados in Giapone. In America de su nord 1,000,000 de persones[] tenent sa limba potughesa che limba mama. In Oceania, est sa secunda limba romanza prus faeddada a pustis su frantzesu e custu derivat de su n\u00f9meru de faeddadore in Timor Est. Su Galitzianu chi est parente stretu de su portoghesu tenet rangu de co-ufitzialidade in Galitzia paris a s'ispagnolu.\nA foras de s'Europa , est limba prus dif\u00f9ndida in sa provintzia canadese de su Quebec, and in bandas de New Brunswick e Ontario. Su Canada est ufitzialmente bilingue, cun frantzesu e inglesu ca sunt is limbas ufitziales. In bandas de is Caraibi, comente Haiti, su frantzesu tenet status ufitziale, ma meda gente chistionat in creolucomente su creolu haitianu che limba mama. Su frantzesu tenit puru status uffitziale in meda parte de s'Africa, ma relativamente pagu faeddadores. In is possedimentos frantzesos adia de su mare, s'impreu de su frantzesu che limba mama est creschende.\nMancari s'Italianu apat tentu calincunu possedimentu coloniale prima de sa secunda gherra mundiale, sa limba sua no est abbarrada che limba ufitziale a pustis sa fine de sa colonizatzione. S'esitu est ca a foras de s'Italia e de s'Isvitzera s'italianu est faeddadu de comunidades de emigrantes in America de su nord, in america de su sud e in Australia. In calincuna colonia italiana pretzedente\u2014est a n\u00e0rerre Libia, Eritrea e Somalia\u2014 est faeddada de pagu gente istruida pro impreos de cummertziu e guvernu.\nRomania no at mai tentu un imperu coloniale, ma asuta su terr\u00ectoriu suo in su sudest Europa, sa limba rumena est faedada cumnete limba de minoria de populatziones autoctonas in Serbia, Bulgaria, e Ungheria, and in calinuca parte de sa pretzedente Grandu Romania (prima de su 1945), aici comente in Ucraina (Bukovina, Budjak) and in calincuna bidda intra is rios Dniester e Bug[]. Sa limba rumena est faeddada oe in Bulgaria, Macedonia, Albania, Kosovo, e Gretzia[]. Su Rumenu s'est dif\u00f9ndidu puru in meda partes de su Mediterr\u00e0neu (in particulare in \u00e0teros Paisos cun limbas romanzas comente Italia e Ispagna), e de clincuna \u00e0tera banda comente Israele in ue est faeddada comente limba mama de su 5% de sa populatzione[], e comente secunda limba de \u00e0teras persones. Custu derivat de su fatu ca meda ebreos de origine rumena sunt m\u00f2vidos de sa Romania a Israele a pustis sa secunda gherra mundiale[]. A sa fine 2.6 milliones de persones in sa Repubblica de Moldavia faeddant una variedade de Rumenu ca ddu narant Moldavu o Rumenu de issos.\nSu totale de is faeddadores nativos de is limbas romanzas est pratzidu comente sighit (cun sa classifica issoro intra is limba s de su mundu intra parentesis)[][]:"}
{"id": "1676", "revid": "7227", "url": "https://sc.wikipedia.org/wiki?curid=1676", "title": "Prov\u00ecntzia de N\u00f9goro", "text": " \nSa prov\u00ecntzia de N\u00f9goro o meria de N\u00f9goro est in sa Regione Aut\u00f2noma de sa Sardigna e at 74 comunes. Creada in su 1927 cun comunes de sas prov\u00ecntzias de T\u00e0thari e de Casteddu, ismenguada in su 1974 (n\u00e0schida de sa prov\u00ecntzia de Aristanis) e in \u00f9rtimu in su 2005. At l\u00e0canas cun sa prov\u00ecntzia de T\u00e0tari a nord e nordovest, cun su Mare Tirrenu a est, cun sa prov\u00ecntzia de Sud Sardigna a sud e cun sa prov\u00ecntzia de Aristanis a ovest.\nCun lege regionale n. 9 de su 12 Arzolas 2001, 23 comunes chi fint in sa prov\u00ecntzia de N\u00f9goro ant formadu sa prov\u00ecntzia noa de Ogiastra e duos comunes (Budoni e San Teodoro) sunt andados a f\u00e0ghere parte de sa de Terran\u00f2a-T\u00e8mpiu. In prus 13 comunes chi fint in sa prov\u00ecntzia de N\u00f9goro sunt passados a sa de Casteddu (Iscalapranu, Iscroca, Istretzili, Gergei, \u00ccsili, Nuragus, Nuradda, Nurri, Orroli, S\u00e0dali, Serri, Seulu e Biddanoa Tulu) e 10 a sa prov\u00ecntzia de Aristanis (Bosa, Fl\u00f9ssio, Genoni, L\u00e0coni, Magomadas, M\u00f2dolo, Montresta, S\u00e0gama, Suni e Tinnura).\nSa seu est N\u00f9goro. Si faveddant Sardu nugoresu e italianu printzipalmente."}
{"id": "1677", "revid": "169894", "url": "https://sc.wikipedia.org/wiki?curid=1677", "title": "Ispagna", "text": "S'Ispagna (Castiglianu, galegu e asturianu Espa\u00f1a; catalanu Espanya; bascu Espainia; aranesu Espanha) est una natzione in s'Europa otzidentale. Sa capitale sua est Madrid. A oriente est infusta dae su Mare Mediterraneu, a nord dae su Oceanu Atlanticu, in parte. Ca pro un'atera parte, a nord lacana cun sa Frantza e sa micronatzi\u00f2ni de Andorra, pro su mediu des Sos Pireneos, una cadena montagnosa chi arrivat a sos 3.000 metros. A Ovest lacana cun su Portugallu, e pius a nord con s'Oceanu Atlanticu. A sud mesu mesu, cun s'Oceanu e-i su Mare Mediterraneu. Faghent parte de s'Ispagna sas Isolas Baleares in su Mediterraneu, e-i sas isolas Canarias, in s'Atlanticu, a nord ovest de s'Africa."}
{"id": "1678", "revid": "21124", "url": "https://sc.wikipedia.org/wiki?curid=1678", "title": "Frantza", "text": "Sa Frantza (in frantzesu: \"France\") o a manera prus longa dae su 1875 Sa Rep\u00f9blica Frantzesa (in frantzesu: \"La\" \"R\u00e9publique Fran\u00e7aise\") est un'Istadu soberanu trascontinentale e su territ\u00f2riu metropolitanu (in frantzesu: \"territoire m\u00e9tropolitain\") suo s'agatat in Europa Otzidentale. Tenet l\u00e0canas terrinas cun su B\u00e8lgiu, su Lussemburgu, sa Germ\u00e0nia, s'Isv\u00ectzera, s'It\u00e0lia, s'Ispania sos duos printzipados de Andorra e de M\u00f2naco. Sa Frantza tenet duos litorales mannos subra s'Atl\u00e0nticu e su Mediterr\u00e0neu. Su territoriu frantzesu addae de s'Europa (\"territoires d'outres mers\" in frantzesu) s'agatat in sos oc\u00e8anos Indianu, Atl\u00e0nticu e Pac\u00ecficu e fintzas in Sud-Am\u00e8rica ue l\u00e0canat cun su Brasile, su Suriname e sos Pa\u00ecsos B\u00e0scios. \nSa Frantza est una rep\u00f9blica costitutzionale unit\u00e0ria chi tenet unu reg\u00ecmene semi-presidentziale. Dae su 1875 su motu de sa Rep\u00f9blica est \u00abLibert\u00e9, \u00c9galit\u00e9, Fraternit\u00e9\u00bb (Libertade, Agualidade, Fraternidade) e sa bandera est cumposta de sos tres colores natzionales: biaitu, biancu e ruju. S'innu natzionale est \"La Marseillaise\" (sa marsilliesa), cantu patri\u00f2ticu eredadu dae sa Rivolutzione Frantzesa. Su printz\u00ecpiu costitutivu suo est sa democratzia: le \u00ab\"gouvernement du peuple, par le peuple et pour le peuple\"\u00bb (su guvernu de su p\u00f2pulu, [fatu] dae su p\u00f2pulu e pro su p\u00f2pulu). Sa capitale sua est Paris (o Parigi, dae s'italianu) e sa limba ufitziale cosa sua est su frantzesu dae su 1539, in tames de su latinu. Sas monedas suas sunt s'\u00e8uru dae su 2002 in sa parte prus manna de su territ\u00f2riu e su Francu Patz\u00ecficu in sos territ\u00f2rios de s'Otz\u00e8anu Patz\u00ecficu. Sas tzitades printzipales sunt: Mars\u00ecllia, Lione, Tolosa, Lilla, Bordeaux, Strasburgu, Nitza, Nantes, Rennes, Montpellier. \nEst un'istadu chi s'est formadu a su cumintzu de s'Artu Medioevu. Su n\u00f9mene suo benit deretu de su p\u00f2pulu de sos Francos. Dae su cumintzu de su de XVII s\u00e8culos a sa prima metade de su de XX s\u00e8culos, at poss\u00e8didu un'ampru imperu coloniale. In sa segunda metade de su s\u00e8culu est istadu unu de sos istados fundadores de s'Unione Europea. In prus, est sa de tres pot\u00e8ntzias nucleares mundiale, unu de sos membros permanentes de su Cuns\u00ecgiu de Seguridade de sas Natziones Unidas e un'istadu aderente a sa NATO. In manera aguale est membru de su G7, de su G20, de sa Zona \u00c8uru, de s'Isp\u00e0tziu Schengen e acas\u00e0giat sa sede de su Cuns\u00ecgiu de Europa, de su Parlamentu Europeu e de s'UNESCO. Sa Frantza poss\u00e8dit una certa influ\u00e8ntzia in mat\u00e8ria pol\u00ectica, econ\u00f2mica, militare e culturale in Europa e in su mundu comente a m\u00e8dia pot\u00e8ntzia. \nEst, in su 2014, sa de tres pot\u00e8ntzias econ\u00f2micas europea a pustis de sa Germ\u00e0nia e su Rennu Unidu, e sa de sete pot\u00e8ntzias econ\u00f2micas mundiales pro produtu internu lordo nominale (sa de noe a paridade de p\u00f2dere de achistu) e poss\u00e8dit unu livellu de vida artu meda. Su 1\u00ba ghenn\u00e0rgiu 2021 sa populatzione totale de sa Frantza est de belle 67,4 miliones de abitantes, segundu sas istimas publicadas dae s'INSEE, de cale 65 250 000 in sas regiones metropolitanas, 2 172 000 in sas chimbe prov\u00ecntzias ultramarinas (\"D\u00e9partements d'Outre-Mer\"). Est su segundu istadu prus pobuladu de s'Unione europea a pustis de sa Germ\u00e0nia. Est fintzas s'istadu prus est\u00e8ndidu de s'Unione europea e su de tres paisos prus ampros de s'Europa a pustis de sa Russia e de s'Ucraina. \nGeografia.\nLocalizatzione e l\u00e0canas.\nSa parte europea de sa Frantza si narat \"France m\u00e9tropolitaine\" (Frantza metropolitana). S'agatat a s'estremidade otzidentale de s'Europa e sas l\u00e0canas suas non sunt cambiadas dae sa Segunda Gherra mundiale e su tratadu de Paris in su 1947. In ingh\u00ecriu s'agatant: su Mare de su Nord in sa parte prus setentrionale de su Pas-de-Calais, sa M\u00e0nica (in frantzesu: \"Manche\") intre sas costeras de s'Inghilterra e sa Normandia, su Mare C\u00e8lticu a Nord-Ovest ue s'agatat su Finist\u00e8rru (\"Finist\u00e8re\" in frantzesu, \"Penn Ar-Bed\" in br\u00e8tone), su Golfu de Gasc\u00f2gna (una parte de s'Oc\u00e8anu Atl\u00e0nticu) a ovest e su Mare Mediterr\u00e0neu a sud-est ue b'at sas costeras de sa Regione Otzit\u00e0nia (\"R\u00e9gion Occitanie\" in frantzesu) e sa Regione Proventza-Alpas-Costa Asula (\"PACA\" o \"Provence-Alpes-C\u00f4te d'Azur\" in frantzesu). L\u00e0canat cun su B\u00e8lgiu a su nord-nord-est, cun su Lussemburgu a su nord-est, cun sa Germ\u00e0nia a s'est-nord-est, cun s'Isv\u00ectzera a est, cun s'It\u00e0lia a est-sud-est, cun M\u00f2naco a sud-est e cun s'Ispagna e s'Andorra a sud-sud-ovest. \nSas l\u00e0canas a est, a sud-est e a sud-ovest de su territ\u00f2riu metropolitanu sunt istabilidas pighende in cuns\u00ecderu sos rios, sos fr\u00f9menes, sos lagos e sas cadenas de montes, est a n\u00e0rrere su fr\u00f9mene Rhin, sos montes de su Jura, su lagu L\u00e9man, sas Alpas e sos Pireneos, mentras a nord-est sa l\u00e0cana non s'est istabilida sighende s'impostatzione de sos elementos naturales. \nSa Frantza est fintzas cumpostas de unos cantos territ\u00f2rios in foras de su continente europeu: est sa Frantza Ultramarina (\"France d'Outre-Mer\" in frantzesu). Custu perm\u00ectit a sa Frantza de istare in totu sos continentes de su mundu in foras de s'oc\u00e8anu \u00c0rticu. \nCustos territ\u00f2rios tenent istatutos diversos in s'amministratzione de sa Frantza e s'agatant: "}
{"id": "1679", "revid": "11636", "url": "https://sc.wikipedia.org/wiki?curid=1679", "title": "Germania", "text": "Sa Germ\u00e0nia (in tedescu \"Bundesrepublik Deutschland\") est una natzione in s'Europa occidentale, cun unos 82.5 milliones de abitantes. Este unu Istadu Federale cumpostu dae 16 istados e sa capitale est Berlinu."}
{"id": "1680", "revid": "20543", "url": "https://sc.wikipedia.org/wiki?curid=1680", "title": "Portugallu", "text": "Portugallu est una natzione in s'Europa otzidentale. Sa capitale sua est Lisbona.\nTzitade printzipales.\nLisbona (Lisboa), Oporto(Porto), Braga, Coimbra, Ebora (Evora), Faro, Funchal, Ponta Delgada, Aveiro, Viseu, Leiria, Gaia, Matosinhos, Guarda, Covilha, Castelo Branco, Figueira da Foz, Amadora, Almada, Setubal, Queluz, Agualva-Cacem, Odivelas, Portimao, Guimaraes, Viana do Castelo, Chaves, Tomar, Elvas, Angra &amp; Horta.\nRios printzipales.\nTejo (Tagus), Douro (Duero), Guadiana, Minho, Mondego, Vouga, Tamega, Zezere, Sado.\nMontagnes (serras) principals.\nPico, Estrela, Larouco, Peneda, Geres, Marao, Gardunha, Lousa, Caramulo, Coroa, Montesunho.\nPersones de ammentare.\nPaco Bandeira, Ary dos Santos, Carlos do Carmo, Candida Branca Flor, Ababela, Linda de Suza, Roberto Leal, Jorge Ferreira, Lena D`Agua, Marie Myriam, Mariza, Micia, Vitor Espadinha, Lenita Gentil, Camoes, Pessoa, Miguel Torga, Antonio Nobre, Florbela Espanca, Agustina Bessa Luis, Sophia de Mello Breyner Andresen."}
{"id": "1681", "revid": "143810", "url": "https://sc.wikipedia.org/wiki?curid=1681", "title": "Lisbona", "text": " \nLisbona (in portughesu: Lisboa) est sa capitale e, cun unos 565.000 abitantes in s'area urbana e unos 2.650.000 in sa Grande Lisboa, sa tzitade prus manna de su Portugallu.\nEst cunsiderada una Global city (tzitade globale) est a narrere una tzitade chi este unu nodu importante in su sistema economicu globale."}
{"id": "1684", "revid": "9418", "url": "https://sc.wikipedia.org/wiki?curid=1684", "title": "\u00d2mine", "text": "S'\u00f2mine o \u00f2mini est unu mascu umanu mannu, imbetzes sa f\u00e8mina manna la tzerriamus f\u00e8mina. Su n\u00f2mene \"\u00f2mine\" l'impreamus pro indicare sa distintzione biol\u00f2gica intre sos sessos, sa distintzione culturale ligada a su tipu, o ambos duos. S'edade virile o \"adulta\" est su per\u00ecodu in sa bida de su mascru a pustis de sa transitzione sua de sa pitzinnia.\nA largu naramus \"\u00f2mines\" pro indicare totu s'umanidade, est a n\u00e0rrere totu sos \u00e8sseres umanos."}
{"id": "1697", "revid": "7227", "url": "https://sc.wikipedia.org/wiki?curid=1697", "title": "Diegu Sarvadore Corr\u00e0ine", "text": "Diegu Sarvadore Corr\u00e0ine (n\u00e0schidu in N\u00f9goro in su 1949) est istudiosu de limba sarda e iscritore e tradutore in limba sarda. Est presidente de sa Sotziedade pro sa Limba Sarda e diretore de sa sotziedade editoriale Papiros.\nAt bortadu e bortat in sardu libros pro mannos e pitzinnos. Est diretore de s'editzione sarda de Su Curreu de S'UNESCO, rivista internatzionale de s'UNESCO e de unos cantos sitos in sardu presentes in \u00ccnternet.\nDae meda s'interessat de problemas de pol\u00ectica lingu\u00ecstica, normativa de sa limba sarda, lessicografia, terminologia.\nEst istadu membru de s'Osservat\u00f2riu de sa Limba Sarda; est istadu finas membru de sa Cummissione incarrigada dae su Guvernu Sardu de ammaniare una proposta de limba sarda de refer\u00e8ntzia: sa LSU e, pustis, de sa LSC.\nDae su 2001 a su 2006, Diegu Corr\u00e0ine est istadu diretore de s'Uf\u00ectziu de sa Limba Sarda e coordinadore de su Master de \"Tradutzione in limba sarda e Ist\u00f9dios interculturales\", fatu in N\u00f9goro in sos annos acad\u00e8micos 2003/04, 2004/05, 2005/06 dae sa Prov\u00ecntzia de N\u00f9goro, s'Universidade Aut\u00f2noma de Bartzellona e su Cuns\u00f2rtziu Universit\u00e0riu de N\u00f9goro."}
{"id": "1700", "revid": "2404", "url": "https://sc.wikipedia.org/wiki?curid=1700", "title": "Europa", "text": " \nS'Europa est unu de sos sette cuntinentes de su mundu e unu de sos continentes chi fachen s'Eurasia. Sas lacanas naturales suas son: a otzidente s'Otzeanu Atlanticu, a nord su Mare Articu, a chirru 'e bassu su Mare 'e Mesus e a oriente sos montes Urales e su riu Ural.\nEst su sigundu cuntinente prus minore de sa Terra chin 11.000.000 de chilometros cuadratos de superficie (7% de sas terras essitas) e mancari non siet meta mannu istan in tretos suos unas 800.000.000 de pessones chi fachen de s'Europa unu de sos cuntinentes prus populatos de su mundu a pustis de Asia e Africa.\nS'Europa est su brossolu de sa curtura otzidentale. Dae s'antichidade (de importu mannu est istata s'antica Grecia) fintzas a oje, hat influentzadu economicamente e curturalmente tottu su mundu.\nIntre 'e sos seculos 'e 15 e su de 20, sas natziones europeas hant controlladu belle che tottu su mundu (Americas, su prus de s'Africa, Otzeania e cantzos de gabbale de Asia); custu fintzas a sas gherras mundiales, cunflittos chi hant sinnadu s'achirrata de du su dominiu europeu in su mundu po lassare locu a superpotenzias che a sos istatos Unitos e s'Unione Sovietica.\nIn tempos de gherra frita intre Usa e Urss, s'Europa est istata dividita dae sa cortina de ferru fraicata dae sa Nato e su Pattu de Varsavia.\nS'integratzione europea at permissu sa naschita de su Cussizu de Europa e de s'Unione Europea chi s'est irmanniata a pustis de s'iscontza de s'Unione Sovietica in su 1991."}
{"id": "1701", "revid": "587", "url": "https://sc.wikipedia.org/wiki?curid=1701", "title": "Ass\u00e8mini", "text": "Ass\u00e8mini est una bidda e comunu de su Campidanu de Casteddu, in sa tzittadi metropolitana de Casteddu.\nSu n\u00f2mini.\nDui funt unas cantu teorias, ma is prus de importu funt duas.\nBitori Anjus narat ca su n\u00f2mini fiat Ass\u00e8mini o Ars\u00e8mini, e de custu medas ant supostu una forma originarja *Arx munita* o cosas de aici, comenti parit testimonjai Gironi Fara puru. Su fatu ca in bidda no apant agatau mai su tanti de contonis de perda bastantis po is murus de una fortilesa no depit ponni barrancu: in su sartu de Terrarba s'agat\u00e0t unu muru de l\u00e0diri aici tostau ki podiat arrempratzai sa perda.\nS'atra possibilidadi est ca su n\u00f2mini siat de arr\u00e8xini sem\u00ectiga, fen\u00ectzia o araba. Is fen\u00ectzius biviant in custus logus, e una de is deidadis insoru, su deus Eshmun, du vener\u00e0nt in unu tempru ki at lassau pagus arrastus in s'oru de su st\u00e0inu de Santa Illa, pagu atesu de sa bidda. Is Arabus parint ki apant cunkistau parti de sa Sardinja in sa gherra de Mujahid, e si siant aposentaus in unas cantu biddas e finas in Ass\u00e8mini: de custu podint essi ind\u00ectzius is mudas aportadas a sa cresiedda grega de Santu Juanni, unus cantu n\u00f2minis de logu (\"su Mortroxu de su Moru\", \"arriu Sa Nuxedda\" etc.), unas cantu monedas e iscriiduras arabas agatadas in su Setixentus e in s'Otuxentus acanta de sa cr\u00e8sia.\nIst\u00f2ria.\nNo scieus beni de candu dui siat sa bidda de Ass\u00e8mini. In su sartu suu ant agatau arrastus antist\u00f2rigus, fen\u00ectzius, cartaginesus, arromanus, forsis bizantinus. In prus, sa bidda da n\u00f2minant in cartas de s'edadi de mesu. Ass\u00e8mini, de s'antig\u00f2riu, no est mai abarrada sentza de bividoris. In s'edadi de mesu fiat in su Juigau de C\u00e0lari, in sa curadoria de D\u00e8ximu, in s'obispau de Casteddu. Cunserbat in sa cresiedda de Santu Juanni, de or\u00ecgini bizantina, unas cantu iscriiduras juigalis in l\u00ecngua grega, de su s\u00e8culu XI. A s'arrutroxa de su Juigau de C\u00e0lari (1258) d'at incorporada s'Arrep\u00f9briga de Pisa, finas a su 1325, candu is Cadelanus funt l\u00f2mpius a ndi bogai is Pisanus e a s'apoderai sa parti insoru de sa Sardinja. In edadi moderna fiat in sa Contea de Kirra, fintzas a s'acabu de su feudalismu.\nSu sartu.\nSu sartu fait a du pratziri in tres partes: sa de sa bidda, sa de Makiareddu, sa de G\u00f9turu Mannu.\nCoxina Tipica de Assemini.\nSa Panada cun anguidda e prisucci"}
{"id": "1703", "revid": "111", "url": "https://sc.wikipedia.org/wiki?curid=1703", "title": "Prov\u00ecntzias de sa Sardinna/campidanesu", "text": "In sa Arrejoni Aut\u00f2noma de sa Sardinja dui funt 8 prov\u00ecntzias:\nProv\u00ecntzias noas:"}
{"id": "1704", "revid": "171699", "url": "https://sc.wikipedia.org/wiki?curid=1704", "title": "Prov\u00ecntzia de Carb\u00f2nia-Igr\u00e8sias", "text": "Sa Prov\u00ecncia de Carb\u00f2nia-Igr\u00e8sias, su n\u00f2mini ufficiali est in italianu Provincia di Carbonia-Iglesias (in tabarkinu Provinsa de Carb\u00f2nia-Igr\u00e9xi e in sardu logudoresu \"Prov\u00ecntzia de Carb\u00f2nia-Igr\u00e8sias\"), podit essiri nomenada comenti Contau de Carb\u00f2nia-Igr\u00e8sias, o puru Meria de Carb\u00f2nia-Igr\u00e8sias, est \u00e8 una prov\u00ecncia italiana de sa Sardigna o Sardinia in su territ\u00f2riu de sa Maurreddia o Sulcis e s'Igresienti, e sa prus piticca comenti estensioni in sa Regioni Sarda. Custa noa prov\u00ecncia, fatta de pagu tempus (istituida in su 2001 e attivada da su 2005), tirat 1.494,95 km\u00b2, hat 127.133 bividoris o habitantis residentis (in su 2015) e tenit 23 comunus o munic\u00ecpius (cittadis e biddas), tiraus de su Contau de Casteddu Mannu, o Prov\u00ecntzia de Casteddu Mannu o Prov\u00ecncia de Casteddu Mannu, o puru Meria de Casteddu Mannu. Confinat cun sa Provincia de su Mesu Campidanu (in italianu Provincia del Medio Campidano) a settentrioni, cun sa Prov\u00ecncia de Casteddu Mannu (in italianu Provincia di Cagliari) a orienti e a meridioni, infini a occidenti is costas suas funt in su Mari de Sardigna o Mediterr\u00e0neu, aundi s'accattant puru is isulas de Sant'Antiogu e Santu Perdu (e attras isulas minoris), chi fun parti de su territ\u00f2riu provinciale. Cun un PIL pro capite nominali pari a 14.346 \u20ac in su 2009 risultat essiri sa provincia prus p\u00f2bera de s'It\u00e0lia.\nNo tenit po immoi una seu unica definida comenti capulogu provinciali, ma is comunus o munic\u00ecpius prus mannus, chi funt Crab\u00f2nia e Igr\u00e8sias, funt is seus: su primu de sa Giunta Provinciali e sa segundu de su Cons\u00ecliu Provinciali. Po custa rexioni Carb\u00f2nia est considerada diaderu su capulogu provinciali. \n= comunus o munic\u00ecpius (cittadis e biddas) ="}
{"id": "1705", "revid": "12712", "url": "https://sc.wikipedia.org/wiki?curid=1705", "title": "Prov\u00ecntzia de Aristanis", "text": "Sa prov\u00ecntzia de Aristanis fut creada in su 1974 cun is comunes tirados de is Merias de T\u00e0tari, N\u00f9goro e de Casteddu, amanniada de pagu cun \u00e0teros comunes de sa prov\u00ecntzia de N\u00f9goro. Oe contat 88 comunes.\nTirat 82.433 km\u00b2 e contat 160.746 bividores (2016)."}
{"id": "1706", "revid": "111", "url": "https://sc.wikipedia.org/wiki?curid=1706", "title": "Prov\u00ecntzia de su Campidanu de Mesu/campidanesu", "text": "Generalidadis.\nCreada de pagu cun 28 comunus tiraus de sa prov\u00ecntzia de Casteddu.\nNo tenit ancora una seu definidia. Po imoi sa seu est in Seddori.\nTirat 1.516,19 kil\u00f2metrus cuadraus e contat 105.400 bividoris (2001).\nSa targa est VS po una lei noa, ma innantis est st\u00e8tia MD."}
{"id": "1708", "revid": "7227", "url": "https://sc.wikipedia.org/wiki?curid=1708", "title": "Sardinnia/campidanesu", "text": "Sa Sard\u00ecnnia est un'\u00ecsula de su Mari Mediterr\u00e0niu ocidentali, posta a unus 200km de sa pen\u00ecsula italiana, su pr\u00f2piu de sa Tunisia, unus 300km de sa Lig\u00f9ria e 500 de sa Sp\u00e0nnia. Sa terra prus acanta est sa C\u00f2rsiga, 11 km sceti. "}
{"id": "1711", "revid": "154018", "url": "https://sc.wikipedia.org/wiki?curid=1711", "title": "Cabuderra", "text": "Cabuterra est una bidda de sa tzitadi metropolitana de Casteddu con 24.000 abitantisi.\nCennus generalis.\nDas collias prus attasa de sa fasci monatana chi fairi de corona a sa zona pianeggianti de su brazzu occidentali de su Golfu des Angelusu, s'estendiri su territoriu chi pigara su nomini de Cabuderra.\nSa bidda de Cabuderra est a 17 km de Casteddu. Situara trai mari e muntangia e su stangiu, est principalmenti una bidda agricula. Nutevoli est sa sua crescita demugrafica des utimus 50 annus. In sa sua istoria funt importantis sa cresia de sant'Efis, de santa Brabara e de santu Gironi."}
{"id": "1712", "revid": "587", "url": "https://sc.wikipedia.org/wiki?curid=1712", "title": "Arm\u00f9ngia", "text": "Arm\u00f9ngia (fintzas connotu comente Arm\u00f9nja, in italianu \"Armungia\") est unu comunu de 584 abitantes de sa prov\u00ecntzia de Sud Sardigna.\nEst su logu aundi est n\u00e0sciu Emilio Lussu."}
{"id": "1745", "revid": "171817", "url": "https://sc.wikipedia.org/wiki?curid=1745", "title": "Limba de Mesania", "text": "Sa Limba de Mesania est sa proposta de M\u00e0riu Puddu, e sa grafia dda impreant in su \"Ditzion\u00e0riu de sa Limba e de sa Cultura Sarda\".\nSa proposta de Puddu fait a dda cunsiderai b\u00e0sciu duos puntos de bista: sa l\u00ecngua e s\u2019iscridura.\nL\u00edngua.\nS'idea de Puddu est ca sa Arregioni Sardigna arr\u00edciat \"in intrada\" dogumentus in calisisiat bariedadi, ma impreit po is paperis suus \"in essida\" una bariedadi feti de su sardu, assentendi sa \"de mesania\", est a nai sa de sa zona \"murra\" in mesu a Campidanu e Logudoro, sp\u00e8tzia is biddas de su Barigadu, de su Mandrolisai, de sa Brabaxa de Breb\u00ed e parti arta de su Campidanu de Aristanis, de Parti Valentza e Brabaxana. A parri suu is puntus de fortza de custa bariedadi funt: \nScriidura.\nPudhu partit de s'idea chi d\u00f2nnia l\u00ecngua abis\u00f2ngiat de unu sistema ortogr\u00e0figu suu, ca impreendi su de un'atra l\u00edngua est capatzi ki b\u00e8ngiant barrancus mannus. Custu no bolit nai chi su sistema suu siat traballosu, ma bolit unu pagu de ist\u00fadiu po dhu manigiai beni, poita ca assentat unu n\u00fameru de grafemas e fonemas prus ampru de su de sa LSU. Su sistema permitit de scriri de manera bastantementi crara no feti sa bariedadi de mesania ma casi totu is atras.\nPiessignus.\nCarater\u00ecstigas de sa grafia de Pudhu, diferentis de sa LSU, funt:\nCullegamentus de foras.\nFait a agatai atras iscedas e ainas in su giassu www.condaghes.com/, cun art\u00edgulus de atrus istudiosus puru."}
{"id": "1746", "revid": "147271", "url": "https://sc.wikipedia.org/wiki?curid=1746", "title": "Grafia sarda aut\u00f2noma", "text": "Est sa proposta, cun is annus unu pagu arranjada, de Antoni L\u00e8pori (e de atrus innantis de issu). Pensada po su campidanesu ma bona a su pr\u00f2piu po is atras bariedadis, est nas\u00e7a in is annus '70, candu unus cantu scriidoris ant tentu barrancus a scriri su sardu in grafia italiana.\nIs chi scrint cun custu sistema po su prus pensant ca no dui bollat una bariedadi feti de sardu calada de s'artu, ma una agualadura fata de sa genti a partiri de una grafia comuna chi donjat a totus sa possibilidadi de scriri sa bariedadi locali insoru. Castiendi a sa pol\u00ectiga, sa Arrejoni Sardinja iat a podi arriciri calisisiat bariedadi de sardu e arrespundi in d-una de is duas bariedadis mannas (Logudoresu e Campidanesu), e prov\u00ecntzias e comunus impreai sa bariedadi de sa cussorja insoru. De s'impreu fitianu e p\u00f9brigu iat a nasci a giru de pagu tempus (unus cantu annus) unu \"modellu\" chi fatzat a puntu c\u00e0ncaru: s'idea de fundu est ca sa l\u00ecngua est una moda, e da fait sa genti chi da fueddat, no unus cantu professoris s\u00e8tzius a giru de una mesa.\nS'idea struturali de custu sistema est ca una l\u00ecngua de minoria no potzat impreai sa grafia de sa l\u00ecngua dominadora bas\u00e7u per\u00ecgulu de biri assentau una borta po sempri su stadu de inferioridadi chi tenit e de no podi nimancu descriri a sei matessi in is bariedadis suas.\n&lt;br&gt;Ndi bessit unu sistema chi, jai in s'arfabetu, tenit pagus cosas in comunu cun su de s'italianu: po custu is cuncordadoris ant pigau a essemprus atras l\u00ecnguas l\u00ecnguas arromanzas e ant pigau de su connotu totu su chi podiant, po podi burrai de su sistema gr\u00e0figu cantu prus \"italianismus\" podessint.\n&lt;br&gt;Cunsiderendi su n\u00f9meru de fonemas e grafemas assentaus, est forsis su sistema chi permitit mellus de scriri su sardu in calisisiat bariedadi: est fintzas prus arricu de su de Puddu, mancai no siat aicetotu pretzisu.\nSinnus carater\u00ecstigus de custu sistema gr\u00e0figu, cara a LdM e LSU, funt:\nAc\u00e0pius de foras.\nPodeis agatai prus scedas in custa p\u00e0gina e in is ac\u00e0pius chi eis a agatai innia.\n&lt;br&gt;Da impreant in medas jassus web comenti e custus (e atrus ancora):"}
{"id": "1747", "revid": "174178", "url": "https://sc.wikipedia.org/wiki?curid=1747", "title": "Regione Aut\u00f2noma de sa Sardigna", "text": "Sa Regione Aut\u00f2noma de Sardigna est una regione a istatutu ispetziale de sa Rep\u00f9blica Italiana, istabilida in sa Costitutzione e n\u00e0schida in su 1948. \u00d2cupat s'\u00ecsula de Sardigna e sas isuleddas minores a ingh\u00ecriu suo, comente s'artzip\u00e8lagu de La Maddalena, s'\u00ecsula de Malu Entu, de s'Asinara...\nSu primu Cuss\u00ecgiu Regionale l'ant eletu in su 1949.\nSa sede regionale est Casteddu.\nComo (dae su 2014) su presidente est Christian Solinas (Psd'Az).\nS'Istatutu.\nAprovadu dae sa \"Assemblea Costituente\" su 31 ghenn\u00e0rgiu 1948, l'ant ufitzializadu cun lege costitutzionale n.3 de su 26 de fre\u00e0rgiu 1948.\nEst partzidu in oto \"t\u00ectulos\":"}
{"id": "1750", "revid": "19666", "url": "https://sc.wikipedia.org/wiki?curid=1750", "title": "Prov\u00ecntzia de T\u00e0tari", "text": "Sa prov\u00ecntzia de T\u00e0tari o Sassari o meria de T\u00e0tari o Sassari est una prov\u00ecntzia de sa Sardigna, sa prus antiga imparis cun sa de Casteddu. At l\u00e0canas cun sa prov\u00ecntzia de Aristanis e sa prov\u00ecntzia de N\u00f9goro a meridione, e cun su mare a tramuntana, otzidente e oriente.\nSa sede est T\u00e0tari."}
{"id": "1763", "revid": "263", "url": "https://sc.wikipedia.org/wiki?curid=1763", "title": "Prov\u00ecntzia de S\u00e0ssari", "text": ""}
{"id": "1766", "revid": "38", "url": "https://sc.wikipedia.org/wiki?curid=1766", "title": "Italia", "text": ""}
{"id": "1781", "revid": "14052", "url": "https://sc.wikipedia.org/wiki?curid=1781", "title": "Lingu\u00ecstica", "text": "Sa lingu\u00ecstica est s'ist\u00f9diu de sa limba segundu sos m\u00e8todos de sa isci\u00e8ntzia moderna.\nSa lingu\u00ecstica \u00f2perat in sos campos de: fonologia, morfologia, sintassi (chi imparis formant sa chi in su connotu la narant gram\u00e0tica), m\u00e8trica (chi ist\u00f9diat s'istrutura r\u00ectmica e sa t\u00e8cnica componidora de sos versos), sem\u00e0ntica, lessicografia (chi abratzat s'etimologia). Sutadissiprinas suas podent esser cunsideradas sa dialetologia, sa sotziolingu\u00ecstica, s'etnolingu\u00ecstica e sa psicolingu\u00ecstica.\nSos duos m\u00e8todos printzipales umperados dae sa lingu\u00ecstica sunt:\nN\u00e0schida de sa lingu\u00ecstica sincr\u00f2nica.\nSa lingu\u00ecstica sincr\u00f2nica naschet cun sos cursos de lingu\u00ecstica generale fatos dae Ferdinand de Saussure a Ginevra. In particulare, in su de duos cursu (1908-1909) sunt definidos sos fundamentos de sa dissiprina nessi finas a Noam Chomsky. Ferdinand de Saussure cunsiderat comente tarea de sa lingu\u00ecstica fraigare teoremas a pitzus de sa limba e demustrare\u00b7los, iscampende afirmatziones \"flottantes\" de sa lingu\u00ecstica diacr\u00f2nica de s'Otoghentos. Pro Saussure, sa limba est unu sistema \"serr\u00e9\", e duncas sa teoria - est a narrer sa lingu\u00ecstica generale - depet esser su matessi. Su modellu suo de isci\u00e8ntzia est sa geometria.\nPro arribare a custu modellu iscient\u00ecficu Saussure cheret definire pretzisamente ite est una limba. A difer\u00e8ntzia de sas \u00e0teras isci\u00e8ntzias, sa lingu\u00ecstica uumperat comente trastu de analizu s'ogetu suo. Duncas, pro iscampare sos latzos de sas currespund\u00e8ntzias, si partit sa limba in duas perras: sa \"langue\", est a narrer su podere, sa capassidade, s'organizatzione pronta pro faeddare de sa limba cunsiderada in sa persona, e sa \"parole\", s'atzione de sa persona chi realizat su podere suo gr\u00e0tzias a su cumbentu sotziale chi est sa limba.\nPartende dae s'an\u00e0lisi de sa isci\u00e8ntzia de sos sinnos (semi\u00f2tica) de s'iscritura, Saussure tirat sas propriedades chi distinghent sas limbas dae sos \u00e0teros sistemas de sinnos.\nSa lingu\u00ecstica duncas pertocat innantis de totu a sa \"langue\", chi est un'astratzione reduiditza a unu sistema de sinnos, ue onzi sinnu est solidale a s'\u00e0teru: si introduimus in su sistema unu sinnu nou, s'isp\u00e0tziu de denotatzione de su sistema at a mudare totu cantu est; a sa fine, una \"langue\" de duos sinnos at a denotare unu mesu de sos \"denotata\" cun unu sinnu e s'\u00e0teru mesu cun s'\u00e0teru.\nIn sa limba s'inghitzada est reduida a su prus pagu: su momentu de su cumbentu pro sos sinnos (cuntratu primitivu), finas p\u00f9bricu comente in s'acasu de s'esperanto, sas generatziones de pustis lu retzint de manera passiva: sa limba intrat in sa \"bida semiol\u00f2gica\" sua e non faghet prus a torrare agoa. No est duncas de interessu resonare de s'or\u00ecgine de sas limbas prus de cantu siat a resonare de s'or\u00ecgine de su R\u00f2danu (Saussure).\nSa noidade de Saussure pertocat a sas cosas e a sas cosas de sa lingu\u00ecstica: dae inoghe sa distintzione intra lingu\u00ecstica sincr\u00f2nica e lingu\u00ecstica diacr\u00f2nica e sa n\u00e0schida de sa lingu\u00ecstica comente isci\u00e8ntzia moderna."}
{"id": "1784", "revid": "3602", "url": "https://sc.wikipedia.org/wiki?curid=1784", "title": "Limbas de sa Sardigna", "text": "Limbas de sa Sardigna:\nBae puru a bidere"}
{"id": "1808", "revid": "203", "url": "https://sc.wikipedia.org/wiki?curid=1808", "title": "Prov\u00ecntzia de Terranoa-T\u00e8mpiu", "text": "Sa Prov\u00ecntzia de Terranoa-T\u00e8mpiu o Meria de Terranoa-T\u00e8mpiu est istada una de sas prov\u00ecntzias de sa Regione Aut\u00f2noma de sa Sardigna.\n= Generalidades =\nCreada in su 2005 cun 24 comunas tirados dae sa Prov\u00ecntzia de T\u00e0tari e 2 dae sa de Prov\u00ecntzia de N\u00f9goro. \nSu n\u00f2mene ufitziale in italianu fit Provincia di Olbia-Tempio.\nSa seas definitivas de sos \u00f2rganos e sos uf\u00ectzios sunt istaos Terranoa e T\u00e8mpiu.\nTirada 3.397 chl\u00f2metros cuadros e contat 157.859 bividores (2010).\n= Comunas ="}
{"id": "1809", "revid": "9584", "url": "https://sc.wikipedia.org/wiki?curid=1809", "title": "Prov\u00ecntzia de Ogiastra", "text": "Generalidadis.\nSa Prov\u00ecntzia de s'Ogiastra o Meria de s'Ogliastra est stetia creada de pagu cun 23 comunus tiraus de sa Prov\u00ecntzia de N\u00f9goro.\nSu n\u00f2mini ufitziali est Prov\u00ecntzia de s'Ogiastra.\nTenit duas capitalis: Lanus\u00e8i (auba si reunit sa Giunta) e Tortuelie (auba si reunit su Cuss\u00ecgiu). \nTirat 1.854,24 chil\u00f2metrus cuadraus e contat 57.275 bividoris (2016)."}
{"id": "1810", "revid": "14", "url": "https://sc.wikipedia.org/wiki?curid=1810", "title": "Mann\u00e0le", "text": ""}
{"id": "1818", "revid": "14", "url": "https://sc.wikipedia.org/wiki?curid=1818", "title": "Mob\u00e8nti", "text": ""}
{"id": "1827", "revid": "5417", "url": "https://sc.wikipedia.org/wiki?curid=1827", "title": "Bichipedia", "text": ""}
{"id": "1840", "revid": "2404", "url": "https://sc.wikipedia.org/wiki?curid=1840", "title": "Lussemburgu", "text": "Lussemburgu est una natzione in s'Europa otzidentale. Sa capitale sua est Lussemburgu."}
{"id": "1841", "revid": "7227", "url": "https://sc.wikipedia.org/wiki?curid=1841", "title": "Isv\u00e8tzia", "text": "S'Isv\u00e8tzia (in isvedesu: \"Sverige\" [\u02c8sv\u00e6rj\u025b]), ufitzialmente Regnu de Isv\u00e8tzia (in isvedesu: \"Konungariket Sverige\"), est unu paisu iscand\u00ecnavu de Europa de su Norte chi faghet parte de s'Unione Europea (UE). Sa tzitade prus pobulada e fintzas capitale est Istocolma.\nCun un'ist\u00e8rrida de 450 295 km\u00b2,\u200b est su de chimbe paisos prus mannos de Europa. In su 2016, contaiat una populatzione totale de pagu prus de 10 milliones de persones e una densidade de petzi 22 h/km\u00b2, simigiante a \u00e0teros paisos de matessi \u00e0rea geogr\u00e0fica.All\u00e0canat in su norte cun sa Norv\u00e8gia e sa Finl\u00e0ndia, in s'estu cun sa Finl\u00e0ndia e su golfu de B\u00f2tnia, in su sud cun su mare B\u00e0lticu e in s'ovest cun su mare de su Norte e sa Norv\u00e8gia. Est fintzas giunta a sa Danimarca pro m\u00e8diu de su ponte de \u00d8resund. \nTzirca su 98% tenet atzessu a Intern\u00e8t, cosa chi nde faghet su paisu cun sa penetratzione prus ist\u00e8rrida de su serv\u00ectziu in su mundu. Su 84% de sa populatzione bivet in zonas urbanas. Sa cunservatzione de sa natura, sa protetzione de s'ambiente e s'eficatzidade energ\u00e8tica sunt, in generale, una prioridade in sa formulatzione de pol\u00ecticas e contant subra un'apoderdura isparghinada a banda de sa populatzione.\u200b\nMantenet su modellu n\u00f2rdicu de benistare chi oferit assist\u00e8ntzia sanit\u00e0ria universale e istrutzione superiore grat\u00f9ita a is tzitadinos, tenet sa de \u00f9ndighi intradas pro c\u00e0pita prus artas de su mundu e ocupat posiduras artas in inditos medas de isvilupu umanu, incl\u00f9dida sa calidade de sa vida, seguresa, salude, educatzione, egualidade, e prosperidade.\nSu megioru de is trasportos e is comunicatziones at perm\u00ectidu s'isfrutu in iscala manna de benes naturales, susetotus sa linna e su minerale de su ferru. In is annos 1980, s'iscolarizatzione universale e s'industrializatzione ant perm\u00ectidu a su paisu isvilupare un'ind\u00f9stria manufatura de sutzessu. Tenet un'oferta rica de energia idroel\u00e8trica, antimes de petr\u00f2liu e setziduras de carbone iscassos. In su s\u00e8culu XX s'est agatadu in manera costante intre is paisos cun m\u00e8gius Inditu de Isvilupu Umanu.\nIs or\u00ecgines de s'Isv\u00e8tzia torrant a su s\u00e8culu X, mancari no esistet unu cunsensu ist\u00f2ricu a berus subra sa data de s'unificatzione sua.\u200b S'Isv\u00e8tzia moderna est n\u00e0schida dae sa separatzione dae s'Unione de Kalmar in su 1523, durante su guvernu de su re Gustav Vasa. Durante sa Gherra de is Trinta Annos, s'Isv\u00e8tzia aiat cumintzadu un'ispainadura territoriale chi diat giughere a sa formatzione de s'Imp\u00e8riu Isvedesu in su s\u00e8culu XVI. Sende gasi, sa majoria de is territ\u00f2rios conchistados foras de sa pen\u00ecsula iscand\u00ecnava fiant p\u00e8rdidas durante is s\u00e8culos a sighire. Sa metade orientale de Isv\u00e8tzia, s'atuale Rep\u00f9blica de Finl\u00e0ndia, costituida dae sa metade orientale de Norrland e \u00d6sterland fiat istada p\u00e8rdida a avant\u00e0giu de s'Imp\u00e8riu Russu in su 1809. Dae su 1814 a in antis, no at pigadu parte a cunflitu perunu, mantenende una pol\u00ectica \u00e8stera de paghe e neutralidade in tempus de gherra."}
{"id": "1843", "revid": "10458", "url": "https://sc.wikipedia.org/wiki?curid=1843", "title": "Matem\u00e0tica", "text": "Finalidades de sa Matem\u00e0tica.\nSa par\u00e0ula \"matem\u00e0tica\" benit de su gregu \u03bc\u03ac\u03b8\u03b7\u03bc\u03b1 (\"m\u00e1thema\"), tradusiditzu cun sas par\u00e0ulas \"isci\u00e8ntzia\", \"connosch\u00e8ntzia\" o \"imparu\"; \u03bc\u03b1\u03b8\u03b7\u03bc\u03b1\u03c4\u03b9\u03ba\u03cc\u03c2 (\"mathematik\u00f3s\") cheret narrer \"disizosu de imparare\".\nCun custa par\u00e0ula oe mutimus sa dissiprina chi, chistionende a s'ingrussu, podimus narrer chi ab\u00e0idat a sos protzedimentos chi permitent de ponner e resolver chistiones chi pertocant cantidade, tirada e figuras ispatziales, moimentos de corpos e chi ist\u00f9diat sos m\u00e8todos chi permitent de manizare de manera generale custos protzedimentos.\nSa matem\u00e0tica tenet unu connotu antigu in totu sos p\u00f2pulos; si fit dodada de m\u00e8todos e ogetos pretzisos, e duncas impunnaiat a arribare a su \"status\" de isci\u00e8ntzia, at passu passu alladiadu sas argumentos de sa chirca sua e ispainadu sos campos chi podet agiudare cun c\u00e0rculos e modellos. Est de importu chi in unas cantas limbas a sa par\u00e0ula singulare preferant su prurale \"matem\u00e0ticas\". \nTotu assentant chi sa matem\u00e0tica sighit a tenner resurtados de fatu e de bisura de importu mannu.\nIn s'ist\u00f2ria sua longa bi sunt istados tempos de grande cr\u00e8schida e de istentu de sos ist\u00f9dios. Custu in parte pro s'importu de sas personas bonas a donare aportos meda innoadores e craridores e de istrumbulare sa chirca matem\u00e0tica gr\u00e0tzias a sas calidades issoro de imparadores.\nSa manera de traballare e de comunicare de sos matem\u00e0ticos, reduit meda sos atopos de faddinas o de malu cumprendimentu.\nIn s'ist\u00f2ria de sa matem\u00e0tica faghet a bier una cuntierra continuada de duas maneras de intender s'isci\u00e8ntzia: una chi ab\u00e0idat a sas aprigaduras, e una chi ab\u00e0idat a sa sistemadura te\u00f2rica. A segunda de sas edades e de sos ambientes binchiat s'una o s'\u00e0tera.\nArgumentos de sa Matem\u00e0tica.\nCirchemus como de sinnalare a s'ingrussu sos argumentos ogetos de sa chirca matem\u00e0tica, mustrende una isp\u00e8tzia de caminu ghiadu acostende passu passu sos problemas, sas resonadas e sas sistemaduras te\u00f2ricas.\nSos primos problemas chi portant a s'acostare a sa matem\u00e0tica sunt sos chi faghet a afrontare cun s'aritm\u00e8tica: sunt c\u00e0rculos fatos cun sas bator oberatziones chi podent pertocare contabilidade siendale, apr\u00e8tziu de mann\u00e0rias geom\u00e8tricas o mec\u00e0nicas, c\u00e0rculos pro ogetos e t\u00e8cnicas chi agatamus in sa vida de onni die.\nSos prus simpres de custos c\u00e0rculos faghet a los fagher serbende\u00b7si petzi de n\u00f9meros interos naturales, ma luegus sos probremas de c\u00e0rculu rechedent de poder manigiare sos n\u00f9meros interos acapiados e sos n\u00f9meros ratzionales. \nSos probremas de c\u00e0rculu prus simpres los resolvimus cun f\u00f2rmulas chi torrant resurtados consighiditzos. Faghende prus dif\u00ectziles sos enuntziados nois depimus serbire de ecuatziones. Sas prus simpres sunt sas lineares, e ca a issas portant sas chistiones geom\u00e8tricas prus simpres, e ca sunt resolviditzas, totas o gas\u00ec, cun protzessos istandard.\nIn sa geometria prana elementare ponimus finas problemas de costrutzione chi rechedent de aprofundire unas cantas costrutziones geom\u00e8tricas.\nIn sas f\u00f2rmulas e in sas ecuatziones est megius a fagher intrare par\u00e0metros cun balore no definidu: de gasi podemus disponner de ainas de portada prus generale, chi permitent de cunsighire economias mannas de cunsideru. Pro apretziare megius sas f\u00f2rmulas e pro resolver medas tipos de ecuatziones est abis\u00f2ngiu a pensare unu c\u00e0rculu literale chi permitat de aminudare unas cantas f\u00f2rmulas. Sas r\u00e8gulas de custu c\u00e0rculu literale cumponent s'\u00e0lgebra elementare chi faghet a cunsiderare una t\u00e8cnica chi podet esser utilosa pro totos.\nPrimos bis\u00f2ngios de impostare unu sistema e duncas bis\u00f2ngiu de astratzione: arribamus a istudiare sas istruturas.\nPartes de sa Matem\u00e0tica.\nCantidades.\nN\u00f9meru -- N\u00f9meros naturales -- Pi Gregu -- N\u00f9meros interos -- N\u00f9meros ratzionales -- N\u00f9meros irratzionales -- N\u00f9meros cumplessos -- N\u00f9meros ipercumplessos -- N\u00f9meros iperriales -- N\u00f9meros surreales -- N\u00f9meros ordinales -- N\u00f9meros cardinales -- N\u00f9mene de sos n\u00f9meros -- Disfinidu\nAinas.\nAinas inform\u00e0ticas.\nIn sos \u00f9rtimos annos amus tentu a disposta medas pachitos software impunnados a automatisare s'esecutada de c\u00e0rculos num\u00e8ricos, sas elaboradas simb\u00f2licas, sa fraigadura de gr\u00e0ficos e de ambientes de bisura e, pro cunsigh\u00e8ntzia, impunnados a agiudare s'ist\u00f9diu de sa matem\u00e0tica e s'adelantamentu de sos programas chi potzant esser diaderus funtzionales.\nDe importu e capassidade manna sunt sas chi naramus sistemas de \u00e0lgebra inform\u00e0tica o finas cun su n\u00f2mene ingresu Computer algebra systems, incurtzadu in CAS. \nSinnalamus unos cantos programas open source o comuncas a disposta a donu pro s'ist\u00f9diu de sa matem\u00e0tica:\nIstruturas.\n\u00c0lgebra astrata -- Teoria de sos n\u00f9meros -- Geometria alg\u00e8brica -- Teoria de sos grupos -- Mon\u00f2ides -- An\u00e0lisi -- Topologia -- \u00c0lgebra lineare -- Teoria de sos grafos -- \u00c0lgebra universale -- Teoria de sas categorias\nIsp\u00e0tzios.\nTopologia -- Geometria -- Trigonometria -- Geometria alg\u00e8brica -- Geometria diferentziale -- Topologia diferentziale -- Topologia alg\u00e8brica -- \u00c0lgebra lineare -- Geometria fratale -- Teoria de sa mesura -- An\u00e0lisi funtzionale\nMatem\u00e0tica apricada.\nMec\u00e0nica -- An\u00e0lisi num\u00e8rica -- Otimizu -- Probabilidade -- Istat\u00ecstica -- Matem\u00e0tica siendale\nFondamentos e m\u00e8todos.\nFilosofia de sa matem\u00e0tica -- L\u00f2gica matem\u00e0tica -- Teoria de sos modellos -- Teoria de sos umpares -- Teoria de sas categorias -- T\u00e0ula de sos s\u00ecmbulos matem\u00e0ticos -- L\u00f2gica"}
{"id": "1844", "revid": "8884", "url": "https://sc.wikipedia.org/wiki?curid=1844", "title": "Geografia", "text": "Sa geografia (dae su latinu \"geographia\", e custu dae su gregu, \u03b3\u03b7/\u03b3\u03b5\u03b9\u03b1 (terra) e \u03b3\u03c1\u03b1\u03c6\u03b5\u03b9\u03bd (iscrier), de manera literale, \"iscritura de sa terra\") est s'isci\u00e8ntzia chi ist\u00f9diat, int\u00e8rpretat, descriet e rapresentat sa Terra in sos aspetos suos f\u00ecsicos e in sos organismos ispatziales de su pizu suo.\nSa geografia est meda prus de sa cartografia, est a narrer s'ist\u00f9diu de sas mapas, e no est nemancu s'ist\u00f9diu de cabos e calas, no iscrucuzat petzi ite e ue est in sa Terra, ma finas ca est ingune e non a carchi \u00e0tera banda, relatende\u00b7si a sa 'postura in s'isp\u00e0tziu' sua. Ist\u00f9diat custu chi sa c\u00e0usa siat naturale o umana, e ist\u00f9diat sas cunsigh\u00e8ntzias chi custos fatos det\u00e8rminant.\nIst\u00f2ria.\nSos primos \u00f2mines chi ant elaboradu unu cuntzetu de geografia sunt istados sos Gregos, chi li ant postu su n\u00f2mene. Ma s'isci\u00e8ntzia issoro si firmaiat a descritziones meda resuminosas e rudimentales de su mundu, e duncas sunt istados sos Romanos, chi ant compudadu terras noas, sos chi ant agiuntu t\u00e8cnicas noas; Strabone (b\u00ecvidu no ischimus cando, ma intre su s\u00e8culu I a.C. e su s\u00e8culu I ap.C.), at cumpostu una \"Ist\u00f2ria\" manna (arribada a nois petzi in pagos cantos) e una \"Geografia\" de su matessi importu e interesa, chi imbetzes est arribada a nois in conditziones bonas.\nIn s'Edade de Mesu custa isci\u00e8ntzia at comintzadu a torrare a coa, ca medas bortas la contaminaiant cre\u00e8ntzias religiosas: bi sunt istadas duncas pagas \u00f2peras, chi ant pro nois oe s'aspetu de listas, o cartas grusseras medas e medas bortas finas imbentadas. Bogamus dae su contu sos ge\u00f2grafos \u00e0rabos, chi ant creadu \u00f2peras de calidade manna, comente pro esempru su \"Libro del Re Ruggiero\", de Idrisi (de su s\u00e8culu XII), e \u00e0teros autores comente Ibn Battuta e Ibn Khaldun. \nCun sos grandes compudos terrestres impunnados a s'\u00c0sia (\"Il Milione\" de Marco Polo est un'esempru amajosu) e cuddas mar\u00ectimas cara a sas Am\u00e8ricas, s'\u00f2mine at torradu a iscoberrer sa passione pro sa geografia, e su bis\u00f2ngiu de un'ist\u00f9diu prus incuradu. Sunt difatis de su s\u00e8culu XVI sos primos atlantes, e de su s\u00e8culu XVII sas tentadas de \"Varenio\" de sistemare s'isci\u00e8ntzia geogr\u00e0fica.\nIn su s\u00e8culu XVIII ant comintzadu a intender comente tarea printzipale de sa geografia sa regorta de dados de sas carater\u00ecstigas f\u00ecsicas, sotziales, econ\u00f2micas, ist\u00f2ricas de onni terra. In su s\u00e8culu XIX est n\u00e0schida sa geografia moderna, gr\u00e0tzias (innantis de totu) a sos tedescos Alexander von Humboldt (chi nde at fundadu s'indiritzu natural\u00ecsticu) e Ritter (chi nde at fundadu s'indiritzu antr\u00f2pico-ist\u00f2ricu): cun su passare de su tempus custos duos indiritzos si sunt unidos in unu ebia. Luegus est intrada che disciprina in s'universidade, comintzende dae Parigi e Berlinu.\nIn sos \u00f9rtimos duos s\u00e8culos, sa cantidade de connosch\u00e8ntzias e su n\u00f9meru de ainas dispon\u00ecbiles sunt cr\u00e8schidos meda. Bi sunt lig\u00e0menes fortes intra sa geografia e sas isci\u00e8ntzias de geologia e bot\u00e0nica, comente puru economia, sotziologia e demografia. In su s\u00e8culu XX, in otzidente, sa disciprina geogr\u00e0fica l'ant esaminada in bator momentos diferentes: determinismu ambientale, geografia regionale, revolutzione cantitativa e geografia cr\u00ectica.\nM\u00e8todos.\nSos li\u00f2ngios ispatziales sunt su fundamentu de custa isci\u00e8ntzia, chi impreat sas mapas comente aina printzipale. Sa cartografia cr\u00e0ssica si est unida a s'an\u00e0lisi geogr\u00e0fica prus moderna, fundada a pitzus de su Sistema Informativu Geogr\u00e0ficu (GIS).\nSos ge\u00f2grafos impreant bator caminos ligados:\nPartes de sa geografia.\nGeografia f\u00ecsica.\nCusta parte cunsiderat sa geografia comente una isci\u00e8ntzia de sa Terra, chi impreat sa biologia pro cumprender su disinnu de sa flora e de sa f\u00e0una de su mundu, e matem\u00e0tica e f\u00ecsica pro cumprender su moimentu de sa Terra in li\u00f2ngiu cun sos \u00e0teros corpos de su sistema solare. \nGeografia Umana.\nCusta parte abratzat sos aspetos econ\u00f2micos, pol\u00ecticos e culturales de sa geografia, impunnada a sas isci\u00e8ntzias sotziales, e a sos aspetos non f\u00ecsicos de s'\u00f2rdine de su mundu. Es\u00e0minat comente sos \u00f2mines si adatant a su logu e a sas \u00e0teras personas, e sa manera chi bivent paris cun su mundu.\nAinas.\nSa cartografia est s'isci\u00e8ntzia apricada impunnada a fagher mapas, s'aina printzipale pro afigurare e analisare dados geogr\u00e0ficos. Cun sa cr\u00e8schida de sas tecnologias inform\u00e0ticas sos Sistemas Informativos Geogr\u00e0ficos (GIS), ant alladiadu sas possibilidades de atzessu, man\u00ecgiu e elaboratzione de dados geogr\u00e0ficos.\nSas terramannas.\n\u00c0frica - Am\u00e8ricas - Ant\u00e0rtica - \u00c0sia - Europa - Otze\u00e0nia\nBoghes ligadas.\nIstados de su mundu."}
{"id": "1845", "revid": "8884", "url": "https://sc.wikipedia.org/wiki?curid=1845", "title": "Isci\u00e8ntzias de sa Terra", "text": "Sas Isci\u00e8ntzias de sa Terra sunt totas sas disciprinas chi ist\u00f9diant s'istrutura interna, sa morfologia de p\u00ecgiu e s'evolutzione de su pianeta Terra. S'ist\u00f9diu de su pianeta nostru est unu campu de sa Planetologia, chi in generale ist\u00f9diat sos pianetas presentes in su sistema solare nostru.\nSas disciprinas printzipales sunt:\n\u00c0teras disciprinas cumpartint cun sas isci\u00e8ntzias de sa Terra unos cantos campos de interessu: pro esempru sa speleologia e sas isci\u00e8ntzias naturales."}
{"id": "1846", "revid": "587", "url": "https://sc.wikipedia.org/wiki?curid=1846", "title": "Ballau", "text": "Ballau est unu comune de 971 bividores de sa prov\u00ecntzia de Sud Sardigna."}
{"id": "1899", "revid": "17683", "url": "https://sc.wikipedia.org/wiki?curid=1899", "title": "Istados de su mundu", "text": "ATENTU: custa p\u00e0zina benit de sa wiki italiana. Cheret acabada de traduire, in isp\u00e8tzia sos n\u00f2menes de sos istados.\nLista in \u00f2rdine alfab\u00e8ticu de sos istados de su mundu cun indicatzione de su n\u00f9mene interu. \nBi sunt iscritos sos 191 istados de sas Natziones Unidas prus :"}
{"id": "1900", "revid": "10550", "url": "https://sc.wikipedia.org/wiki?curid=1900", "title": "Ist\u00f2ria", "text": "S'ist\u00f2ria est sa disciprina chi ist\u00f9diat sos fatos de su passadu cun sos documentos iscritos (o trascritos, si sunt testimonias orales) lassados dae comunidades e tziviltades umanas. Sa par\u00e0ula medas bortas la impreamus in generale pro indicare una regorta de informatziones a pitzus de ite est sutzessu in unu tempus lontanu meda.\nSu n\u00f2mene \"ist\u00f2ria\" benit dae su gregu \"\u03b9\u03c3\u03c4\u03bf\u03c1\u03af\u03b1\" (in latinu \"historia\"), \"unu relatu de sas informatziones de una persona\". Sos ist\u00f2ricos impreant fontes de tipu diferente, registratziones iscritas o imprentadas, intervistas (ist\u00f2ria orale) e archeologia. Modalidades diferentes podent esser impreadas a segunda de su per\u00ecodu suta es\u00e0mene, e s'ist\u00f9diu de s'ist\u00f2ria at sas modas e manias suas. Sos fatos sutzessos antis de s'assentadura umana sunt connotos comente antist\u00f2ria."}
{"id": "1909", "revid": "587", "url": "https://sc.wikipedia.org/wiki?curid=1909", "title": "Porto Alabe", "text": "Porto Alabe est sa fratzione marina de sa bidda de Tresnuraghes in sa Prov\u00ecntzia de Aristanis."}
{"id": "1911", "revid": "15757", "url": "https://sc.wikipedia.org/wiki?curid=1911", "title": "Tresnuraghes", "text": "Tresnuraghes est una bidda de 1.296 tzitadinos, situada in sa Prov\u00ecntzia de Aristanis."}
{"id": "1913", "revid": "2404", "url": "https://sc.wikipedia.org/wiki?curid=1913", "title": "Sotziologia", "text": "Sa sotziologia est una isci\u00e8ntzia chi s'\u00f2cupat de sas relatas sotziales e de totus sa cosa fata in pari cun \u00e0teros/\u00e0teras, est a narrere chi cheret ispricare sa vida partende dae su raportu chi esistit a intro de onniunu de nois\u00e0ter*s cun s*s \u00e0ter*s.\nDifatis, sa pessone umana no podet \u00e8ssere cunsiderada che una m\u00f2nade, e onniunu de nois\u00e0teros si podet cumpr\u00e8ndere petzi cumprendende su mundu inue isse bivet. Onniunu de nois\u00e0teros est s'\u00e0teru suo, su bighinu, s'isprigu in ue si rifletet s'identidade sua. E custu est beru in una manera particulare chi si cherent cumprender totus sos fen\u00f2menos chi podent esistire petzi cun sas fainas collaboradoras de pessones diversas.\nIst\u00f2ria de sa sotziologia.\nFintzas dae s'Antig\u00f2riu gregu-romanu, e, in maneras diversas in calechisiat tzivilidade, sas pessones umanas ant proadu a cumprender su mundu, siat in una manera ispont\u00e0nea e finas ing\u00e8nua, siat in una manera istudiada, chirchende a lu contzetualizare. Prima de s'isboddicu ufitziale de sa sotziologia che disciplina sient\u00ecfica aut\u00f2noma, a su mundu fiant atribuidos car\u00e0teres ontol\u00f2gicos, est a narrer ca su mundu fiat red\u00f9sidu a s'ess\u00e8ntzia sua (s'\u00f2mine a sa 'naduralesa umana', su s\u00f2tziu a un'\u00f2rdine c\u00f2smicu o reliziosu, ec.).\nPighende s'es\u00e8mpiu de s'isboddicu de sas si\u00e8ntzias de sa naturalesa in sos s\u00e8culos de XVII e de XVIII, su fil\u00f2sofu sotziale frantzesu Auguste Comte (1798-1857) si nd'imbentaiat sa par\u00e0ula 'sotziologia', e cuntzepiat unu programma gasi metaf\u00ecsicu pro custa disciplina noa. Ma est a s'acabu de su s\u00e8culu de XIX, cun su c\u00e0mbiu organizativu de sas universidades europeas ei sa modernizatzione issoro, chi si podet narrer ca sa sotziolozia che chistionu sient\u00ecficu aut\u00f2nomu siat n\u00e0schida, abarrende per\u00f2u semper pagu pagu tzeraca de sa filosofia, est a n\u00e0rrer abarrende una teoria sotziale chene de unu programma emp\u00ecricu isboddicadu e modernu.\nComentesisiat, sa n\u00e0schida de sa disciplina si depet atribuire massimamente a su frantzesu Emile Durkheim (1858-1917) e a su tedescu Max Weber (1864-1920). Sunt istados issos a fraigare sas craes cuntzetuales prus mannas e chi galu a sa die de oe cunditzionant sa disciplina. Segundu Durkheim, su cumportamentu de s'\u00f2mine e de sos grupos tenet sentidu e podet esser cumpresu ebbia, castiende a sas istitutziones sotziales, chi pretz\u00e8dint sa vida de donzi \u00f2mine e sutzedent a sa morte issoro. Sunt custas 'fatos sotziales' beros, tostados che pedra, chi s'imponent a sas s\u00e8beras e a su destinu individuales, pro m\u00e8diu massimamente de sa formatzione de sas identidades individuales. In s'\u00f2pera sua 'Le suicide' (1897) isse, impreende datos istat\u00ecsticos, dimustraiat s'ac\u00e0pio determinadore a intro de sa cultura de perten\u00e8ntzia ei sa s\u00e8bera prus personale chi podiat esistire, su suitz\u00ecdiu. Custu pro n\u00e0rrer ca est poss\u00ecbile de agatare una causalidade sotziale a calechisiat cumportamentu e s\u00e8bera.\nIn s'\u00f2pera de Weber, a sa cuntr\u00e0ria, s'interessu prus mannu no fiat su fatu ca s'atzione de sos \u00f2mines est cunditzionada dae sas istitutziones sotziales, ma su c\u00e0mbiu de sas istitutziones e de sos \u00f2mines 'etotu: e duncas pro ite massimamente su mundu modernu est caraterizadu dae sa possibilidade, atzetada dae sa sotziedade, chi si nde podiant cambiare istruturas, cumportamentos, etc. una cosa ca in sos mundos regulados dae su connotu fiat atzetadu in una manera diversa meda, e comuncu ostacoladu gasi semper. Pro ite, in particulare, su dis\u00ecgiu de richesa s'est furriadu in una manera noa e leg\u00ectima de traballare e de produer, s'impresa moderna ei s'isp\u00ecritu de su capitalismu. In un'\u00f2pera de maistru (S'\u00e8tica protestante e s'isp\u00ecritu de su capitalismu, 1904), Weber nosind'ammustrat in unu tretu ca \u00f2mines cunditzionados dae un'educatzione cat\u00f2lica, chi bidiat su dinare ei sa richesa che 'farra de su ti\u00e0ulu' si fiant cumbertidos, furriende\u00b7si\u00b7nde protestantes, a unu sentidu opostu, intepretende sa matessi cosa non prus che una nexe ma ke unu sinnu de sa gr\u00e0tzia de Deus e de sa sorte issoro che el\u00ecgidos e destinados a su paradisu; e, segundamente, ca custu cumportamentu n\u00e0schidu in un'ambiente religiosu at fatu n\u00e0scher s'isp\u00ecritu capitalista de impresa e duncas at modificadu no tantu e no solu sa religione, ma s'economia. Duncas, no est beru ca su cumportamentu umanu est intreamente cunditzionadu dae sas istitutziones sotziales e ca si podiat agatare c\u00e0usas \u00f9rtimas e ispricadoras de s'isboddicu de sa sotziedade e de su s\u00f2tziu.\nSu s\u00e8culu de XX est istadu marcadu massimamente dae s'ispostamentu de su tzentru de sas isci\u00e8ntzias otzidentales, e de sa sotziologia puru, dae s'Europa a s'Am\u00e8rica. Incue s'universidade aiat introd\u00f9sidu unu c\u00e0mbiu importante meda in s'istrutura de sa chirca: a sas cadreas monocr\u00e0ticas e baronales europeas si sustituiat su traballu de grupu, cun sa n\u00e0schida de su departimentu universit\u00e0riu. Inultras, \u00e0teros car\u00e0teres democr\u00e0ticos de sa cultura americana permitiant a sos chirkeris universit\u00e0rios de esser prus l\u00ecberos cunforma a s'esig\u00e8ntzia de respetabilidade a sa manera de sa gentitedda chi bi fiat in Europa. Insuma, fiant prus l\u00ecberos de chircare bias noas.\nIn sa sotziologia custu at significadu massimamente su cumentzu de unu programa emp\u00ecricu e sa bessida dae sas bibliotecas e departimentos universit\u00e0rios pro regoller sos dados emp\u00ecrigos in manera dereta. At cambiadu s'arte e at isboddicadu una parte emp\u00ecrica chi at a sinnare su benidore de sa disciplina.\nA su cumentzu, sa n\u00e0schida de unu Departimentu de antropologia e sotziologia in s'Universidade privada de Chicago fiat caraterizada dae su lantzu de una s\u00e8rie ist\u00f2rica de chircas a subra sa tzitade de Chicago e totu. In custas chircas si fiat isboddicadu su fundamentu de sos m\u00e8todos calitativos de chirca, est a n\u00e0rrere de s'intervista, de s'osservatzione, e de sa c\u00f2llida de testim\u00f2ngias, analizadas e interpretadas dae sos sotzi\u00f2logos. Aintro de custos sotzi\u00f2logos, tocat a amentare a Robert Park, William Thomas, e Everett Hughes, chi ant interpretadu sa sotziedade che unu inpari de mundos dominados dae s'interatzione sotziale, est a narrer dae cudd'aggregu de atziones e de interpretatziones de su mundu cumpartidas dae sa gente chi definit sas situatziones e ghiat sas atziones a sas s\u00e8beras.\nChe reatzione a custa manera de traballare, giai in sos annos trinta e massimamente in sos baranta e chimbanta, si sunt isboddicadas \u00e0teras sotziologias in sa Costa orientale de sos Istados Unidos, chi si sunt opostas a sos interatzionistas simb\u00f2licos siat in sa manera de chircare siat in sa visione generale de sa sotziedade. Pro issos, infatis, su s\u00f2tziu torrat a esser un'aggregu de cumportamentos chi sighint r\u00e8gulas generales (funtziones) provocadas dae su bisongiu ca ogni sotziedade tenet de respunder a esig\u00e8ntzias fundamentales (bisongios), comente a su produer sa richesa, trasferrer una cultura a sas generatziones noas, tenner cre\u00e8ntzias comunas, defender sa seguresa p\u00f9brica, etz. Pro respunder a custos bisonzos naturales de onzi s\u00f2tziu, in donzi sotziedade si sunt criadas istitutziones sotziales chi currispundent a custas funtziones, che sa c\u00f2yua, s'iscola, sa religione, s'economia, etc. Torrende a Durkheim (ma no de seguru a su Durkheim de \"Sas formas elementares de sa vida religiosa\"), issos bient in sa sotziedade un'aggregu de unidades chi respundent a una lege generale, chi est s\u00e0 de su mantenimentu de s'ecuil\u00ecbriu sotziale. Sende un'aggregu coerente de unidades discretas, fiat poss\u00ecbile a l'istudiare cantifichendilas. E tando fiat introd\u00f9sidu in sotziologia s'impreu de m\u00e8todos istat\u00ecsticos, pro m\u00e8diu de sa trasformatzione de protzessos sotziales in cantidades discretas. Su modellu te\u00f2rigu funtzionalista, che sos istruturalistas e neomarxistas, aderint totus a custa bisione chi redusit su cumportamentu sotziale a efetu de c\u00e0usas chi tocat a chircare in s'istrutura cumplessiva de sa sotziedade.\nCustu innestu at provocadu un'isboddicu chene pretzedentes de sa disciplina, aplicada massimamente a sa mesura de su mundu, chi est bessida dae s'universidade puru furriende\u00b7si\u00b7nde a impresa cummertziale (istitudos de sondazu) o, pro es\u00e8mpiu in Sardigna, a sustengiu parasient\u00ecficu a s'atzione pol\u00ectica, ma, a su matessi tempus, at provocadu sa poberesa te\u00f2rica ei sa decad\u00e8ntzia sient\u00ecfica de sa sotziolozia, chi s'est red\u00f9sida a una tautologia de sa sotziedade e no iscob\u00e8rit prus nudda, si no cunfirmat sos pregiud\u00ectzios de sos chircheris de professione e de su rangu sotziale issoro.\nIn sos annos partende dae su 1970, unos cantos grandos sotzi\u00f2logos, che Pierre Bourdieu in Frantza e Anthony Giddens in Rennu Unidu, ant chircadu de agatare un'intregu a intro sas duas bisiones de sa sotziedade, est a narrer s'istrutura cunditzionadora ei s'atzione cambiadora, cun \u00e8sitos chi si podint cuntierrare meda. Oe, comuncu, sa sotziologia in su mundu paret chirkende una bia noa, pro ite massimamente paret dif\u00ectzile de isprigare tropu de su chi sutzedit sighende custa imm\u00e0gines fortes de su chi est sa sotziedade in su cumplessu suo. Sas chircas emp\u00ecricas no portant a niuna iscoberta, e cunfirmant sas ip\u00f2tesis de sos chircheris ebbia.\nPro custu, massimamente in Am\u00e8rica, in Frantza, in sos Logos Bassos, in Germ\u00e0nia e in sos Logos iscand\u00ecnavos, si assistet a una torrada a s'iscola de Chicago e a sos m\u00e8todos suos de chirca.\nSa sotziologia in Sardigna.\nIn Sardigna sa sotziologia s'est isboddicada pagu e male, s\u00e8mpere atzeracada a sa sotziologia italiana, chi est una de sas prus peus chi si podiat agatare in su mundu. Imp\u00e8dida a suta de su fascismu, sa n\u00e0schida sua apustis de sa liberatzione est istada cunditzionada dae sa sotziologia funtzionalista americana e dae su marxismu. Ideol\u00f2zica, irraighinada in unu mundu parafeudale che s'universidade italiana, sa sotziolozia sarda est p\u00f2bera e chene prest\u00ecgiu sotziale. S'ist\u00f2ria sua, comuncu, tocat a l'iscrier. Isfortunadamente, sa sotziedade sarda est istada s'ogetu de \u00e0teras disciplinas, massimamente s'antropolozia, chi ant partitzipadu a fraigare un'imm\u00e0gine de sa Sardigna che unu p\u00f2pulu antigu e acapiadu a su connotu, inimigu de sa modernidade chi podiat benner solamente dae sos terramannesos e dae sos 'progressistas', e chi meritaiat una sorte de museu ebia. E sos antrop\u00f2logos sardos sunt macos de museos. Medas sotzi\u00f2logos cunfirmativos sunt de custu partidu, e sighint a cooperare pro fraigare un'im\u00e0gine de sa sotziedade sarda che inimiga de sa modernidade e de su progressu (ass\u00f9midos che unu bene in se e assoludu, ma descritos segundu sos prezu\u00ectzios issoro), mentres medas \u00e0teros sunt proende a isboddicare una sotziologia chene pregiu\u00ectzios ideol\u00f2gicos.\nAintro de sas chircas de sa sotziedade sarda prus importantes nosi nde podimus amentare \"La famiglia esclusiva\" de Luca Pinna (1971), \"Proletariato e ceti medi in Sardegna\" de Marcello Lelli (1974), \"Famiglie di pastori\" de Benedetto Meloni (1984), \"Le lingue dei sardi\" incurada dae A. Oppo (2006). Una parte de Sardigna est istada istudiada cun una chirca manna fata in sos Chimbanta aintro de su \"Progetu Sardigna\" finantziadu dae s'OCSE, chi est istada torrada a \u00e8ssere publicada in custos \u00f9rtimos annos (\"Socialit\u00e0 e organizzazione in Sardegna\", inc. dae A. Anfossi, torrada a s'imprenta in su 2008).\nComente si podet b\u00ecere, niunu de sos libros de sa sotziologia sarda at influidu in sa cuntierra p\u00f9brica comente, naramus, a \"La vendetta barbaricina come ordinamento giuridico\" de A. Pigliaru, \"La rivolta dell'oggetto\" de M. Pira o a s'\u00f2bera de Antoni Gramsci, chi sunt traballos chi pertennent a \u00e0teras traditziones disciplinares. No bi sunt mai istados traballos de sotziologia iscritos in sardu."}
{"id": "1918", "revid": "2404", "url": "https://sc.wikipedia.org/wiki?curid=1918", "title": "Rennu de Sardigna", "text": " \nCun\u00a0Rennu de Sardigna (n\u00f9mene uffitziale: \"Rennu de Sardigna, Tzipru e Gerusalemme, Ducadu de Savoja e Monferrato, Printzipadu de Piemonte) \"si faghet comunemente riferimentu a su rennu chi a partire de su 1720 fiat suta pod\u00e8riu de sa dinastia Savoja, annu cando s'\u00ecsula e rennu de Sardigna fiat istada tzedida a su pr\u00ecntzipe piemontesu Vot\u00f2riu Amedeu II de Savoja, in cambiapare cun s'Imp\u00e8riu de \u00c0ustria de sa Sitz\u00eclia. Sa Sardigna fiat difatis istada pretzedentemente assignada a custos \u00f9rtimos cun su tratadu de Utrecht (1713). \nSu rennu fiat formadu foras de Sardigna de su ducadu oe frantzesu de Savoja, de su printzipadu de Piemonte, de sa Contea de Nitza e a partire de su 1815 - annu de concluida de su cungressu de Vienna - nde faghiat parte fintzas sa Lig\u00f9ria cun sa capitale sua G\u00e8nova. In su 1860 su rennu aiat p\u00e8rdidu sos territ\u00f2rios de Savoja e Nitza, tz\u00e8didos a sa Frantza che pagamentas pro s'azudu in sa gherra contra de sos austr\u00ecacos. \nS'istitutzione de su t\u00ectulu de Rennu de Sardigna e C\u00f2rsica (\"Regnum Sardiniae et Corsicae\") remontat a su 1297 (o 1299). Pro res\u00f2rvere sas cuntierras intre sa Corona de Aragona e sos Angious su paba Bonif\u00e0tziu VIII, chi pretendiat chi is \u00ecsulas pert\u00e8nnerent a su pabadu, aiat dadu a su re aragonesu Jacu II \"licentia invadendi\", chi beniat a \u00e8ssere su deretu de las inv\u00e0dere e nde las cunchistare. S'efetiva annessione de s'\u00ecsula de Sardigna intrena fiat acont\u00e8ssida a pustis de sa derrota de su Zudigadu de Arbarea in su 1420. In su 1479 li fiat mudadu n\u00f2mine in \"Rennu de Sardigna\". Sa pertin\u00e8ntzia a sa Corona de Aragona fiat mantenta gasi a pustis de s'unione cun sa Corona de Cast\u00ecllia fintzas a su 1713, cando fiat tz\u00e8dida a sos austr\u00ecacos a cunsighidu de sa gherra de sutzessione ispagnola. A fatu de una recunchista curtza dae s'Ispagna fiat in fines destinadu a sos Savojas. \nSuta poderiu piemontesu sa capitale pol\u00ectica e economica de su rennu fiat tramudada a Torinu, mancari ufitzialmente intre su 1326 e su 1847 esseret Casteddu. Contrassempere a su n\u00f9mene sa Sardigna aiat in realidade pagu importu in sas detzisiones chi pertocaiant s'istadu. Tenta pro tempus mannu prus che totu in cunsideru che possibile territ\u00f2riu de cambiapare, aiat nointames ondradu sos \"pr\u00ecntzipes\" de Piemonte de su t\u00ectulu de \"res\".\nSa fine sua currespondet a sa n\u00e0schida de su Rennu de It\u00e0lia, de chi est cunsideradu legalmente istadu fundadore.\nIst\u00f2ria.\nIn su 1297, addurande galu sa gherra de su \"Vespro\" tra Anzoinos e Aragonesos, su papa Bonifaciu ottavu aiat cuntzedidu a sos Aragonesos sa corona de res de Sardinna in cambiu de sa de su rennu de Sitzilia: una \"licentia invadendi\" in beridade, ca sa Sardinna aiat zai sas istitutziones suas.\nInfattis b'aiant sos Pisanos in Casteddu e Gaddura, sos Doria in su Capu de Susu e supratottu su zuigadu de Arborea.\nSos Aragonesos aiant isettadu belle trint'annos, innantis de si movere. In su 1323, per\u00f2, aiant astrintu una alleantzia cun su zuighe arbarichesu Ugone su secundu e aiant movidu gherra contras a sos Pisanos de su Capu de Sutta. In su 1324 aiant conchistadu Casteddu e sas curadorias de cudda banda de s'isula. In su 1326 aiant bogadu a fora pro semper sos Pisanos fintzas dae sa tzittade fortificada de Casteddu.\nCusta est sa naschida de su Rennu de Sardinna.\nDe fattu, per\u00f2, sa bida sua leat caminu in s'annu 1421. A pustis de sa gherra longa cun su zuigadu de Arborea, in su 1420 sos Aragonesos aiant ottennidu chi tottu s'isula esseret in sas manos issoro. S'urtimu zuighe arbarichesu, Guillermu de Narbona, aiat bendidu a sa corona aragonesa su titulu zuigale e sas terras chi galu teniat in s'isula pro chentumiza fiorinos de oro. In su 1421, comente fiamus narende, leat cumintzu s'istoria istitutzionale de su rennu sardu, cun sa prima remunida de su Parlamentu, in Casteddu.\nSos fattos de importu de s'istoria sua sunt pagos, ca custu periodu est su prus tristu de s'istoria sarda intrea. Sas conditziones de sa bida fiant feas, su feudalesimu, battidu dae sos Cadalanos ind una terra chi non l'aiat mai connottu innantis, destruiat sas istitutziones, sos usos e sa manera de bivere matessi de sos sardos. In prus, mescamente a pustis de sa riforma protestante, sas autoridades aiant fattu intrare in sardinna s'Incuisitzione ispannola, chi fiat pejus de sa romana. Non fiant tantu sos ereticos luteranos o de atteras fides, chi fiant pessighidos, ma sas maghiarjas, sos chi connoschiant sos secretos de sas prantas e tottus cuddos chi sighiant credentzias diversas dae sa cattolica apostolica decrarada in su Contziliu de Trentu. Custu cheret narrer chi belle tottu sa populatzione fiat in periculu de rugher in sas manos de sos incuisitores.\nIn custos annos de decadentzia, sos barones e sos ecclesiasticos, mancari b'aeret su vis-re cun sos funtzionarios suos, faghiant e disfaghiant sa leze. Fiant issos sos meres de s'isula. Ma non si nde poniant pessamentu meda, si non pro sos privilezios chi aiant. \nCada deghe annos fiat reunidu su parlamentu. Fiat formadu dae tres bratzos (sos \"istamentos\"), in sos cales sedeiant sos rapresentantes de sa nobilesa, de sa cresia e de sas tzittades reales (Casteddu, Iglesias, Aristanis, Bosa, Alighera, Tattari, Castedduaragonesu/Casteddusardu). In custa occasione fiat detzisu su \"donativo\", sa tassa chi sos sudditos deviant pacare a su re. Non b'at bisonzu de narrer chi non fiant tzertu sos barones e sos ecclesiasticos a ponner manu a butzaca.\nUna bia, per\u00f2, in su 1668, custu \"donativu\" non fiat istadu votadu dae su parlamentu. B'aiat in cuddu periodu una forma de resistentzia de sos nobiles sardos-cadalanos a sas pretesas de su re: cheriant aer pro issos sos titulos e sas caricas uffitziales, in sas cales imbetzes b'aint semper ispannolos numenados in terramanna. Non fiat una reberdia natzionale, per\u00f2, ca su populu fiat tennidu a largu dae calesisiat isseperu. In su mese de lampadas de cuddu matesi 1668 tando fiat istadu bochidu in casteddu su vis-re matessi, su marchese de Camarassa. Fiat una trampa preparada dae sos nobiles discuntentos e s'iscandalu fiat istadu mannu a beru, finas in Madrid. Sos chi aiant fattu sa trassa, in pagu tempus, mancari si nch'esserent fughidos in terramanna, ruttos ind unu tranellu preparadu dae su vis-re nou, fiant finidos male: bochidos unu pro unu, s'urtimu, su capu, in pratta, in Casteddu, che a unu bandidu.\nIn su 1720, a pustis de sa gherra de sutzessione ispannola, sa corona de Sardinna colat in conca a sos printzipes Savoia. Non fiat unu isseperu issoro, nen aggradeschiant de aer custu ligamene cund una \"isula de bandidos\", comente la bidiant issos. Ma cheriant su titulu de res, tando, a mala gana, aiant leadu su chi sa sorte lis aiat dadu.\nSos Savoia e sos vis-res piemontesos non sunt istados guvernadores de gabbale. Pro annos e annos ant lassadu chi sas cosas andarent in dae nantis che a semper. \nIn su 1760 aiant pessadu de fagher impreare s'italianu che a sa limba uffitziale de s'istadu. Sos Piemontesos non lu faeddaiant, ca preferiant su frantzesu, e sos sardos nemmancu, ca sas limbas de su rennu fiant istadas finas a tando su sardu, su catalanu e s'ispannolu. Carchi istudiosu sardu aiat antzis artziadu una polemica manna contras a custu decretu: sa limba de sos sardos deviat esser su sardu e bia.\nS'italianu at pigadu pede in sos usos uffitziales a sa fine de su seculu de degheotto, ma galu pro meda tempus nemos l'at faeddadu.\nDe sos annos 1793-1796 sunt sos fattos fattos prus de importu de su seculu. sas conditziones economicas de s'isula, mancari esserent mudadas a bellu a bellu in sos urtimos annos, non fiant per\u00f2 bonas e nemmancu discretas. B'aiant problemas mannos chi su guvernu tzegu e prepotente de sos Piemontesos aiat fattu creschere, antzis chi los acabare. cando sos Frantzesos si tuccant pro invadere s'isula, sos Piemontesos s'abarrant firmos, sena faghere unu isseperu. Sos barones e sos ecclesiasticos, timende de perdere sas richesas e sos privilezios, ca sos Frantzesos pro issos fiant tottus zacobinos periculosos, aiant organizadu sa difesa. Sos sardos, male armados e pagu prontos, aiant ghettadu in dae segus sos invasores. A cuddu puntu, su guvernu piemontesu deviat a su mancu narrer grassias a sos sudditos e a sos chi los aiant ghiados in sa difesa de s'isula. Su parlamentu aiat imviadu chimbe dimandas a su re Savoia, pro chi esserent reconnottos sos meritos de sos barones sardos.\nSu re, imbetzes, aiat rispostu de mala manera e cun pagu grabbu.\nIn su 28 de aprile de su 1794 sa populatzione de Casteddu, pesada contras a sos funtzionarios istranzos dae sos chi aiant ghiadu sa resistentzia contras a sos frantzesos, aiant duncas bogadu a fora de sa tzittade e de s'isula tottus sos Piemontesos.\nTottu sa Sardinna fiat in bulluzu. Sos massajos leaiant sas armas e non pacaiant prus sos tributos feudales, sa situatzione pariat fughire dae manu a sos chi l'aiant criada.\nDae tottu custu, essit a campu sa figura manna de Giovanni Maria Angioy, abocadu de Bono. Imbiadu in Tattari cun sa carica de \"alternos\" (chi cheret narrer belle de vis-re), antzis de facher acabare sas reberdias, si ponet a sa ghia de sa rivolutzione, cun s'intedimentu de bortulare sas istitutziones feudales e de decrarare sa repubrica.\nIn mentras chi issu e sos chi lu fiant sighinde falaiant armados dae su Capu de Susu, sos barones e sos riccos chi l'aiant sustennidu finas a tando aiant pessadu bene a du chi lis cunbeniat e l'aiant lassadu solu. Medas massajos e belle tottus sos pastores, timende de perdere cun sa rivolutzione su chi aiant, no aiant leadu parte peruna a su motu rivolutzionariu. A curtzu a Aristanis, abarradu cun pagos cumpanzos male armados, Zommaria Anzoi devet rinuntziare a s'atzione sua. Resessit a si fughire in Corsica e a pustis in Frantza, inue si nche morit disterradu e poveru carchi annu prus a tardu.\nGai finit sa rivolutzione sarda.\nSos Piemontesos, torrados in s'isula cun su gradimentu de sos nobiles e de sos ecclesiasticos, ponent ordine in s'isula sena peruna piedade. Biddas intreas finint derruttas e sas populatziones issoro pessighidas che sos pejus bandidos, finas feminas, betzos e pitzinnos. Sos amigos de Zommaria Anzoi, chie ind unu momentu, chie pagu a pustis, sunt cundennados a morte e bochidos in pratta.\nCando Napoleone intrat cun sas troppas suas in Piemonte, sos Savoia matessi podent acatare amparu in Casteddu, chi pro carchi tempus est sa capitale unica de su rennu.\nSu Rennu de Sardinna addurat finas a su 1861, cando mudat numene, diventande Rennu de Italia. "}
{"id": "1919", "revid": "7227", "url": "https://sc.wikipedia.org/wiki?curid=1919", "title": "Elianora de Arbar\u00e8e", "text": "Elianora de Serra-Bas (Molins de Rei, Cadalunnia, 1347 \u2013 Aristanis, 1404) , segunda filla de su g\u00ecuighe Mariane IV, Judikessa de Arborea.\nBiografia.\nDe sa pitzinnia sua ischimus pagu e nudda. Sa midade de su s\u00e8culu XIV est tempus de gherras e pestil\u00e8ntzias. Sa peste niedda est arribada in Europa in su 1348 e dae tando non b'at rennu o prov\u00ecntzia chi non la connoscat. In cuddos annos matessi, su giuigadu de Arbar\u00e8e, segada s\u2019alle\u00e0ntzia cun sos aragonesos de su rennu de Sardigna, chircat non solu de abarrare indipendente, ma p\u00e8ri de conchistare totu s\u2019\u00ecsula, ca su dom\u00ecniu aragonesu, in sas zonas ue giai lu connoschent, est malu a aguantare pro sos sardos. \nElianora creschet in sa corte aristanesa e, a una edade chi non est prus gai birde, finit cojuada cun Brancaleone Doria, su sennore de sos Doria sardos. Paris cun issu si nch\u2019andat a b\u00ecvere in Genova e inie diat abbarrare pro semper, si frade suo Ugone su de tres, g\u00ecuighe in Aristanis a pustis de babbu issoro Mariane, no esseret bocchidu in d-una reberdia populare, in su 1383. Custu podet esser fatu, ca in sos giuigados sardos su p\u00f2pulu at semper \u00e0ppidu su deretu de bocchire su re traitore.\nA sa morte de frade suo, Elianora devet ghirare in Sardigna, ca su g\u00ecuighe nou, numenadu dae su parlamentu de sa Corona de Logu, est f\u00ecgiu suo Federicu. Sende issu minore, per\u00f2, su rennu devet esser poderadu dae calicun\u2019\u00e0teru. Sa Corona de Logu iss\u00e8perat issa matessi, pro custu inc\u00e0ricu.\nDuncas Elianora non est reina, ma rezid\u00f2ra de su rennu a contu de f\u00ecgiu suo. Brancaleone Doria, su maridu, tando cheret astringhere sa paghe cun sos Aragonesos e custa idea non bi dispiaget a Elianora puru. Pro more de custu intendimentu, imbiat Brancaleone matessi a sa corte aragonesa, in Ispanna.\nSos aragonesos, cuntentos de custu regalu, cund una trampa, ghettant Brancaleone in presone e pedint a Elianora de acabare totus sas operatziones militares contras a issos e de torrare totus sas terras leadas finas a cuddu mamentu, chi fiant belle tottu s'\u00ecsula. Elianora finit chi a mala gana devet narrer chi eja a custa pretesa, ma decrarat chi lu podet fagher solu cun sa cunfirma de totus sos s\u00f9dditos suos. Dae custu patu naschit sa paghe de su 1388. Su documentu chi la cuntenet mustrat sas firmas de sos rappresentantes de cada bidda de Sardinna: est unu documentu unicu e pretziosu meda.\nMancari sa bona voluntade de Elianora, sos aragonesos, chi ant suspetu de su chi podet capitare, lassant andare Brancaleone petzi tres annos prus a tardu, in su 1391. Ma Brancaleone no est galu ghiradu a domo sua, chi sas curadorias torradas a sos aragonesos pagu tempus innantis, los catzant a fora deretu e si nche ponent torra suta sas panderas de Arbar\u00e8e.\nSas atziones militares, a custu puntu, sighint cun sa ghia de Brancaleone matessi. Issu, iscaddadu dae su tratamentu appidu, at lassadu a una banda su dis\u00ecgiu de paghe e amistade cun sos aragonesos e como est su pejus inimicu issoro. Mentras chi Brancaleone ponet s'assediu a sas tzitades de Casteddu e de s'Alighera, sas unicas tentas dae sos inimicos, Elianora bogat a campu torra sas leges de su giuigadu, giai fatas iscriere dae babbu suo Mariane carchi annu innantis. Su rennu est prus mannu, duncas b\u2019at bis\u00f2ngiu de acontzare sas leges pro las fagher cuncordare cun sa situatzione noa. \nSas leges de su giuigadu sunt remunidas in sa Carta de Logu, ca su Logu est s\u2019istadu e totu. Sa Carta de Logu arbarichesa est una regolta giur\u00ecdica de importu mannu. Abarrat sa lege ufitziale de sas biddas sardas finas a su 1827, cando su re de Sardigna C\u00e0ralu Felitze de Savoja bogat a campu su c\u00f2ditze tzivile nou. De sa Carta de Logu si nde faeddat galu in totus sos testos de ist\u00f2ria de su deretu.\nNon s\u2019ischit pro cantu tempus Elianora t\u00e8ngiat su potere. F\u00ecgiu suo Federicu, chi fiat su g\u00ecuighe numenadu da sa Corona de Logu, devet esser mortu chito, ca non at mai leadu sa ghia de s\u2019istadu. Unu segundu f\u00ecgiu, Mariane, fortzis est istadu numenadu g\u00ecuighe pagu tempus a pustis, ma a custu puntu, in sos annos a ingh\u00ecriu de su 1405, Eleonora est giai morta. Fortzis de peste niedda.\nDe sa bida sua no ischimus \u00e0teru.\nSa figura sua est diventada unu s\u00ecmbolu in su s\u00e8culu de XIX, cando fiant fortes sas ideas rom\u00e0nticas e medas p\u00f2pulos chircaiant de otenner sa libertade e s\u2019indipend\u00e8ntzia dae sos istranzos. Fiat pintada che a una eroina de sa libertade, ghia de su p\u00f2pulu suo contras a sos invasores e su mitu suo galu a die de oe sighit a pr\u00e0ghere a medas sardos.\nLig\u00e0menes esternos.\n "}
{"id": "1931", "revid": "7227", "url": "https://sc.wikipedia.org/wiki?curid=1931", "title": "Cullieri", "text": ""}
{"id": "1974", "revid": "3602", "url": "https://sc.wikipedia.org/wiki?curid=1974", "title": "Regiones Aut\u00f2nomas de s'It\u00e0lia", "text": "Regiones Aut\u00f2nomas de s'It\u00e0lia:"}
{"id": "1976", "revid": "2404", "url": "https://sc.wikipedia.org/wiki?curid=1976", "title": "Ch\u00ecmica", "text": "Sa ch\u00ecmica (dae s'arabu \"al kimiaa\", \u0627\u0644\u0643\u064a\u0645\u064a\u0627\u0621) est s'isci\u00e8ntzia chi ist\u00f9diat sa cumpositzione, sas propiedades e sas trasformatziones de sa materia.\nS'\u00e0tomo, est sa parte prus pitica de sa mat\u00e8ria. Sa ch\u00edmica ist\u00f9diat sos s\u00edngulos \u00e1tomos in sas carater\u00ecsticas e propiedades issoro, e in prus comente custos si unin tra issos a frommare sas mol\u00e9culas. Sa frommatzione o sa truncadura de unu lig\u00e0mene tra \u00e1tomos o tra mol\u00e9culas sunt a sa base de sa trasformatzione de sa materia. \nSa ch\u00edmica, est divisa in duas brancas mannas: ch\u00ecmica inorg\u00e0nica e ch\u00ecmica org\u00e0nica, e \u00e0teras brancas prus piticas, comente ch\u00edmica f\u00edsica, ch\u00edmica anal\u00edtica, ch\u00edmica de s'istadu s\u00f3lidu e de sas superf\u00eccies, bioch\u00edmica, ch\u00edmica farmac\u00e9utica, ch\u00edmica industriale, ch\u00edmica de sos alimentos.\nSa ch\u00edmica inorg\u00e1nica est sa chi ist\u00f9diat totu sos elementos chi cumponent sa mat\u00e8ria e sa creatzione de cumpostos inorg\u00e1nicos. A partire dae inoghe sa ch\u00edmica de sos metallos, s'eletroch\u00edmica, sa cristallograf\u00eda, sa geoch\u00edmica, s'astroch\u00ecmica, s'ispetroscopia moleculare, e finas sa metallurgia.\nSa ch\u00edmica org\u00e1nica ist\u00f9diat sos cumpostos org\u00e1nicos, chi dian \u00e9ssere sos cumpostos de su Carb\u00f2niu. L'aian cramada org\u00e0nica ca assoras cussa branca de sa ch\u00edmica s'interessaiat de cumpostos pr\u00f2pios de organismos biventes, vegetales o animales chi esserent.\nCusta definitzione l'aian abandhonada cando aian iscobertu sa s\u00edntesi de s'urea partinde da cumpostos inorg\u00e1nicos, dimostrande chi cumpostos criados in laborat\u00f2riu tenian sa matessi cumpositzione e istrutura de cussos produidos dae s'organismu animale o vegetale, cuntrastande sa ip\u00f3tesi chi sos elementos org\u00e0nicos depian tenner pro fortza or\u00edgine biol\u00f2gica.\nS'atmosfera est fata po su 79 po centu de azoto, p\u00f2 su bintunu po centu de oss\u00ecgenu, e s'atru pagu chi abarrat est fatu de argon, anidride carb\u00f2nica e atrus gas.\nIn natura s'oss\u00ecgenu esistet comente mol\u00e8cula de O."}
{"id": "1981", "revid": "8884", "url": "https://sc.wikipedia.org/wiki?curid=1981", "title": "Biologia", "text": "Sa Biologia (de su grecu \u03b2\u03af\u03bf\u03c2, bi\u00f2s= bida e \u03bb\u03cc\u03b3\u03bf\u03c2,logos= istudiu) est s'ist\u00f9diu de sa bida segundu sos m\u00e8todos de sa si\u00e8ntzia moderna.\nSa biologia includit medas materias ispissu funt cunsideradas indipendentis, is primus a proponi custu tremini fuint, in sos comintzos de XIX securu, Jean-Baptiste de Lamarck e Gottfried Reinhold Treviranus."}
{"id": "1982", "revid": "18313", "url": "https://sc.wikipedia.org/wiki?curid=1982", "title": "Sessualidade de s'\u00f2mine", "text": "Sa sessualidade est un'aspetu fundamentale de su cumportamentu de sas personas, chi cumprendet sos atos (finalizados a sa riproduzione, a chircare su praghere, ma puru sociales) chi si funt isvilupados in base a sas propriedades t\u00ecpicas de s'aparadu riprodutivu. Difati s'ambitu sessuale investit in meda maneras totu s'evolutzione 'e sa creschida de sa persone e pigat in consideratzione tottu sas relatziones de sa vita sua."}
{"id": "2003", "revid": "13781", "url": "https://sc.wikipedia.org/wiki?curid=2003", "title": "Samugheo", "text": "Samugheo est una bidda de 3.019 bividores e s\u2019agatat in sa Prov\u00ecntzia de Aristanis in sa Barbagia de su Mandrolisai.\nGeografia.\nSu sartu de Sammugheo est collocadu a 400 metros in s\u2019artura de su mare, all\u00e0canat cun sa Barbayanna, cun sa Marmilla e cun su Barigadu. Su territoriu de Samugheo s\u2019estendet pro 80 chilometros, e sas biddas cussorgiales sunt: a parte dee susu, Busache, Ortueri e Sorgono, a s\u2019ala de manca cun Allai e Arruinas, a parte de jossu cun Asuni e a s\u2019ala de destra Atzara, Meana e Laconi. Est una zona rica de binzas e tancas de laore, cun baddes e rios, cun sirbones e crabiolos, crabas arestes e matzones, astores e abilas, sa punta prus arta de totus sos montes, Monte Taccu, arribat a 660 metros de artura.\nTraditziones.\nEst connota pro su tessinzu e s\u2019arranda, pro sos bellos cost\u00f9menes de f\u00e8mina e de \u00f2mine, ricos e bene repuntados. Su cost\u00f9mene de s\u2019omine est cumpostu dae sa \"camisa\", de linu o codone, dae sa \"berrita\", de orbatze o pannetu nieddu, dae su \"cosso\", chi est repuntadu cun sos rollos azurros e interamente fatu de veludu blu, dae su \"bragallitu\" (nomenadu \"chintzullu\" o \"\u2018raga niedda\") chi podet essere fata de orbatze o pannetu nieddu, dae sas \"bragas biancas\" (o canudas) fatas de linu o codone, dae sas \"cartzas\"e a bortas nche fut fintzes su \"apotinu\" de orbatze e velludu, e su \"gabbanu\", longu-longu de orbatze niedda. Su dee sa f\u00e8mina est meda bellu, cun sas \"chintas\" de orbatze niedda o rubia, sas chintas sunt duas: sa \"\u2018e \u2018nantis\" e sa \"\u2018e palas\". Sa \"\u2018e palas\" est tenta a fni, e jughet fitas de seda, e a su fundu unu rollu de seda birde, sa \"chinta \u2018e \u2018nantis\", imbetzes, est totu de orbatze, ma no est tenta, pro ite andat repuntada, e est rollada, custa puru, dae seda birde. Jughet sa \"camisa\", repuntada, e tenta firma dae su \"cropitu\", de brocadu o de velludu, cun rollos rubios, subra su \"cropitu\" e sa camisa andat postu su \"Cipone\", de brocadu nieddu, blu o druchesadu, e est a manigas longas. Su \"liongiu\" fu' fattu in origine dea 11 mucadores, ma cun su passare de su tenpus sunt passados a 4.\nSos ballos de sa bidda sunt: s\u2019\"orrosciada\", sa \"dantza\", su \"ballitu\", sos \"tres passos\", su \"passu torradu\", su \"ballu sadru\", sa \"treghenta\", chi sunt sonados a sonete, a fisarm\u00f2niga, trunfa, pitariolu, launeddas e cun su tenore.\nIn Samugheo s\u2019agatant fintzes sos \"Mamutzones\", sos \"\u2018omadores\", s\u2019\"Urtzu\", e su \"Carru 'e Santu Minchilleo\", mascheras traditzionales de su Carrasegare samughesu."}
{"id": "2004", "revid": "6577", "url": "https://sc.wikipedia.org/wiki?curid=2004", "title": "Aba pot\u00e0bile", "text": "Aba adata pro su consumu umanu e pro su tratamentu de sos alimentos ca tenet unu livellu bastante artu de puresa ch\u00ecmica e microbiol\u00f2gica."}
{"id": "2005", "revid": "6577", "url": "https://sc.wikipedia.org/wiki?curid=2005", "title": "Aba proja \u00e0tzida", "text": "Aba proja chi trazat cumpostos \u00e0tzidos causados dae reatziones ch\u00ecmicas in s'atmosfera."}
{"id": "2006", "revid": "134226", "url": "https://sc.wikipedia.org/wiki?curid=2006", "title": "Aba proja radioativa", "text": "Su Nuclear fallout est unu dep\u00f2situ de part\u00ecculas sicas o \u00f9midas chi si sunt fatas radioativas ca b'at \u00e0pidu un'esplosione nucleare o un'intzidente in una tzentrale nucleare."}
{"id": "2007", "revid": "772", "url": "https://sc.wikipedia.org/wiki?curid=2007", "title": "Abas residuales", "text": "Sas Abas residuales sun abas chi cuntenent res\u00ecduos diferentes chi provenint dae s'ind\u00f9stria, dae sos n\u00f9cleos urbanos o dae sas atividades agropastorales."}
{"id": "2008", "revid": "6663", "url": "https://sc.wikipedia.org/wiki?curid=2008", "title": "Dejetziones l\u00eccuidas", "text": "Produtu l\u00eccuidu formadu dae unu misturu de dejetziones s\u00f2lidas e l\u00eccuidas, e dae produtos de alimentatzione animale, in cantidades vari\u00e0biles, a su s\u00f2litu cun unu cuntenutu de aba superiore a su 85% in pesu.\nSa regorta de dejetziones l\u00eccuidas in dep\u00f2sitos no adeguados, s'usu comente ingrassa in \u00e8pocas no adatas a su cultivu o s'isc\u00e0rrigu non controlladu podent provocare contaminatzione de sas abas suterraneas e superfitziales."}
{"id": "2009", "revid": "14497", "url": "https://sc.wikipedia.org/wiki?curid=2009", "title": "Ambiente", "text": "Cumplessu de sos elementos bi\u00f2ticos (flora e fauna) e abi\u00f2ticos (energia solare, abba, \u00e0era e terra minerale) in un'ispatziu determinadu, chi interessant s'isvilupu e sa supraviv\u00e8ntzia de un'organismu, e chi permitent s'isvilupu de ecosistemas."}
{"id": "2010", "revid": "16006", "url": "https://sc.wikipedia.org/wiki?curid=2010", "title": "Di\u00f2ssidu de carb\u00f2niu", "text": "Su di\u00f2ssidu de carb\u00f2niu (CO2) est unu gas incolore, inodore e ins\u00e0bidu, formadu dae protzessos biol\u00f2zicos naturales de ossidatzione totale de su carboniu, resurtadu de sa deforestatzione, o dae sa combustione de combust\u00ecbiles f\u00f2ssiles e de sa mat\u00e8ria org\u00e0nica in ue b'at tropu oss\u00eczenu. Sos efetos prus craros de custu contaminante atmosf\u00e8ricu sunt sos cambiamentos clim\u00e0ticos e s'aumentu de s'efetu serra. Sa denominatzione anidr\u00ecde carb\u00f2nica no est am\u00ectida dae sas normas de nomencladura de ch\u00ecmica inorg\u00e0nica de s'Unione Internatzionale de Ch\u00ecmica Pura e Aplicada (UICPA)."}
{"id": "2011", "revid": "133313", "url": "https://sc.wikipedia.org/wiki?curid=2011", "title": "Antiparassitariu", "text": "Sust\u00e0ntzia, o misturu de sust\u00e0ntzias, org\u00e0nicas e/o inorg\u00e0nicas, destinadas a prevenner o controllare onzi isp\u00e8tzia non disiz\u00e0bile de fundos o animales."}
{"id": "2012", "revid": "6577", "url": "https://sc.wikipedia.org/wiki?curid=2012", "title": "Arga", "text": "S'arga o \u00e0liga est unu cumplessu de cosas chi si nde f\u00f9liant, mescamente de domo, che a restos de m\u00e0ndigu, cantzos de pabiru, pl\u00e0stica o roba."}
{"id": "2014", "revid": "2404", "url": "https://sc.wikipedia.org/wiki?curid=2014", "title": "Ars\u00e8nicu", "text": "S'ars\u00e8nicu est unu met\u00e0llicu, de colore grisu, de lughentesa met\u00e0llica, fr\u00e0zile, chi s'agatat in natura in forma de sulfuros o de arsenosulfuros. Est unu contaminante t\u00f2ssicu pro bia orale e pro inalatzione. Provenit mescamente dae atividades metall\u00f9rzicas determinadas o dae sa fabricatzione de antiparassit\u00e0rios a s'ars\u00e8nicu."}
{"id": "2015", "revid": "2404", "url": "https://sc.wikipedia.org/wiki?curid=2015", "title": "Atmosfera", "text": "Pizu de gasu chi imb\u00f2ligat sa Terra. Sos gasos printzipales chi cumponent s'atmosfera sunt su nitr\u00f2zenu (N2 - 78,08%), s'oss\u00eczenu (O2 - 20,95%), s'argon (Ar - 0.93%), su vapore acueu (H2O - 0,33%) e su di\u00f2ssidu de carboniu (CO2 - 0,032%)."}
{"id": "2036", "revid": "132", "url": "https://sc.wikipedia.org/wiki?curid=2036", "title": "Nuraxi", "text": ""}
{"id": "2037", "revid": "587", "url": "https://sc.wikipedia.org/wiki?curid=2037", "title": "Magumadas", "text": "Magumadas est una bidda de sa Prov\u00ecntzia de Aristanis de 596 bividores."}
{"id": "2043", "revid": "74", "url": "https://sc.wikipedia.org/wiki?curid=2043", "title": "Pagina Printzipale", "text": ""}
{"id": "2048", "revid": "2404", "url": "https://sc.wikipedia.org/wiki?curid=2048", "title": "Aba", "text": "Cumpostu l\u00eccuidu ki tenet sa molecola formada dae duos \u00e0tomos de idrogeno e unu de oss\u00ecgenu, netzess\u00e0riu pro protz\u00e9ssos k\u00ecmicos meda siat in su mundu org\u00e0nicu ki in cussu miner\u00e0le.\nS'aba leat formas diversas in sa naturalesa. A s'istadu solidu est nodida comente bidd\u00eca o astragu, a s'istadu gassosu est connota comente papore acueu. Sunt connotas finas ateras duas formas solidas, sa de s'astragu bidriosu e sa de su solidu amorfu, no cristallinu, simizante a su 'idru.\nA subra de tzertos balores de temperadura e pressione (nados criticos), ki sunt pro s'aba 647 K e 22,064 \u00d7 106 Pa, s'aba etotu nk'intrat in d'unu istadu nadu supercriticu, in ue aunidos de aba ai s'istadu simil-licuidu curren a intro una fase de simil-papore.\nS'aba pesante est aba in ue sos atomos de idrozenu sunt bistados sostituidos dae su deuteriu, s'isotopu sou ki at pesu atomicu 2 uma. Su cumportu k\u00ecmicu sou est azummai uguale a su de s'aba; agatat aplicu comente mediu pro allentare sos neutrones emitidos dae sa fissione nucleare."}
{"id": "2049", "revid": "10458", "url": "https://sc.wikipedia.org/wiki?curid=2049", "title": "Papiros", "text": "Papiros est una sotziedade editoriale sarda, cun sede in N\u00f9goro, ispetzializada mescamente in libros in sardu pro pitzinnos. Sos libros suos sunt presentes in totu sas librerias de sa Sardigna.\nEditziones Papiros est connota finas pro \u00e0ere organizadu e organizare cuncursos liter\u00e0rios e did\u00e0ticos pro sas iscolas, pro dare s'ocasione a sos iscolanos sardos de praticare sa limba sarda iscrita. Unu de sos prus connotos est \"iscrie una l\u00ectera a sos Tres Res\", chi cunsistit in una l\u00ectera in sardu chi s'iscolanu de sas iscolas elementares de sa Sardigna imbiat a sos TRES RES de sa traditzione cristiana. Sa premiatzione la faghent semper su 6 de ghenn\u00e0rgiu de cada annu in una bidda de Sardigna. Cada annu sas Ed. Papiros p\u00f9blicant in unu libru sas 100 l\u00ecteras m\u00e8gius iscritas dae sos pitzinnos.&lt;noinclude&gt;\nSu presidente de Papiros est Maria Mannia, su diretore editoriale Diegu Corr\u00e0ine.\nNorma lingu\u00ecstica impreada.\nPapiros ant semper cr\u00e8idu chi una norma iscrita de refer\u00e8ntzia comuna e generale servat a sos letores, chi in custa manera non devent f\u00e0ghere isfortzu cambiende semper norma, e a sos editores, ca sa cost\u00e0ntzia e coer\u00e8ntzia de una norma comuna favorit s'alfabetizatzione in sardu e, duncas, sa letura.\nPro custu, in antis at publicadu libros sighende sas normas iscritas de sa \"Limba Sarda Unificada\" (2001), como sas de sa \"Limba Sarda Comuna \"(2006).\nCuncursos liter\u00e0rios.\n\u2022 \"Iscrie una l\u00ectera a sos tres res\" (20 edizioni)\n\u2022 \"Die de s\u2019Europa\" (tres editziones)\n\u2022 \"Sa festa de s\u2019aba\" (una editzione)\n\u2022 \"Chentu paraulas\" (una editzione)\n\u2022 \"Cantamus e faeddamus a Deus\" (duas editziones)\n\u2022 \"Lenardu Alag\u00f2n\" (una editzione)\n\u2022 \"Pr\u00e8miu G. F. Pintore, de giornalismu in sardu (una editzione), in cursu\n\u2022 \"Pr\u00e8miu Max Leopold Wagner, pro tesis de l\u00e0urea in/de sardu (una editzione), in cursu\nAtividade lingu\u00ecstica.\n\u2022 \"Ditzion\u00e0riu Sardu de su Tempus Nostru\", ditzion\u00e0riu in Internet italianu-sardu-italianu, cun intradas in Lsc, variedades locale, t\u00e8rmines ispetzial\u00ecsticos, in cursu\n\u00d2peras publicadas.\n\"S'arzola de s'ena\", Papiros, N\u00f9goro, 2016"}
{"id": "2050", "revid": "18313", "url": "https://sc.wikipedia.org/wiki?curid=2050", "title": "Carta de Logu", "text": "Sa Carta de Logu est su c\u00f2dighe de leges, emanadu dae Eleonora de Arborea in su 14 de abrile de su 1392, cun s'intentu de dissiplinare in manera org\u00e0nica, coerente e sistem\u00e0tica unos cantos setores de s'ordinamentu zur\u00ecdicu. Cumprendet unu c\u00f2dighe tzivile e penale e unu c\u00f2dighe rurale. Su bisonzu de una codificatzione b'est semper istadu, pro nche superare situatziones dissiplinadas in manera non crara e cumplessa, a manera de render dif\u00ectzile meda e a bias arbitr\u00e0ria s'atuatzione de su deretu e s'aministratzione de sa just\u00edtzia. Sa Carta de Logu, in prus, sinzat una tapa fundamentale pro sa costitutzione prena de s'istadu de deretu, est a narrer, un'istadu in ue totus devent rispetare e osservare sas normas zur\u00ecdicas. Pro sas tem\u00e0ticas tratadas, comente sa tutela e sa positzione de sa f\u00e8mina, s'usura e sa defensa de su territ\u00f2riu, sa Carta est galu oe de atualidade manna.\nFit abarrada in vigore, in su Rennu de Sardigna, finas a su 1827, cando fiat istadu emanadu su c\u00f2dighe felitzianu.\nIncipit.\nS'incipit de sa carta de logu est meda famadu:\nBibliografia.\nBirocchi I. e Mattone A., La carta de logu d'Arborea nella storia del diritto medievale e moderno, Laterza, 2004."}
{"id": "2051", "revid": "10458", "url": "https://sc.wikipedia.org/wiki?curid=2051", "title": "Em\u00ecliu Lussu", "text": "Biografia.\nLaureadu in sa Facultade de Giurisprud\u00e8ntzia de Casteddu, fiat in favore de sa gherra contras a s'Austria. Gai chi dae istudente \"interventista\" part\u00e8tzipat a sa Prima Gherra Mundiale, comente capitanu de fanteria in sa Brigada Tataresa. \nA pustis de custa esperi\u00e8ntzia dram\u00e0tica, arribat a madurare unu pessamentu prus cumpridu contra a sa negatividade de sa gherra.\nTorradu a Sardigna in s'annu 1919, part\u00e8tzipat cun Camillo Bellieni a sa fundatzione de su Partidu Sardu de Atzione, chi pro issu est de p\u00f2nnere in relatzione cun s'esperi\u00e8ntzia de sa gherra e cun su sentimentu de solidariedade chi si fiat creadu in mesu de sos sordados (cump\u00e0ngios) sardos chi aiant gherradu in su fronte. A pustis, su Partidu Sardu de Atzione si cunfigurat comente unu movimentu sotziale e pol\u00ecticu de sos massajos e de sos pastores sardos.\nEst el\u00e8ghidu deputadu in su Parlamentu italianu in su 1921 e in su 1924. A pustis de su delitu Matteotti, part\u00e8tzipat a sa \"setzessione aventiniana\". Su 31 de santugaine de su 1926, cando su fascismu fiat imponende sa ditadura cun sas \u00ableggi fascistissime\u00bb, pro ischirriare sos partidos e sos sindicados de ispiratzione sotzialista e cat\u00f2lica e pro abolire sa libertade de imprenta, Lussu fiat istadu assartadu in domo sua in Casteddu dae unu grustu de fascistas malintentzionados e pro si dif\u00e8ndere nd'ochiet unu. Arrestadu, est assoltu pro leg\u00ectima defensa, ma lu cundennant su matessi in base a sas leges fascistas e cunfinadu in Lipari.\nIn s'annu 1929, paris cun Carlo Rosselli est protagonista de una fua, resessit a ev\u00e0dere e a arribbare a Parigi. Inie, cun \u00e0teros antifascistas, creat su movimentu de \"Giustizia e Libert\u00e0\". \nSos eventos pol\u00ecticos chi at b\u00ecvidu in sos annos 1919-1929 sunt s'argumentu de su libru Marcia su Roma e Dintorni, chi est una testimonia autobiogr\u00e0fica.\nIn su 1936 est ricoveradu in un'ospidale de s'Isv\u00ectzera, pro si f\u00e0ghere operare a sos purmones. Inoghe, sigomente depiat istare in pasu pro tempus meda, iscriet duas \u00f2peras de valore, sa Teoria de s'insurretzione chi est un'ist\u00f9diu subra de sas carater\u00ecsticas de sa gherra partigiana, e su libru suo prus connotu Un anno sull'altipiano chi est unu contu autobiogr\u00e0ficu subra de s'esperi\u00e8ntzia sua de un'annu in trintzea (dae su mese de l\u00e0mpadas de su 1916 a su mese de Tr\u00eculas de su 1917) in sa \"Gherra Manna\" de su \"15/18\".\nA pustis de chimbe annos de es\u00ecliu, torrat a It\u00e0lia in su mese de Austu de su 1943 gherrat in sa Resist\u00e8ntzia. In su 1945, a pustis de sa fine de sa gherra, intrat comente ministru in sos guvernos Parri e De Gasperi, e deputadu in sa Costituente comente senadore de deretu. \nA pustis de sa fine de su Partidu Sardu de Atzione (1947), intrat in su Partidu Sotzialista ma, in su 1964, mustrat un'\u00e0tera bia su temperamentu rivolutzion\u00e0riu suo e part\u00e8tzipat a sa costitutzione de su Partito Socialista di Unit\u00e0 Proletaria."}
{"id": "2052", "revid": "168502", "url": "https://sc.wikipedia.org/wiki?curid=2052", "title": "Raimondo Carta Raspi", "text": "Raimondo Carta Raspi (Aristanis, 1893 - Casteddu, 1965) fiat ist\u00f2ricu, libr\u00e0riu, editore e organizadore de cultura sarda.\nLaureadu in Isci\u00e8ntzias Sotziales, fiat istadu in sa tzitade nadia sua finas a su 1911. Si nche fiat tramudadu a Casteddu e a pustis a Firenze. Fiat torradu a Casteddu in su 1922 e aiat cumintzadu deretu sa fundatzione de Il Nuraghe, aunida a sa rivista om\u00f2nima ghiada da isse matessi pro sete annos, una libreria (in pratza M\u00e0rtiri in Casteddu), una biblioteca itinerante, una butega de arte e una domo de imprenta cun t\u00ectulos de paritzos autores.\nSi fiat ocupadu finas de literatura, teatru e novellistica. In su 1936 e in su 1937 aiat publicadu sas chi, a parr\u00e8re nostru, sunt sas \u00f2peras suas megius e galu b\u00e0lidas: Ugone III d'Arborea e le due ambasciate di Luigi I d'Anjou e sos duos condaghes a tando in\u00e8ditos de Santa Maria de Bon\u00e0rcado e de Santu Nigola de Truddas. In su 1944 fiat essidu s'op\u00f9sculu antizipadore: \"Verso l'autonomia\"."}
{"id": "2053", "revid": "7227", "url": "https://sc.wikipedia.org/wiki?curid=2053", "title": "Francesco Alziator", "text": "Francesco Alziator (Casteddu, 1909 - 1977) est istadu unu iscritore, giornalista e istudiosu de traditziones populares.\nBiografia.\nLaureadu in l\u00ecteras in su 1932 e in isci\u00e8ntzias pol\u00ecticas duos annos a pustis, zai in su 1928 L'Unione Sarda publicat su primu art\u00ecculu, \"Prefiche e canti funebri\"; in su matessi annu comintzat a collaborare cun sa rivista Mediterranea. In su 1929 tres poesias suas sun publicadas in Il luned\u00ec dell'Unione. Semper in sos annos de s'universidade si fit distintu collaborende cun R. Ciasca a sa Bibliografia della Sardegna.\nFascista cumbintu, at fatu parte de s'organizatzione culturale de su \"G.U.F.\" (Giovent\u00f9 Universitaria Fascista); at leadu parte finas a sos prelitoriales e a sos litoriales de sa cultura. At cumb\u00e0tidu in sa segunda gherra mundiale e, essende sordadu, at collaboradu cun paritzas testadas: L'Unione Sarda, Il giornale d'Italia, Marzocco, Tempo di Roma, Mediterranea e Sud-Est. Sa morte de su babu, in su 1943, suta de sos bombardamentos americanos li faghet cambiare ideas pol\u00ecticas.\nUna olta cungedadu, in su 1945, aiat cumintzadu sa carriera de professore de l\u00ecteras in sos istitutos superiores de Casteddu; aiat traballadu in s'Istitutu magistrale Eleonora d'Arborea e in s'Istitutu t\u00e8cnicu agr\u00e0riu Duca degli Abruzzi. In s'universidade de sa capitale isulana est diventadu assistente de L\u00ecteras italianas. Su cuotidianu L'Unione Sarda non bi l'at ch\u00e8rfidu pius comente collaboradore pro su passadu sou de fascista. Tando at collaboradu cun L'Arcobaleno e Il convegno. \nIn su 1954 publicat \"Storia della letteratura di Sardegna\". A pustis publicat unas cantas \u00f2peras subra de sas traditziones populares isulanas: \"Storiografia delle tradizioni popolari di Sardegna\" e \"Il folklore sardo\", publicadas ambas in su 1957. torrat a collaborare cun L'Unione Sarda finas a su 1963, comente espertu de demologia. Su 14 de tr\u00eculas de su 1961 est nominadu membru de s\"'Acad\u00e8mia de Buenas Letras\" de Barcellona. In su 1969 at otentu s'inc\u00e0rrigu in s'Universidade de T\u00e0tari comente l\u00ecberu dotzente de Traditziones populares. "}
{"id": "2055", "revid": "772", "url": "https://sc.wikipedia.org/wiki?curid=2055", "title": "Anzelinu Carta", "text": "Anzelinu Carta (Durgali, 1946) est unu iscritore sardu. \nBiografia.\nIn su 1968 andat a Roma, in ue adurat belle un'annu. In su 1969 est in Torinu, in ue, a ingh\u00ecriu de su 1970, intrat a traballare a sa FIAT. Si torrat a dedicare a sos ist\u00f9dios, chi l'ant a cunsentire de si diplomare e a pustis de si laureare in Matem\u00e0tica. Sas dificultades mannas de sa carrera, sinnada dae sas peleas pro megiorare sa calidade de sa bida sua, e s'intensidade de sas esperi\u00e8ntzias diferentes ant a \u00e8ssere su fundamentu de Anzelinu chi est su contu de una gioventude turmentada, a pustis de una pitzinnia colada in su mundu de sos pastores. Est s'ist\u00f2ria de unu riscatu sotziale tr\u00e0mite s'istrutzione iscol\u00e0stica, dae su cuile durgalesu a s'Universidade de Torinu, ma cun sa cuss\u00e8ntzia de non d\u00e8vere e de non p\u00f2dere denegare sos patimentos de su tempus coladu."}
{"id": "2056", "revid": "10458", "url": "https://sc.wikipedia.org/wiki?curid=2056", "title": "Albino Bernardini", "text": "Albino Bernardini (Finiscole,18 de santuaine 1917 \u2013 Tivoli, 31 de martzu 2015) est istadu unu iscritore.\nBiografia.\nRichiamadu durante s'\u00f9rtima gherra, at partitzipadu a sas campannas de Albania, Gr\u00e8tzia e Jugosl\u00e0via. Dae custa esperi\u00e8ntzia naschet \"Disavventure di un povero soldato\", unu libru de den\u00f9ntzia contra a su machine de totu sas gherras, dedicadu a sos gi\u00f2vanos.\nDae su 1945 insinnat a tempus prenu in iscola. In su 1960 dassat sa terra sua e andat a istare a probe de sa capitale, in ue cumintzat unu cap\u00ectulu nou de sa bida sua: intrat a f\u00e0ghere parte de su MCE (Movimentu de Cooperatzione Educativa) in ue connoschet su poeta-iscritore pro sos pitzinnos Gianni Rodari devenende amigos carrales.\nIn su 1968 publicat Un anno a Pietralata, su primu libru suo, e dae ue faghent sa pell\u00eccula Diario di un Maestro. Dae tando at a iscriere unu libru in fatu de s'\u00e0teru, su bonu parist\u00f2rias e contos pro pitzinnos. At bisitadu iscolas medas in It\u00e0lia e in s'\u00e8steru: Istados Unidos, ex Unione Sovi\u00e8tica, Isvitzera, Pol\u00f2nia, etz.. At retzidu deghinas de pr\u00e8mios e reconnoschimentos. Est istadu su Presidente de sa giuria Pr\u00e8miu Natzionale de Literatura Infantile Sardigna chi si faghet cada duos annos in Ortzai (Nu) e pr\u00e8miat contos \u00e8ditos e in\u00e8ditos.\nDiss\u00ecpulu de su frantzesu Prenet e de s'isv\u00ectzeru Jean Piaget est istadu s'ideadore de s'imbentu \"did\u00e0ticu- educativu\" fatu dae sas \u00abist\u00f2rias sena fine\u00bb: est a narrere contos e parist\u00f2rias chi non sunt cungruidas a manera chi sos letores minores podant imbentare un'agabu issoro. At collaboradu cun paritzos cuotidianos: l'Unit\u00e0, Paese Sera e l'Unione Sarda."}
{"id": "2057", "revid": "7926", "url": "https://sc.wikipedia.org/wiki?curid=2057", "title": "Salvatore Cambosu", "text": "Salvatore Cambosu (Oroteddi, 1895 - N\u00f9goro, 1962) est istadu unu iscritore sardu.\nBiografia.\nAt fatu sos primos ist\u00f9dios in N\u00f9goro, in ue at leadu sa maturidade cl\u00e0ssica e su diploma de maistru de iscola elementare. At istudiadu in sas Universidades de P\u00e0dua e Roma sena mai si laureare. Torradu a Sardigna at insinnadu in unas cantas biddas de s'\u00ecsula, a pustis si nche tramudare pro semper a Casteddu. \nGiornalista produtivu e impinnadu, osservadore atentu de sa realidade sarda, at collaboradu cun giornales sardos e italianos comente \"Il Politecnico\", \"Il mondo\", \"Nord e Sud\", \"Ichnusa\", \"L'Unione Sarda\".\nIscritore sens\u00ecbile, connoschiat bene sas traditziones de sa terra sua e la contat in un'\u00e8poca de gherra intre sa cunservatzione de su tempus coladu e su and\u00f2ngiu chirru a su tempus venidore.\nS'\u00f2pera sua de importu prus mannu est \"Miele amaro\" (1954) definida dae sos intelletuales sardos de su tempus, comente \"su fatu prus importante de sa cr\u00f2naca liter\u00e0ria sarda de sos \u00f9rtimos deghe annos\" (A. Pigliaru), \"unu bastimentu de isp\u00e8tzias e de parist\u00f2rias, de contos, de mele e de poesia\" (G. Pinna), etc.\nSi podent ammentare finas \u00e0teras \u00f2peras de Cambosu, comente \"Lo Zufolo\" de su 1932, \"Il carro\" publicadu a puntadas in su 1934 in L'Unione Sarda, \"Una stagione a Orolai\" sinnaladu dae sa giuria in su pr\u00e8miu Grazia Deledda de su 1954.\nFontes bibliogr\u00e0ficas.\nMameli G. , Bua M., Lo scrittore nascosto. Il meglio di Salvatore Cambosu, Edizioni Della Torre"}
{"id": "2058", "revid": "1054", "url": "https://sc.wikipedia.org/wiki?curid=2058", "title": "Montanaru", "text": ""}
{"id": "2059", "revid": "7227", "url": "https://sc.wikipedia.org/wiki?curid=2059", "title": "Sigismondo Arquer", "text": "Sigismondo Arquer (Casteddu, 1530 - Toledo, Ispagna, 1571) fiat unu avogadu e intelletuale sardu.\nBiografia.\nIn su mese de maju de su 1547, s'est laureadu in Deretu Tzivile e Can\u00f2nicu in s'Universidade de Pisa e in Teologia in s'Universidade de Siena. A Casteddu torrat s'annu imbeniente. In su mese de cabudanni de su 1548 dassat s'\u00ecsula un'\u00e0tera bia, pro andare inche su re C\u00e0rulu I (su de V imperadores), a Bruxelles, a perorare sa c\u00e0usa de sa fam\u00eclia sua ca l'aiant postu suta secuestru sos benes. Durante un'istonzu curtza in Basilea iscriet, invitadu dae Sebastian M\u00fcnster, \u00f2mine eruditu e de fede luterana, chi l'at acollidu, una descritzione curtza de sa Sardinna intitulada Sardiniae brevis historia et descriptio; tabula chronografica insulae ac metropolis illustrata, inserida dae Munster matessi in sa Cosmografia sua, publicada in Basilea in su 1550 (torrada a editare, a pustis, dae Domenico Simon in su vol\u00f9mene Rerum Sardorum Scriptores, publicadu in Torinu in su 1788).\nS'\u00f2pera, frunida de una carta geogr\u00e0fica de sa Sardigna e de una carta iconogr\u00e0fica de sa tzitade de Casteddu, est partzida in sete cap\u00ectulos. In sos primos duos s'Autore descriet sa positzione geogr\u00e0fica, sas dimensiones, su territ\u00f2riu e sos produtos naturales de s'\u00ecsula; in su de tres s'\u00f2cupat de sa toponom\u00e0stica e faghet un'atzinnu lestru a sas dominatziones diferentes patidas dae sos sardos; sos duos cap\u00ectulos chi sighint sunt dedicados a Casteddu e a sas \u00e0teras tzitades de su Rennu. Su de ses est dedicadu totu a sa limba sarda e a sas \u00e0teras limbas faeddadas in Sardigna a s'\u00e8poca de s'autore. Su de sete, e \u00f9rtimu cap\u00ectulu, dat noas subra de sos magistrados, subra de sas leges, subra de sa religione, sa genia e sas costum\u00e0ntzias de sos Sardos.\nA pustis de carchi mese de convaless\u00e8ntzia pro una maladia grave, colados in Germ\u00e0nia, in su mese de cabudanni de su 1549 arribat a Bruxelles. Cunchistada s'istima de C\u00e0rulu I e de su pr\u00ecntzipe Filipu, e sistemadas sas chistiones familiares, otenet dae issos inc\u00e0rrigos importantes e, in su mese de l\u00e0mpadas de su 1553, est nominadu avogadu fiscale pro sa Sardigna, inc\u00e0rrigu chi cumintzat a esertzitare a beru dae su mese de tr\u00eculas de su 1555.\nS'inc\u00e0rrigu suo nche lu leat, sena chi lu poderet evitare, a s'iscontrare cun unas cantas fam\u00eclias n\u00f2biles isulanas de sas prus autor\u00e8voles, in mesu de cussas sos Aymerich, sos Aragall, sos Torrellas e sos Zapata, chi cumintzant a ordiminzare contra a isse. In su protzessu intentadu contra a sos n\u00f2biles Salvatore e Giacomo Aymerich, Melchiorre e Filippo Torrellas e \u00e0teros, mandantes de un'ofesa contra a su cussizeri de Casteddu, Bartolomeo Selles, e de s'assass\u00ecniu de su frade suo, Girolamo, Arquer est apozadu dae su vitzer\u00e8 Lorenzo Fern\u00e0ndez de Heredia, chi, per\u00f2, motit in su 1555. \nIn su mese de austu de su 1556, su regente Girolamo Aragall, imparentadu cun sos Aymerich, a prus pagu de un'annu dae sa n\u00f2mina lu faghet impresonare. A pustis de carchi mese de presone in sa turre de San Pancrazio, Arquer resessit a si nche fuire e a otenner dae su vitzer\u00e8 nou, \u00c0lvaro de Madrigal, su permissu de andare a Ispagna pro pedire giust\u00ectzia a su pr\u00ecntzipe Filipu. In s'\u00ecnteri, istruint contra a isse, in su mese de ghenn\u00e0rgiu de su 1557, unu protzessu in contum\u00e0tzia. Discurpadu dae sas acusas, lu cunfirmant in s'inc\u00e0rrigu de avogadu fiscale.\nTorrat a Sardigna in su 1558 e l'acusant de luteranesimu. Incuisidu dae s'archip\u00ecscamu de Casteddu Antonio Parragues de Castillejo (cun chie, a pustis, istringhet un'amigh\u00e8ntzia manna e devenit su defensore suo inche su soberanu), lu assolvent in prenu.\nS'acusa fiat sust\u00e8nnida dae su vitzer\u00e8 \u00c0lvaro de Madrigal, e si basaiat mescamente subra de s'\u00f2pera giovanile sua Sardiniae brevis historia et descriptio, in ue espressat giud\u00ecssios negativos subra de su cleru sardu, acusadu de esser innorante e impinnadu prus a procreare chi no a istudiare, e subra de sos incuisidores, chi nde lamentaiat sos m\u00e8todos violentos. Custos giud\u00ecssios fiant, per\u00f2, prus d\u00e8biles de sos chi aiat espressadu in su matessi per\u00ecodu su p\u00ecscamu de Amp\u00f9rias e su archip\u00ecscamu de Casteddu matessi, finas ca Arquer, in s'\u00f2pera matessi, aiat naradu chi su cleru, mancari sa corrutzione difusa, fiat, su matessi, impinnadu in manera sintzera a divulgare sa par\u00e0ula de Gesus Cristos. A narrer sa beridade sa chistione religiosa devenit su pranu a ue nche tramudare s'iscontru pol\u00ecticu intre su tzetu feudale - deposit\u00e0riu finas a tando, paris cun su tzetu eclesi\u00e0sticu, de sos inc\u00e0rrigos prus importantes de su Rennu - e su tzetu togadu, in ue esponentes importantes fiant Arquer e sa fam\u00eclia sua, chi si fiat afortende a s'internu de s'aparadu burocr\u00e0ticu e aministrativu de s'istadu.\nBida sa situatzione dif\u00ectzile in Sardinna, Arquer, a pustis de aer dassadu, cun su cunsensu de su re, s'uf\u00ectziu de avogadu fiscale a su babu, detz\u00ecdit de andare a Ispagna pro carchi tempus.\nSos tentativos de nche dispatzare Arquer dae sa bida pol\u00ectica pariant destinados a faddire, cando, a su cumintzu de su 1563, arrestant in Pedralba Gaspar Centelles, de sa fam\u00eclia de sos contes de Oliva, capitanu de sos casteddos de T\u00e0tari e de Castedduaragonesu, chi teniat unu giru de pessones suspetadas de eresia. Gasi chi, a s'incuisitzione de Valenza l'intrat in manos sas l\u00ecteras iscritas a Centelles dae Arquer, durante s'amigh\u00e8ntzia longa issoro, e dae su can\u00f2nigu valentzanu Jeroni Conques, arrestadu pagu a pustis. Siat Centelles, mandadu a su rogu in su 1564, siat Conques, aiant acusadu Sigismondo Arquer de eresia, gasi chi intre su mese de austu e su mese de cabudanni de su 1563, fiat nche l'arrestant e nche l'inserrant in sa presone de s'incuisitzione in Toledo cun s'imputatzione de aer mantesu raportos cun sos luteranos M\u00fcnster e Centelles, e de difunder in Sardigna e in Ispagna ideas er\u00e8ticas.\nSena bi resessire Arquer tentat de evitare su protzessu, chi durat dae sa fine de su 1563 a su mese de l\u00e0mpadas de su 1571, in antis apellende\u00b7si a su Cussigiu Mannu de Ispagna; a pustis proende a si nche fuire dae presone. Lu torturant ma, addurat firmu iscurpende unas cantas pessones numenadas in sas currispond\u00e8ntzia cun Centelles. \nLu cundennant e, a pustis de sete annos e oto meses, pagu prus o mancu, de presonia nche lu ponent in su rogu su bator de l\u00e0mpadas de su 1571."}
{"id": "2061", "revid": "13567", "url": "https://sc.wikipedia.org/wiki?curid=2061", "title": "Limba latina", "text": "Su latinu est una limba morta chi fit naschida in s'antiga Roma e fit faeddada in totu s'imperu romanu. \nFinas a su XIX seculu est istada sa limba internazionale impidada in tota s'Europa pro sa diplomazia e pro sas publicatziones iscientificas. \nDae su latinu sunt naschidas sas limbas romanzas, chi sunt s'italianu, su frantzesu, s'ispagnolu, su portughesu, su catalanu, su sardu, su romunu e medas influentzias s'agatant puru in s'inglesu e in su tedescu.\nLatinu Becciu.\nSu primu innetu de latinu becciu iscritu edi unu retulu in d'una broscia de su VII securu a.C., chi narat : in latinu classicu \"Manius me fecit Numerio\" (Manio mat fatu pro Numerio). Su primu ad iscriri literatura in latinu fut Livio Andronico in su 240 a.C., sighiu dae Nevio e Ennio. In su II securu incumenzo a nasci su triatu cun is commedias de Plauto e Terenzio."}
{"id": "2062", "revid": "4106", "url": "https://sc.wikipedia.org/wiki?curid=2062", "title": "C\u00ecnema", "text": "S'ist\u00f2ria de su c\u00ecnema est comintzada in s'annu 1895, candu sos frades pariginos Lumi\u00e8re ana realizadu sa prima projetzione cinematografica de s'ist\u00f2ria.\nIn generale si podet n\u00e0rrere che su c\u00ecnema est una forma de arte-tecnica moderna n\u00e0schida verso sa fine de su XIX s\u00e8culu; connota puru comente sa 7\u00ba arte, est tecnicamente una projetzione lestra de imm\u00e0gines chi dana s'impressione de su movimentu. Su c\u00ecnema faghet parte de sas artes visivas."}
{"id": "2063", "revid": "163391", "url": "https://sc.wikipedia.org/wiki?curid=2063", "title": "Religione", "text": "Una religione o religioni est una pratica organizada de creetzias, cumportamentos, attos rituales e culturales che servint a sos adeptos o fideles pro intrare in contattu cun una o prus entidades ispirituales o deus o pro intrare in rapportu cun una realidade supranaturale o ultraterrena.\nSa religioni che creiri in unu deus si tzerriat \"religioni monoteista\", o meda deus si tzerriant \"religioni politeista\"). No tottas sas religionis creenti in unu o prus deus. Ci funti religionis che creinti in ispiritus de sa natura commenti sas religionis animistas de calincunas gentis primitivas e \nSas religiones monoteistas prus mannas atualis funti cattru: sa Buddista, sa Cristiana, sa Isl\u00e0mica, sa Giudea. Cristianesimu e Islam funti sas prus mannas commenti numeru de praticantis: 2,2 miliardus e 1,8 miliardus rispettivamenti. \nSa religioni politeista prus manna atuali est s'Induismu. In pasadu c'indi fiant meda prus commenti su paganesimu classicu o religionis precolombianas ma immoi funt estintas.\nNo tottas sas religionis creenti in unu o prus deus. Ci funti religionis che creinti in ispiritus de sa natura commenti sas religionis animistas de calincunas gentis primitivas e religionis sentza deus o ateas commenti su taoismu, Scientology e Wicca. \nReferentzias.\n "}
{"id": "2065", "revid": "19666", "url": "https://sc.wikipedia.org/wiki?curid=2065", "title": "Nuraghe", "text": "Sos nuraghes (in logudoresu) o nuraxis (in campidanesu) sun fraigos de fromma conica fattos de pedra, chi s'agatan petzi in sa Sardigna, de unu fonte prestu de 8000 (ma medas sun istados dirrutos, massimu in su periodu de dominatzione piemontesa, e s'agatan solu istigas de sos fundamentos). Sos prus mannos e imponentes furent costruidos appresu de su 1500 a.c. e poden tenn\u00e8r un altesa fintzas a 19m - ma est casi tzertu ca de printzipiu furent calincunu metros prus mannos.\nSos nuraghes curriponden a una tipologia costruttiva, ma bi nd'at de divescias frommas e mesuras, a segunda de s'impleu chi si nde faghiat. Difattis b'at nuraghes monoturre, bilobados, cumplessos cun tres turres o battor, cun bastiones, bi nd'at de tipu allongadu, ellissoidales, e gai sighinde.\nSun istrutturas chi calchi istoricu narat \"megalitica\", fattas cun roccas e pedras mannas chi fintzas oe no ischimus cun cale tecnica pretzisa che las altzia\u00ecant fintzas a su cuccuru de su fraigu. S'istruttura printzipale est pretzisa in dogni nuraghe: sun torres (fintzas pius de una) cun bovida a falsa cupola, cheret narr\u00e8re chi intro sa bovida tenet una fromma de cupola, chi per\u00f2 no si podet biere dae fora. Sa fromma esterna est a truncu de cono e si pensat chi in sos nuraghes pius mannos giughian a subra una terrazza pro sa vedetta chi s'accera\u00ecat cun un'ispessia de ispassizzu de mesu metro bonu a fora de su corpus de sa torre, mentre sos pius minores giughiant solu sa terrazza chi resta\u00ecat in d'unu perimetru currispundente a cussu de sa torre.\nSa bovida de intro no fit una cupola comente la podimus pensare oe, cund un'arcu a tottu sestu, ma fit de una fromma particulare: est infatti a sestu acutu e sas forzas de su pesu de sas pedras no sunt isgarrigadas a terra cun particulares cuntraffortes o istutturas gasi, ma faghen un'istruttura chi podimus pensare casi chi si rezzat rizza a sa sola: sunt difattis tantos aneddos de pedra unu subra a s'atteru e onzi aneddu no ruet a intro gratzias a fortzas chi si faghet isse matessi: sas pedra no sun proriu de fromma regulare, ma las devimus pensare unu pagu comente una pezza de casu segada a raggera e chena tzentru: sas forzas chi nche tiran sas pedras a giosso e a centru sun cumpensadas dae sas fortzas laterales de sas chi li sun attaccadas. Est custa particulare istruttura chi at permissu a sos nuraghes de arrivire gasi bene cunservados fintzas a sos tempos nostros e chi ancora oe nos faghen restare a bucca abelta.\nNo s'ischit ancora (mancari che sian colados casi 3500 annos dae tando) a itte bisonza\u00ecan: b'at chie narat chi fin istrutturas de difesa, chie narat chi fin comasinos pro su trigu e su mandigu, chie narat chi fin sos casteddos in ue ista\u00ecan sos res. Sa tesi chi paret pius giusta fintzas a como est cussa chi sos pius mannos faghian de palattu reale e de casteddu pro sa difesa, mentre sos pius minores chi sun fraigados a manera de los poder biere dae su nuraghe a cultzu fin impittados comente istrumentu de avvistamentu de sos inimigos.\nS'etimologia de sa par\u00e0ula est intzerta, ma sa prus segura est dae \"nurra\" ca cher\u00ecat narrer \"muntone de pedras\". \nTotus sos nuraghes giughen una janna ca est semper orientada a sa matessi diretzione, ca meda bortas est a sud/oest.\nIn origine fian fattos po si nche abbadiare unu cun \u00e0teros tres, comente de agiudu contraa sos inimigos."}
{"id": "2066", "revid": "2404", "url": "https://sc.wikipedia.org/wiki?curid=2066", "title": "Prima gherra mundiale", "text": "Sa prima gherra mundiale est su lumen chi at picau sa pelea chi at imputau paris belle tottus sas ptentzias mundiales, e puru medas de cuddas minores, tra s'istiu de su 1914 e s'acabbu de su 1918. A s'incumintzu mutt\u00eca \"gherra europea\", cando b'an intrau nassiones chi fachian parte de su Commonwealth, sos Istados Unidos e atteros istaos chi fin foras de calesisiat lacana europea, at picau su lumen de \"gherra mundiale\" siat pro sa mannesa siat pro sas caratteristicas de \"gherra totale\" chi at tentu: difatis est istada sa gherra prus manna mai peleada fintzas a su 1939, ovverosiat a s'incumintzu de sa segunda gherra mundiale.\nSa gherra, cando in s'11 de Sant'Andria de su 1918 sa Germania at firmau s'armistitziu chin sas fortzas inimicas, at cambiau sa cartina geopolitica de s'Europa intrega: sos imperos prus mannos de su mundu - su tedescu, s'austro-ungaricu, s'ottomanu e su russu - an acabbau de esistire, naschinde dae sa morte issoro paritzos atteros istaos."}
{"id": "2067", "revid": "7227", "url": "https://sc.wikipedia.org/wiki?curid=2067", "title": "Adel\u00e0sia de Torres", "text": "Adel\u00e0sia de Torres (\u00c0ldara, 1207 - Su Burgu, 1259) est istada Reina de Torres (o Logudoro) e de Gallura in s'edade de mesu, e Reina de Sardigna puru.\nBiografia.\nSegunda figia de su soberanu de su regnu giudicale de Torres Marianu II de Lacon-Gunale, e de Annesa de Lacon-Massa de C\u00e0lari. \nA d\u00f2ighi/tr\u00e8ighi annos si cojat cun Ubaldo Visconti, mancari sa contrariedade trigadiva de su pont\u00e8fitze On\u00f2riu III e sas ambitziones de su re de C\u00e0lari Barisone-Torchitoriu IV de Lacon-Serra.\nIn su mese de santugaine de su 1232 su maridu devenit re de Gaddura e issa reina.\nDev\u00e8nnida biuda a trintunu annos in su mese de ghenn\u00e0rgiu de su 1238, contra a sas b\u00e8tias de su papa chi la cheriat fagher cojure cun Guelfo Porcari, si torrat a cojare, in su mese de santugaine de s'annu matessi, cun Entzu o Erricu Hohenstaufen, f\u00ecgiu naturale de s'imperadore Federicu II de Sv\u00e8via, chi teniat b\u00ecndighi annos (ma fortzis bintitr\u00e8s). Per\u00f2 la dassat noe meses a pustis de su coju, in su mese de tr\u00eculas de su 1239.\nTando, si nch'est inserrada in su casteddu de Su Burgu in Gotzeanu.\nIn su 1246 otenet dae su papa su div\u00f2rtziu dae Entzu, e, segundu sa parist\u00f2ria, si diat dever essere torrada a cojare cun su vic\u00e0riu giudicale Micheli Zanche.\nS'\u00f9rtimu mentovu document\u00e0riu suo, essende bia issa, est de su 1255. Paret chi siat morta in su 1259 sena eredes, cunfirmende una donatzione de s'Istadu suo a sa Cr\u00e8sia, giai espressada dae su mese de martzu de su 1237. A custa donatzione si fiat apostu Entzu, chi pretendiat galu su Rennu de Torres trasmitende sos deretos soberanos suos a sos nebodes - f\u00ecgios de sa fiza -Arrigo e Nino de sa Gherardesca; ma chentza cunsegu\u00e8ntzias.\nSegundu su Libellus iudicum turritanorum fiat istada interrada \u00abdae antis de su altare majore\u00bb de sa catedrale de Nostra Sennora de su Rennu in \u00c0rdara; \u00e0teros, imbetzes, pensant chi siat istada interrada in sa cr\u00e8sia de Santu Bainzu M\u00e0rtire in Isprollatzu.\nSa coja cun Ubaldo Visconti.\nIn su 1218 Marianu II de Torres, alleadu de is genovesos, pro assegurare sa sutzessione de su giuigadu a sa figia Adelasia aiat concluidu unu acordu cun su giuighe de Gaddura Lamberto Visconti, chi aiat minetadu de invadere is territorios suos pro ddi ddos furare cun s'agiudu de sa Repubblica de Pisa. Marianu, difatis, si fiat abigiadu ca no teniat sa fortza militare pro contriare is pisanos, aiat bofiu ot\u00e8nnere unu acordu patz\u00ecficu prometinde in isposa sa figia Adelasia a su figiu de Lamberto e erederi a su giuigadu de Gaddura Ubaldo Visconti.\nIn is termines de sa cunventzione, Lamberto diat aere torradu a p\u00f2nnere in is manos de su figiu sa soberania a pitzus de sa Gaddura e is \u00e0teras terras pesadas a su giuigadu de Casteddu, cun s'agiudu puru de su giuighe Pedru II de Arborea; Marianu II, pro contu suo, no aiat contzessu a Ubaldu sa manu de sa figia Adelasia ebbia (n\u00e0schida in su palatzu giuighale de Ardara), rinuntziaiat a calincunu diritos a pitzus de calincuna parte de sa Gaddura, cunchistadas de babbu suo Comita II, e, mescamente, aberiat implicitamente a su giovanu Visconti sa sutzessione a su giuigadu de Turres. In custa manera si definiant is cuntrastos intra Genova e Pisa che teninat interesses cummertziales mannos cun sa Sardigna.\nDiscuntentu de custos sc\u00e8beros, a su contrariu, fiat papa Onorio III, che bidiat pesadu su giuigadu de Turres a s'influentzia de sa cresia de Roma e chi pro custu aiat chircadu inutilmente de pedire s'agiudu de is milanesos contra a is pisanos. Su pontefitze, difatis, aiat imbiadu luegu su cappellanu Bartolomeo pro burrare sa coja, ma su messu non ci fiat arreneschidu e s'acordu intra Pisa e Turres fiat abbarradu b\u00e0lidu e semper in vigore cun grandu indignatzione cosa sua.\nIs cojas de Adelasia (chi teniat 12 annos) fiant istadas tzelebradas in su 1219 in sa cresia de sa Santissima Trinitade de Saccargia, chi a s'epoca fiat giai una abbadia de importu mannupro is mongios camaldolesos, giai presentes in Sardigna, sa prus influente de su giuigadu de Turres (inguni beninat interrados is giuigis e i membros de is famiglias issoro), posta a su costadu de una bidda de massajos e pastores.\nUbaldu, fradile de Adelasia, duncas, aiat eredadu su giuigadu de Gaddura a sa morte de su babbu, in su 1225. Marianu II de Turres, si nch'est mortu prus a tardu in su 1232, e, secondu is bolontades suas, ddi depiat pigare su postu su figiu giovanu meda Barisone III. Issu est abbarradu in su tronu, a suta sa regentzia, pro tres annos e tres meses ebbia, ca fiat istadu mortu de is tataresos (nisciunus at mai scipiu e chine fiat su mandante) a pustis de una sommossa populare, fata n\u00e0schere de is pisanos contra a su potere dispoticu giuigale. Su soberanu giovanu non teniat eredes diretos e est istaduinterradu in sa cresia de San Pantaleo a Sorso. Semper pro boluntade de Marianu, is nobiles logudoresos depiant sceberare una de is figias suas, Adelasia o Benedetta, comente sutzedidore. Is aristocraticos ainat aclamadu a s'unanimidade Adelasia, sost\u00e8nnida de su pobiddu Ubaldu, chi fiat istadu eletu giuighe pro regnare in paris cun issa, bitu ca fiat iscandalosu chi una f\u00e8mminna poderet govrenare a sa sola.\nS'edade minore de Barisone III at fatu n\u00e0schere una situatzione particulare in t\u00e8rmines de regentzia: in si \u00e0teros giuigados e regnos europeos a regere su tronu diat \u00e8ssere istada sa mugere de su defuntu soberanu, no aici in Turres in ue teniat unu t\u00ectolu onorificu ebbia e fiat istadu su tziu de su piciocu, Ithocorre, chi fiat guvernende unu cons\u00ecgiu de maggiorentes, a ot\u00e8nnere su potere. Sa giuige mama Agnese de Massa aiat lassadu is figios e su giuigadu (non ci sunt documnetos de is cuntatos suos cunsa figia Adelasia, chi fiat artziada a pustis a su tronu) e fiat torrada a Casteddu. Innoghe morta sa sorre Benedetta, aiat ot\u00e8nnidu imbetzes sa regentza pro su nebode Guglielmo II Salusio V (1232-1238): inguni aiat b\u00ecvidu a Santa Igia in unu palatzo chi est istadu distruidu de is pisanos e si fiat pasada cun Ranieri Donoratico de sa Gherardesca, cun su cale aiat cumpartzidu is urtimos annos colados in Toscana.\nGiuighe de Torres.\nIn su 1237, papa Gregoriu IX aiat imbiadu su capeglianu cosa sua a Alessandro in Sardigna pro retzire su reconnoschimentu de Adelasia de sa soberania papale a pitzus de Torres, aici comente a pitzus de is terras chi issa aiat eredadu de s'ajaju Guglielmu I de Casteddu, a Pisa, Massa, e Corsica. In su palatziu de Ardara, a sa presentzia dede s'abate de sa camaldolese Santissima Trinitade de Saccargia, Adelasia aiat fatu atu de vassalagiu ca Ubaldu aiat atzetadu (diat aere versadu annualmente a su ponteftzce bator libras de plata), tzedende su casteddu de Monte Acuto a su p\u00ecscamu d'Ampurias comente garantzia de sa buona fiantzia cosa sua. Babbu Alessandro, pro contu suo, aiat revocadu sa scomunica dominada a is duos isposos de papa Gregoriu pro aer preguntadu s'agiudu de is pisanos in Sardigna. A is Visconti, comuncas, non fiat reconnota nisciuna soberania a pitzus de sa Gallura in prus a cuss'antiga autoritade de s'arcidiocesi de Pisa\nPro is boluntades de Ubaldu, sotascritas in su ghenn\u00e0rgiu de su 1237, sa Gaddura depiat \u00e8ssere eredada de su fradile suo Giovanni Visconti. Pedru II de Arborea, issu puru torradu a \u00e8ssereprediletu de su pontefitze a pustis s'atu de vassallagiu, diat \u00e8ssere diventadu tutore dieAdelasia. Custa diat aere d\u00e8pidu isposare luego Guelfo dei Porcari, persona chi istimaiat sa Santa Sede.\nMa su fradile Giovanni s'agataiat a Pisa. Aici Adelasia, chi a manera chi nisciunus dd'aiat prevididu aiat refudadu sa coja cun Guelfo, fiat sutzedida comente soberana in su giudicadu de Gallura, in cantu fiuda de Ubaldu. In su mentres si nche fiat torrada in su giudicadu ei Turres in ue fiat n\u00e0schida, trasferendose-s\u00ec de su casteddu gallurese de Monteacuto a su palatzo giudicale de Ardara.\nSa sutzessione fiat per\u00f2 formale ebbia: Adelasia non teniat figios de Ubaldu e issu aiat redatu, apuntu, uno spetzificu testamentu in ue nominaiat eredere de su giudicadu su parente prus prossimu, Giovanni Visconti de Gallura (su babbu fiat tziu suo). Su giuige nou fiat isbarcadu de prese in Gallura e, mancari su regnu no at a \u00e8ssere longu, dd'at a pigare su postu suo su primu figiu suo.\nAdelasia, in prus , no teniat intentzione de subire a manera passiva is diretivas de sa Cresia e, mancari teniat giai 31 annos e no aiat tentu figios, aiat atzetadu imbetzes sa proposta de is Doria de si cojare cun unu piciocu de degheoto annos, bellu meda e figiu naturale de s'imperatore Federicu II, su printzipe Enzo.\nSu sc\u00e8beru s'at a rivelare no de profetu mannu, ma at a sighire a si mutire, mancari nominalmente ebbia, cun su titolu di giuighe de Gallura: Enzo puru de Svevia s'at a cumportare fintzas a sa morte, mancari sa distantzia, de sa pregonia e de su separongiu de Adelasia, comente re de Torres e de Gallura, cun s'emanatzione de normas, sa nomina de vicarios, e, in su testamentu, de sutzessores, in cussos territorios, a pustis sa morte sua.\nEnzo de Hohenstaufen si nch'est mortu a Bologna in su 1272, meda annos a pustis Adelasia, cando su giudicadu de Turres fiat ormai estintu e pratzidu intra is famiglias dominantes in cussa banda de s'isula; su regnu piticu de Gallura at a t\u00e8nnere sa matessi sorte. Ma su presoneri re de Sardigna (diat \u00e8ssere semper ammentadu e designadu cun custu t\u00ectulu) continuaiat, mancari totu, a s'intendere e a si comportare comente su soberanu di cussas regiones chi aiat abbandonadu, e ddas amministraiat de su carcere bolognese pro is n\u00f2biles.\nBibliografia.\n "}
{"id": "2068", "revid": "6577", "url": "https://sc.wikipedia.org/wiki?curid=2068", "title": "Vittorio Angius", "text": "Vittorio Angius (Casteddu, 1797 o 1798 - Torinu, 1862) fiat unu ist\u00f2ricu e ge\u00f2grafu.\nBiografia.\nCando fiat re Carlo Alberto, Goffredo Casalis l'at cramadu a collaborare a su \"Dizionario geografico, storico, statistico, commerciale degli Stati de S. M. il Re di Sardegna\" pro sa parte chi pertocaiat sa Sardigna. Pro custu, dae su 1832 e su 1848 girat totu s'\u00ecsula pro si documentare; su materiale collidu fiat istadu gasi meda chi nch'aiat ocupadu prus de tres partes una de totu s'\u00f2pera de Casalis.\nA pustis at collaboradu a su giornale tataresu \"Il Promotore\", e a sa rivista castedd\u00e0rgia \"La Meteora\".\nAt iscritu sa parte sarda e italiana s'Innu natzionale sardu (\"Hymnu sardu nationale\") \u00abCunservet Deus su Re\u00bb, musicadu dae su Maistru Giovanni Gonella, eseguidu pro sa prima bia in su teatru Tz\u00ecvicu de Casteddu su 20 fre\u00e0rgiu de su 1844.\nEst istadu finas diretore de su giornale \"Dagherrotipo\". A pustis est coladu a sa diretzione de su \"Liceo\", giornale chi aiat sustituidu su de in antis ma chi est faddidu belle deretu.\nSos cuntributos suos, mancari p\u00f2veros de cr\u00ectica e car\u00e0tere iscient\u00ecficu beru, sunt pretziosos pro sa cantidade de datos subra de sas costum\u00e0ntzias e sas traditziones, de sa limba, de su deretu, de s'archeologia e de s'ist\u00f2ria, de sa geografia e de s'economia de sa Sardigna, comente s'\u00e0tera \u00f2pera importante sua: \"Sulle famiglie nobili della Monarchia di Savoia: narrazioni fregiate dei rispettivi stemmi incisi da Giovanni Monneret ed accompagnate dalle vedute dei castelli feudali disegnati dal vero da Enrico Gonin\" publicada in Torinu in su 1841-57.\nIn su 1848 est eletu deputadu in su coll\u00e8giu de Lanus\u00e8."}
{"id": "2069", "revid": "9584", "url": "https://sc.wikipedia.org/wiki?curid=2069", "title": "Alfonsu I de Sardigna", "text": "Alfonsu I de Sardigna (N\u00e0pule, 1299 - Barcellona, 1336) fiat su f\u00ecgiu minore de Giagu su Giustu e de Bianca de Angi\u00f2.\nIn su 1319, pro sa ren\u00f9ntzia a sos deretos subra de su tronu de su frade prus mannu (cramadu Giagu, est decraradu primu f\u00ecgiu e logutenente generale de su babu pro totus sos Istados de sa corona de Aragona. Gasi chi otenet su mandadu de realizare in pr\u00e0tica su Rennu de Sardigna ocupende sos territ\u00f2rios pisanos de s'\u00ecsula. A capu de una armada potente ghiadu dae s'amir\u00e0lliu Francesco Carr\u00f2s (o Carroz), cumpostu dae chimbanta galeras, binti cocas, chimbe linnas e \u00e0teras naes medas de gherra in ue b'aiat imbarcados \u00f9ndighi m\u00ecgia \u00f2mines intre cavalleris, fantes, balestreris e iscuderis, partit cun sa mugere dae Portfangos, in sas foghes de s'Ebro, su 30 de maju de su 1323. In manera atrivida, atzetat su cuss\u00ecgiu interessadu de su \"gi\u00f9ighe\" Ugone II de Arborea de no atacare deretu Casteddu, e su 13 de l\u00e0mpadas de su 1323 isbarcat in Canyelles de Palma de Sulcis, oe Portu Vesme, in su sartu de Santuanni Suerxu, pro ponner suta ass\u00e8diu Bidda de Cr\u00e8sia (Igr\u00e8sias) domada a pustis de sete meses e oto dies de resist\u00e8ntzia.\nLassada Igr\u00e8sias, su 13 de fre\u00e0rgiu 1324 Alfonsu andat cara a Casteddu. Ma sa die 29, m\u00e8rcuris de l\u00ecssia, l'est tocadu de currer a Su Masu pro isbarrare su caminu a s'armada pisana chi, isbarcadu a sa Maddalena Spiaggia, inghierende s'ist\u00e0inu de Santa Gilla colende dae Cabuderra, Uda e D\u00e8ximu pro liberare dae s'ovest sa tzitade. B'at istadu duos iscontros, unu in localidade Lutocisterna, pagu prus o mancu a s'art\u00e0ria de su b\u00ecviu de areoportu de como, s'\u00e0teru in sas abbas de su Golfo degli Angeli, cara a su trigh\u00ecngiu de Stampaxi, cun sas naes de ap\u00f2giu pisanas. Sos Aragonesos cun dificultade fiant resessidos a bincher.\nSu 19 de l\u00e0mpadas de su 1324 Casteddu s'est arresa. \nDev\u00e8nnidu re a sa morte de su babbu, su 2 de santandria de su 1327, Alfonsu, cramadu su Benignu pro su caratere modde suo.\nIn Sardigna intervenit petzi pro minetzare sos etzessos de sos feudat\u00e0rios e de sos ufitziales r\u00e8gios chi non si faghiant iscr\u00f9pulos a degumare biddas intreas, comente sa bidda de Ariagono, distruida pro rapres\u00e0llia in su 1329.\nA pustis intrat in parte sua, non sena cuntrastos, su f\u00ecgiu de sa prima mugere Pedru I su Tzerimoniosu."}
{"id": "2070", "revid": "1162", "url": "https://sc.wikipedia.org/wiki?curid=2070", "title": "Giorgio Asproni", "text": "Giorgio Asproni (Vitzi 1809 - Roma 1876) est istadu unu pol\u00ecticu e giornalista.\nBiografia.\nA bintibator annos si laureat in Deretu in Casteddu e, a pustis, leat sos votos. In su 1843 lu nominant can\u00f2nigu penitentziale de su Cap\u00ectolu de N\u00f9goro e leat s'inc\u00e0rrigu de dotzente de Teologia morale in su Semin\u00e0riu locale finas a su 1847. In cussu annu matessi si nche tramudat a G\u00e8nova pro cuntrastos cun su cleru e cun s'ambiente n\u00f9goresu contr\u00e0rios a sas ideas democr\u00e0ticas suas. In G\u00e8nova frecuentat esponentes de sas currentes democr\u00e0ticas chi li cunfirmant s'idea sua de sa netzessidade chi sa Sardigna mantenzeret un'identidade sua mancari in intro de s'ordinamentu natzionale. Collaborat cun Il Pensiero Italiano dae ue s'auguraiat una collaboratzione prus istrinta intre sa Sardigna e sa Lig\u00f9ria a dannu de su Piemonte privilegiadu dae su guvernu federale. Devenit membru de su Circolo Italiano. In N\u00f9goro creat un'agregatzione de custa casta de orientamentu democr\u00e0ticu e republicanu. Si presentat a sas eletziones de sa I legisladura in su 1848, resessit a si f\u00e0ghere el\u00e8ghere a su Parlamentu subalpinu, ma s'\u00e8situ est annulladu essende incumpatibile cun s'inc\u00e0rrigu de can\u00f2nigu benefitzi\u00e0riu. Si dimitit dae custu inc\u00e0rrigu in su 1849 e si torrat a presentare a sas eletziones de sa III legisladuras in su coll\u00e8giu de Lanusei e est el\u00e8ghidu. Est istadu deputadu in sas IV, V, VII, IX, X, XI, e in sa XII legisladuras ponende\u00b7si cun sa sinistra. Fiat avers\u00e0riu de Camillo Benso conte de Cavour chi sighiat una pol\u00ectica liber\u00ecstica a dannu de sos interessos de s'\u00ecsula. Giornalista ativu meda, de ispiratzione democr\u00e0tica, at iscritu in sos peri\u00f2dicos prus mannos de s'\u00e8poca. A issu est atribuidu s'op\u00f9sculu famadu \"Proggetto di legge pel miglioramento de'Regolari dell'Isola di Sardigna\", de su 1850.\nIn su 1859 part\u00eczipat in manera ativa a sos motos patri\u00f2ticos risorgimentales regollende dinare e armas pro sos volunt\u00e0rios. In custu clima fundat in Torinu sa Societ\u00e0 dei Liberi Comizi, promovende sa creatzione de su giornale Lo stendardo italiano.\nFaghet parte de s'ispeditzione de sos Milli de Garibaldi. Sighit sos garibaldinos a Palermu in su mese de austu de su 1860 e a pustis a N\u00e0pule. Inoghe, tenende raportos cun sos esponentes democr\u00e0ticos meridionales, cumintzat una collaboratzione cun sos peri\u00f2dicos napuletanos prus importantes, in mesu de cussos Il popolo d'Italia devenende\u00b7nde su diretore.\nIn sos annos 1863-1867 tenet cuntatos medas cun su movimentu operaju, partitzipende finas a su cungressu X de sas Sotziedades operajas in Parma. Est su mamentu chi s'acurtziat de prus a sas ideas maginianas. In su 1865 intrat in cuntatu finas cun Bakunin chi si fiat istabilidu in N\u00e0pule. \nIn su 1869 est reconnotu comente unu de sos cuspiradores chi ant organizadu un'insurretzione generale, minetzende su guvernu.\nSos di\u00e0rios suos, agatados dae su giornalista e ist\u00f2ricu Bruno Josto Anedda, sunt publicados in Collettanea Calaritana (testos e documentos in\u00e8ditos o raros publicados dae sa Facultade de Isci\u00e8ntzias Pol\u00ecticas de Casteddu)."}
{"id": "2071", "revid": "10458", "url": "https://sc.wikipedia.org/wiki?curid=2071", "title": "Sergio Atzeni", "text": "Sergio Atzeni (Cabuderra, 1952 - \u00ccsula de Santu Pedru, 1995) est istadu iscritore e giornalista.\nBiografia.\nA 14 annos iscriet su primu art\u00ecculu, e pro tempus meda at a collaborare a sa p\u00e0gina sarda de l'Unit\u00e0 e cun sos giornales isulanos (at a iscr\u00ecere retzensiones e contos in La Nuova Sardegna dae su 1975 a su 1984). Cun su contu \"Gli amori, le avventure e la morte di un elefante bianco\" at bintu in su Mystfest de su 1981 (s'annu imbeniente at a essire in sos Gialli Mondadori). \nCando Sellerio li publicat, in su 1986, \"Apologo del giudice bandito\", dassat su traballu in s'Enel e comintzat una vida de iscritore de professione, moende a logos diferentes de s'Europa, faghende traballos medas, ma mescamente su tradutore e su consulente pro sas domos de imprenta italianas prus de importu. In su 1997, dae su segundu romanzu suo, Il figlio di Bakunin (1991), Gianfranco Cabiddu nde bogat una pel\u00eccula. \"Il quinto passo \u00e8 l'addio\" est su de tres, editadu dae Mondadori. Su 6 de cabudanni de su 1995, iscumparet in mare a probe de s'\u00ecsula de Santu Pedru. Pagas dies a pustis de sa morte essit su de bator romanzos suos, \"Passavamo sulla terra leggeri\". \u00c0teras \u00f2peras medas, sunt publicadas p\u00f2stumas"}
{"id": "2072", "revid": "7227", "url": "https://sc.wikipedia.org/wiki?curid=2072", "title": "Honor\u00e8 de Balzac", "text": "Honor\u00e8 de Balzac (Tours, 1799 - Parigi, 1850) est istadu unu iscritore.\nBiografia.\nA pustis de aer publicadu sa prima \u00f2pera sua iscrita in versos, Cromwell, un'amigu de fam\u00eclia li cussigiat de dassare sa carrera liter\u00e0ria. Isse sighit a iscriere ma sena resurtadu. Sa situatzione econ\u00f2mica sua est mala etotu, galu peus a pustis de su fallimentu de sa tipografia chi aiat comporadu. Pro custu est obrigadu a iscriere sena pasu. Pessende de faghere fortuna, benit a Sardigna pro isfrutare sas isc\u00f2rias de sa prata de sas minas de sa Nurra. Dae su biagiu no otenit su chi isperaiat, difatis s'isfrutamentu de sas isc\u00f2rias fiat giai istadu assinnadu a su genovesu Pezzi, arribadu in antis suo.\nPrenu de amargura andat tando a su Sud de s'\u00ecsula, a Domusnoas, cun s'isetu de otennere s'isfrutamentu de sas isc\u00f2rias de sas minas de cue, ma non tenende prus mancu una sesina est custrintu a torrare a Frantza. In una l\u00ectera chi aiat iscritu a sa f\u00e8mina sua, Hanska, su 17 de abrile de su 1838, descriet sa Sardigna comente una terra agreste, sena cultivatziones cun \u00f2mines bestidos de istratzu e cun f\u00e8minas chi faghiant su pane dae sa farina de lande. Una terra des\u00e8rtica cun savanas de pramas agrestes e cun cabras in totue chi distruiant totu. \nA costagios de custa miseria, descriet biddas cun bestires de richesa manna e cun terrinos cultivados. Duncas una terra prena de cuntraditziones. Dassat s'\u00ecsula tristu e discuntentu ma semper cun s'isperu de torrare pro s'irrichire."}
{"id": "2073", "revid": "7227", "url": "https://sc.wikipedia.org/wiki?curid=2073", "title": "Bachisio Bandinu", "text": "Bachisio Bandinu (Vitzi 1939 - ) este unu antropologu, giornalista e publitzista sardu.\nBiografia.\nIstudiosu de cultura populare dae su 1972, animat in manera originale sa kistione supra de s'identidade pon\u00e8ndesi in sa prospettiva de su di\u00e0logu intre antropologia e iski\u00e8ntzias sotziales. \nIn su 1976 iscrivet, cun G. Barbiellini Amidi, su s\u00e0ziu \"Il Re \u00e8 un feticcio\", ube analizat su rapportu intre su mundu traditzionale de su pastoriu e sa tzivilitade de sos consumos. In su 1980 iscrivet \"Costa Smeralda\", un'\u00e0tteru cuntributu a s'an\u00e0lisi de su rapportu traditzione/innovatzione. In su 1993 binket su pr\u00e8miu Funtana Elighes e in su 1999 lu fakent direttore de \"L'Unione sarda\". Est presidente de sa \"Fondazione Sardinia\". \nUnos cantos traballos suos sunt de cussiderare unu contributu mannu pro sa lettura de s'ist\u00f2ria cuntempor\u00e0nea de Sardigna."}
{"id": "2074", "revid": "7227", "url": "https://sc.wikipedia.org/wiki?curid=2074", "title": "Camillo Bellieni", "text": "Biografia.\nLaureadu in Leges in T\u00e0tari e in Filosofia, in Roma. At b\u00ecvidu in N\u00e0pule, frecuentende sos tz\u00ecrculos culturales partenopeos; e, in ie, s'est cojuadu cun Margherita Ciampo. \nBolunt\u00e0riu in su prima gherra mondiale, cumbatit comente sordadu s\u00e8mplitze in su regimentu de fanteria 134 in una batalla in su Carsu. Dev\u00e8nnidu sutatenente in su de 43 regimentos de fanteria, nche lu tramudant dae sas trintzeas de Plava a sas de sas Frasche. At militadu in sa Brigada T\u00e0tari in s'altura de Asiago. In su mese de santugaine de su 1917 lu ferint in manera s\u00e8ria. Retzi finas duas med\u00e0llias pro su balore militare. A pustis de sa gherra partitzipat a su movimentu de sos cumbatentes sardos chi at fatu naschere su Partidu Sardu de Atzione, devenende unu de sos ide\u00f2logos majores. Pro custu patit sa repressione fassista. Est suta cuntrollu fitianu, lu suspendent dae sa dotz\u00e8ntzia universit\u00e0ria in Bologna e s'addatat a faghere su professore prec\u00e0riu in tzitades diferentes de su cuntinente, s'\u00f9rtima Trieste dae su 1925. \nA pustis de su 1943 torrat a Sardigna, a T\u00e0tari, ue faghet su bibliotec\u00e0riu de s'Universidade. Cr\u00f2mpidos sos limites de edade, si ritirat in N\u00e0pule in ue abarrat finas a sa morte. At collaboradu a sas rivistas \"Volont\u00e0\", \"Critica politica\" e \"Il Nuraghe\" de Remundu Carta Raspi. \n\u00d2peras.\nSa mezus \u00f2pera ist\u00f2rica sua est \"La Sardigna nella civilt\u00e0 dell'Alto Medioevo\", imprentada in duos vol\u00f9menes dae sos tipos de Fossataro in su 1973."}
{"id": "2075", "revid": "7227", "url": "https://sc.wikipedia.org/wiki?curid=2075", "title": "Org\u00f2solo", "text": "Org\u00f2solo est una bidda de s'\u00ecsula de Sardigna cun 4538 bividores de sa Prov\u00ecntzia de N\u00f9goro in sa Barbagia de Ollolai.\nS'economia sua est basada in sa pastoria e in su turismu, mescamente pro bisitare sos Murales, oe si at sa connosch\u00e8ntzia de sa bidda in Italia e in foras de It\u00e0lia. Custa traditzione de sos murales est n\u00e0schida in sos annos '60, paris cun sa protesta pol\u00ectica contras a s'idea de s'Istadu de p\u00f2nnere bases de annestru militare in sa localidade de Pratobello, a mesu caminu dae Org\u00f2solo a Fonne. Sos Murales sunt rapresentados disignos pol\u00ecticos, problemas antigos, iscenas cuotidianas de sa bidda o traditziones antigas.\nSu sartu.\nEst una bidda de sa Barb\u00e0gia de Ollollai a 18 km dae N\u00f9goro, a 620 m dae s\u2019oru de mare, contat 4550 abitantes e nde leat parte fintas sa fruitzione de Galanoli, a 6 km dae sa bidda in su caminu chi nche giughet a Mamujada. Su sartu comunale est de 223,66 Km cuadrados, de sos prus mannos de sa prov\u00ecntzia. Su territ\u00f2riu de Org\u00f2solo nche lompet tinas a su de Talana e Orthull\u00e8, a tramontana est a l\u00e0cana cun su sartu de N\u00f9goro, a oriente cun su de Durgali e Ul\u00ecana, a mesudie cun su de Biddamanna, Orthull\u00e8 e Talana, a otzidente cun sos montes de Fonne e Mamujada.\nA tramontana in sa badde de Locoe, saliosa de b\u00ecngias e olias, bi curret su Tzedrinu. A s\u2019ala de su caminu conca a N\u00f9goro su sartu a l\u00e0cana cun Mamujada est totu montigros e seddas, cara cara imbetzes su terrinu torrat a atrempare a s\u2019ala de sa badde de Sorasi antis a sas atzas de Punta sa Prima (1416 m) in su Supramonte; a mesudie a palas de sa bidda s\u2019art\u00e0ria creschet totu de unu prontu intre unu padente issipiu de \u00e8lighes, fintzas a su gollei camp\u00f2licu de su pradu (1000 m), bundante de pastura e mandras conca a sos sartos de Fonne e Mamujada. A sud sa l\u00e0cana est singiada dae su caminu N\u00f9goro-Lanus\u00e8 finas a su Passu de Correboi, a paga treta dae s\u2019atza de Armario (1433), sa prus arta; su sartu sighit fintzas nche l\u00f2mpere a su gollei de Olai e dae cue in antis a su Padente de Montes.\nS'abba est bundante: Tzedrinu, Riu Flumineddu, Riu Olai, Riu Sorasi e Riu Ilole surcant totu sa sartu.\nSu Supramonte s\u2019all\u00e0canat pro belle 3000 \u00e8taros: su terrinu est a giassos sicu e bundante de pedra de carabina e a giassos cugugiadu dae unu padente rude e de rara bellesa e abitadu dae \u00f2nnia genia de animales. Partit dae Funtana Bona a Monte Fumai (1316 m) e a su monte Novu Santu Giuanne, dae ue si podet godire de una vista chi ponet a t\u00ecmere. Trampas artas, atzas imponentes, isp\u00e8ntumes de ispantu, gorropos suludrados: custu est su Supramonte de Org\u00f2solo.\nSu padente de Baddes-Nuraghe Mereu est s'\u00f9nicu padente de \u00e8lighes de s'era prim\u00e0ria de totu s\u2019Europa, chi non est mai istada tallada e chi est che pare dae tando: unu buscu issipiu e malu a b\u2019intrare. N\u00f2didu peri su padente de Montesi, \u00f2asi faun\u00ecstica e de catura.\nBundantes sunt sos fen\u00f2menos de carsismu: de mentovare s\u2019isp\u00e8ntumu de su Suercone o Sercone, calancu carc\u00e0riu longu e profundu 200 metros. Custos sitos si podent bisitare a ghia de unos cantos grupos de escursionistas espertos, a sa sola est perigulosu meda, ca si podet faddire caminu e pro more de su padente issipiu e de sos isp\u00e8ntumes est perigulosu meda e est f\u00e0tzile a s'istramancare.\nIst\u00f2ria.\nSas istigas archeol\u00f2gicas de su cumplessu de Nuraghe Mereu sunt n\u00f2didas pro sos pinnetos fraigados cun pedra bianca; su nuraghe si presentat cun una turre printzipale e duas segund\u00e0rias.\nSu sartu est istadu abitadu dae s\u2019\u00e8poca preist\u00f2rica, de importu sa Gruta Corbeddu, pagu a tesu dae su de Ul\u00ecana. B\u2019at finas unas cantas istigas de su Neol\u00ecticu: sas tumbas ipog\u00e8icas de sa Lopasa, e sas ruinas de Orulu, sas perdas fitas, sas concheddas de gianas e sas tumbas de gigantes de Orevara, Oleuli, Locoe e Galanoli.\nIn su 1420 sa bidda e su sartu suo faghent parte de su Regnu de Sardigna e gasi sighende est istadu f\u00e8udu de sas fam\u00ecllias prus n\u00f2biles de s'\u00ecsula: Alagon, Carroz, Da Silva fintzas a su 1838. A pustis de su 1820 cun s\u2019Editu de sas Tancaduras pro sos pastore non b\u2019at \u00e0pidu perunu megioru e ant sighidu a impreare sas terras p\u00f9blicas pro si paschere su besti\u00e0mene.\nSa cultura.\nSa bidda si presentat a s'istr\u00e0ngiu galana peri pro sos murales chi sunt famados in totue. Sos primos sunt de su 1969 e los at pintados unu gr\u00f9stiu teatrale an\u00e0rchicu \"Dionisio\", ma a pustis de su 1975, a ghia de su Professore de sas m\u00e8dias Francesco Del Casino, custa arte s'est arraighinada de su totu e sos muros de medas domos sunt istados mudados cun custas genias de pinturas. Custu professore in pare peri cun \u00e0teros nch'aiant ghetadu in badu peri sos iscolanos de s'iscola m\u00e8dia pro f\u00e0ghere unos cantos murales chi pertocaiant sa Resist\u00e8ntzia e sa Liberatzione.\nDae tando \u00f2nnia annu sos muros de sos fr\u00e0igos de sa bidda si bestint a nou de murales chi pertenet sos temas sotziales e pol\u00ecticos prus de importu. \nIn intro de sa bidda b'at sete cr\u00e8sias e \u00e0teras tres in foras, custu inditat cantu siat forte sa fide in custu logu.\nMancari su Patronu de sa bidda siat Santu Perdu e sa sua festa siat meda intesa e tzelebrada, sa festa chi si faghet de prus est \"Nostra Segnora de Mesaustu\", pr\u00f2piu sa die de mesaustu, su 15 de Austu de cada annu. In custa festa si faghet una manna protzessione, cun prus de 100 caddos e medas cost\u00f9menes traditzionales orgolesos. In sa protzessione bator \u00f2mines pigant sa Madonna dormida, chi est meda pesante. Sa festa sighit cun sa Vardia, sa famosa cursa de sos caddos. Sa festa cumentzat su 13 e acabbat su 23, e su 23 si faghet una \u00e0tera protzessione, a de note, per\u00f2 bi sunt semper medas cost\u00f9menes e caddos.\nOrg\u00f2solo est connota peri comente sa terra de sos bandidos e custu peri pro more de unos cantos istere\u00f2tipos tzinematogr\u00e0ficos, chi ant istrumentalizadu una situatzione de discumb\u00e8niu d\u00e8pida a unu momentu ist\u00f2ricu pagu fl\u00f2ridu e a s'isulamentu pro una bidda de gente chi su tempus li s'at dadu pagu baga. \nOrg\u00f2solo est famada peri pro su cantu a tenore, chi at calidades suas e iscastat dae cussu de su restii de sa Sardigna: su tr\u00e0giu est raru, distintu e n\u00f2didu, pro more de un'abertura voc\u00e0lica e pro s'ermosura po\u00e8tica de sas boghes, chi est petzi sua. De mentovare sa boghe de Pepinu Marotto, poeta, cantadore, ativista pol\u00ecticu e sindacalista.\nMedas sunt a oe sos grupos peri de gi\u00f2vanos chi sighint custa traditzione antiga.\nS'economia.\nSa prus parte de sos abitantes pr\u00e0ticat su pastoriu e est impiegada in sos cantieris forestales, ma meda de importu est fintzas su turismu. Difatis sos murales sunt belle su s\u00ecmbulu de sa bidda e sos istr\u00e0ngios iss\u00e8berant de la bisitare peri pro custas \u00f2peras. Su turismu difatis est una de sas atividades prus de importu dae unos cantos annos a custa banda: medas sunt sos tzilleris e sos B&amp;B, sas siendas de turismu rurale e ambientale e de escursionismu, chi sunt n\u00e0schidos in custos \u00f9rtimos annos e ant megioradu e ant dadu un'\u00e0linu nou e friscu a s'economia. Org\u00f2solo contat prus de chentu m\u00ecgia pres\u00e8ntzias a s'annu, est rara sa die peri in ierru chi non si bidat nessi unu postale, chi nche acump\u00e0ngiat istr\u00e0ngios a bisitare sa bidda.\nDe mentovare peri un'atividade antiga meda: s'allevamentu de su ghermeddu (bacu de sa seda) e sa filadura de sa seda pro t\u00e8ssere su lionzu, su mucadore grogu de su cost\u00f9mene de sa f\u00e8mina, custu est un'impreu de f\u00e8minas ebbia e oe sunt pagas a lu sighire.\nPersones n\u00f2didas.\nSas persones de importu sunt:"}
{"id": "2076", "revid": "153399", "url": "https://sc.wikipedia.org/wiki?curid=2076", "title": "Luras", "text": "Luras (in galluresu \"Lurisi\") est una bidda situada me sa Gallura in sa Meria o Prov\u00ecntzia de T\u00e0tari, subra a una lada de granitu a nord de su Monte Limbara, a 508 mt de altitudine a pagus kilometros dae T\u00e8mpiu. Sa terra sua tenit una superfizie de 90kmq cun una populatzione de 2657 abitantes."}
{"id": "2077", "revid": "19553", "url": "https://sc.wikipedia.org/wiki?curid=2077", "title": "Roma", "text": "Roma est sa capitale e sa tzitade pius manna de s'It\u00e0lia cun unos 2.700.000 abitantes collocados in d'un'area de 1.285 km\u00b2, est su comune pius populadu e pius mannu de tota s'Italia.\nRoma est istada sa capitale de s'Imperu Romanu e su centru de sa cristianidade cattoliga. \nCun pius de 26 miliones de visitadores in su 2007, Roma est sa tertza tzitade in Europa e s'ottava in su mundu comente numeru de presentzias turistigas.\nSu tzentru istoricu de Roma est iscrittu in sa lista de sos Patrimonios de s'Umanidade (World Heritage Sites) de s'UNESCO."}
{"id": "2078", "revid": "2404", "url": "https://sc.wikipedia.org/wiki?curid=2078", "title": "Natzione", "text": "Una natzione (de su latinu natio, in sardu \u00abnaschimentu\u00bb) si referit a una comunidade de indiv\u00ecduos chi cumpartzint carchi carater\u00ecstica comuna comente sa limba, su logu geogr\u00e0ficu, s'ist\u00f2ria, sas traditziones, sa cultura, sa religione, s'etnia e a bortas unu guvernu.\nUna \u00e0tera definitzione cuns\u00ecderat sa natzione comente a un'\"istadu soberanu\" chi podet f\u00e0ghere riferimentu a unu p\u00f2pulu, a un'etnia, a una trib\u00f9 cun una discend\u00e8ntzia, una limba e mancari un'ist\u00f2ria comuna.\nUna diferente currente de pensamentu, chi faghet riferimentu a s'idea de natzione in cantu realidade ogetiva e ligada a pensadores chi pertenent a diversas espressiones pol\u00ecticu-culturales, includet tra sas carater\u00ecsticas netzess\u00e0rias de una natzione su cuntzetu de s\u00e0mbene (Herder) o de \u00abconsambenadu\u00bb (Meinecke).\nUna \u00e0tera definitzione bidet sa natzione comente a una \u00abcomunidade de indiv\u00ecduos de prus natzionalidades cun unu territ\u00f2riu e guvernu pr\u00f2piu\u00bb o fintzas \u00abuna trib\u00f9 o una federatzione de trib\u00f9s (comente cussa de sos indianos nordamericanos)\u00bb. Est apojende\u00b7si a tales assuntos chi s'est isvilupadu in sos annos '70 su cuntzetu de micronazione.\nCarchi autore, comente J\u00fcrgen Habermas, cunsiderende obsoletu s'assuntu traditzionale de natzione, si referint a issa che unu l\u00ecberu cuntratu sotziale intre p\u00f2pulos chi si reconnoschent in una Costitutzione comuna. Tale cuntzetu, in custu casu, si diat ist\u00e8rrere fintzas a cuddu de de sa p\u00e0tria e su patriotismu natzionale diat \u00e8ssere gai remplasadu dae su \u00abpatriotismu costitutzionale\u00bb.o gr\u00e0tzias a su cuntzetu de \"grupu de perten\u00e8ntzia\": sa natzione est tales suta bisura pol\u00ectica. Custa previdet unu profundu sensu de su \"nois\", paghe e \u00f2rdine in internu e cosa sua, una s\u00e8rie de s\u00ecmbulos e mitos comunos, sa fiantza de amparu e sa cuss\u00e8ntzia de sa durabilidade in su tempus de sa natzione respetu a sos s\u00ecngulos indiv\u00ecduos."}
{"id": "2079", "revid": "7227", "url": "https://sc.wikipedia.org/wiki?curid=2079", "title": "Macintosh", "text": "Macintosh, incurtzadu comente Mac, est una fam\u00eclia de carculadores personales connotos meda, fabricados dae su 1984 dae sa Apple Computer Inc. (Cupertino, California) chi isfrutant su sistema operativu MacOS (como Mac OS X). Su Mac originale est istadu su primu elaboradore cun una interfaghe gr\u00e0fica e unu sorighitu de s\u00e8rie, chi at interessadu una cantidade manna de utentes in totu su mundu, proponende una manera avantzada e in su matessi tempus f\u00e0tzile de impreu de s'inform\u00e0tica personale. Cun su Mac, sa Apple at mediadu s'\u00e8situ negativu de sos primos Apple Lisa, chi l'aiat pretz\u00e8didu, sena otenner su resurtadu isperadu. Cun custu aparadu inform\u00e0ticu nou, Apple aiat mustradu chi s'idea de su cuntzetu de iscriania virtuale chi si fundaiat in una interfaghe WIMP (Windows, Icons, Mouse, Pointer) fiat su m\u00e8gius e su chi teniat prus fortza de torrai a nou."}
{"id": "2081", "revid": "7408", "url": "https://sc.wikipedia.org/wiki?curid=2081", "title": "Limba", "text": ""}
{"id": "2082", "revid": "2404", "url": "https://sc.wikipedia.org/wiki?curid=2082", "title": "Stanis Dessy", "text": "Stanis Dessy (\u00c0rthana, 1900 - T\u00e0tari, 1986) fiat unu pintore sardu. \nBiografia.\nA pustis de su ginn\u00e0siu in Casteddu s'est iscritu a s'Acad\u00e8mia de sas Bellas Artes in Roma. In su 1921 est torradu a Casteddu, in ue at fatu su professore de disinnu in s'Iscola de rieducatzione pro mutilados. Ciusa l'at cussigiadu de traballare comente tzeramista ma at a preferrere sa pintura. At fatu de modellu pro s'ist\u00e0tua de L'Ucciso. At debutadu in sa mustra de su tz\u00ecrculu universit\u00e0riu cat\u00f2licu. In su 1922 su Giornale d'Italia at publicadu in sa p\u00e0gina sarda unu profilu de s'artista. \nS'annu imbeniente at espostu in sa Cuadriennale de Torinu su ghissu Cinzio, retratu de su figiu de Ciusa. At incumintzadu a collaborare cun sa rivista Il Nuraghe e a traballare comente issen\u00f2grafu in sa Compagnia Stabile Sarda. In su '25 at espostu in sa III Biennale romana e in sa Mustra de arte de Casteddu. In su 1926 si nche est tramudadu a T\u00e0tari. In su 1927 at incumintzadu a istudiare sa pintura tedesca e fiaminga. In su 1930 s'est cojuadu cun Ada Dess\u00ec. In su matessi annu at partetzipadu a sa segunda espositzione de litografia e xilografia in Chicago e at isperimentadu s'acuaforte ghiadu dae Melis Marini. In su mese de santandria est andadu a Parigi ma sena resurtadu perunu. At comporadu istampas antigas de D\u00fcrer e Rembrandt. Si d\u00e8dicat a su monotipu.\nIn su 1937 duas xilografias sunt incluidas in sa regorta de su \"British Museum\". In su 1938 in sa IX Sindacale Nuorese at bintu su pr\u00e8miu PNF pro sa pintura. In su 1940 at espostu in una personale de xilografia in sa Biennale de Venezia. In sa Biennale de su 1942 at espostu sa xilografia Notte di San Giovanni. In su 1944 at disinnadu paris cun Tavolara sa t\u00e8ssera de su Partidu Sardu. In su 1949 at collaboradu cun sa rivista Ichnusa e s'est iscritu a su sindacadu regionale de sos artistas. In su 1952 at partetzipadu pro s'\u00f9rtima bia a sa Biennale de Venezia. \nIn su 1956 at organizadu cun Tavolara sa V Mustra de intzisiones italianas. In su 1957 at partetzipadu a sa de sete mustras de su Premiu del Fiorino. In su 1959 in s'Unione sarda Frantziscu M\u00e0sala l'at acusadu de indifer\u00e8ntzia pro sos problemas sotziales. Issu at rispostu chi sa pintura sua unu car\u00e0tere sotziale lu tenet, giai chi est destinada a li garantire su sustentamentu. In su 1960 at donadu sa pintura La Cena in Emmaus a su Collegium Mazotti. In su 1964 at espostu in una personale in sa Rassinna de xilografia sarda e piemontese de Torinu. In su 1977 s'aministratzione provintziale tataresa l'at dedicadu una mustra antol\u00f2gica. "}
{"id": "2083", "revid": "2404", "url": "https://sc.wikipedia.org/wiki?curid=2083", "title": "Bonaccattu", "text": "Bonacc\u00e0ttu (o \"Bon\u00e0rcadu\" in sa forma italianitzada) est una bidda sarda de 1700 abitantes de sa provintzia de Oristanis, chi s'azzappat in s'artura de su Monteferru. S'economia est agropastorale. Sa bidda est connota mescamente pro sa festa de Nostra Sennora de Bonacatu, su 18 e 19 de cabudanni. Sa variante de limba sarda bonarcadesa est una limba de Mesania, agattandesi in su tempusu giudicale in sa lacana in mesu a su giudicau de Torres e cussu de Arborea.\nIstoria.\nGratzias a su fertile terrinu bonarcadesu paris cun sas benas de abba in custa zona s'omine at cumintzadu a biver dae sos tempos prus anticos, comente si podet cumprender dae sos tadzos de nuraghes chi si podent azzappare.\nBonaccattu tenet in Sardigna sa cantidade prus manna de Nuraghes a \u201ccorridoio\u201d, chi nuraghes non sunt, ca lis mancat sa tholos e sas \u00e0teras carateristica chi desini unu nuraghe veru.\nSa parte prus manna de sos nuraghes bonarcadesos si podet azzappare a chirru de Paule: Ziligherto, Serra Crastula, Scovera, Campu Scudu, Sas Losas e Livandru.\nS'azzappant fintzas tumbas de zigantes, derrutas pro differentes motivos in s'edade de Mesu.\nSu passazzu de sos romanos est istettidu azzertadu, cun sos tribaglios de restauratzione de su Santuario de Nosta Sennnora de Bonaccattu, inue est istettidu acatadu, in terra, unu mosaico chi a ponner mente a sos istudios fattos, datan sa pesadura de sa cresiedda a su 400 a pustis de Cristos.\nAcurtzu a Bonaccattu b'aiat sa cresia de Santu Jorgi de Caecaria, tzitada in su Kondaghe de Santa Maria de Bonaccattu, ischeda n. 25. Est importante a l'amentare ca tratat de su kertu de su priore Nicolaus contra de Bera de Zori,fiza de Pretu Seke,liberu maiorali e de Alene de Zori, libera, chi at tentadu, chene bi resesire, de difender sa libertade de sos duos fizos, dae sa \"serbitude\" a sa \"ditta cresia\" e sa libertade sua matessi ca su Priore Nicolaus non la cheriat reconoscher comente libera.Totu sende chi Bera e sa fam\u00ecllia sua fiant cristianos e catolicos e su priore, periissu cristianu,los at cherfios, e sa \"corono de curatoria l'at dadu resone, serbos de sa cresia de Santu Jorgi."}
{"id": "2085", "revid": "3602", "url": "https://sc.wikipedia.org/wiki?curid=2085", "title": "F\u00f9balu", "text": "Su jocu de su pallone (o de sa bocia o f\u00f9balu, in italianu \"calcio\") est un'isport imbentau dae sos inglesos (\"football\" in inglesu) in su s\u00e8culu de XIX.\nSu jocu de sa bocia, comente si jocat como, lu ant codificau in Inghilterra cando in su 1863 sunt istadas istabilidas sas regulas de su jocu (\"Laws of the Game\"). Su jocu de su pallone, a libellu internatzionale, est gubernau dae sa F\u00e9d\u00e9ration Internationale de Football Association connota dae totus cun sa sigla FIFA. Sa cumpetitzione prus de importu est su campionau mundiale chi si jocat donzi bator annos; custu eventu est su prus sichiu de totu su mundu, difatis s'audience est su dopiu de sa de sas Olimpiades.\nSu jocu.\nSi acarant duas trumas de \u00f9ndighi jocadores, chircande onzi una de ghetare sa botza a intro de sa retza de s'atera."}
{"id": "2086", "revid": "2404", "url": "https://sc.wikipedia.org/wiki?curid=2086", "title": "Isoglossa", "text": "Un'isoglossa est una l\u00ecnia ideale in una mapa lingu\u00ecstica otenta aunende sos puntos chi currispondent a unu matessi fen\u00f2menu fon\u00e8ticu, chi sinnat sa l\u00e0cana de duas \u00e0reas distintas: l\u00ecnia de i."}
{"id": "2087", "revid": "6577", "url": "https://sc.wikipedia.org/wiki?curid=2087", "title": "Acr\u00f2nimu", "text": "Voc\u00e0bulu formadu ponzende umpare partes de nessi duas par\u00e0ulas, costituidu dae su cumintzu de sa prima e dae s'agabu de sa segunda, p. es., inform\u00e0tica dae infor(matzione auto)m\u00e0tica, o dae su cumintzu de ambas par\u00e0ulas, p. es., modem dae s'ingl. mod(ulator) dem(odulator) o, a su s\u00f2litu, dae \u00e0teras cumbinatziones, p. es., radar, dae s'ingl. ra(dio) d(etection) a(nd) r(anging) o, finas, p. es., sonar dae so(und) n(avigation) a(nd) r(anging)."}
{"id": "2088", "revid": "11994", "url": "https://sc.wikipedia.org/wiki?curid=2088", "title": "Gosos", "text": "Sos gosos o g\u00f2ggius sun cantos devotzionales e/o paralit\u00f9rzicos in onore de sos santos o de Nostra Sennora. Sa par\u00e0gula \"gosos\" e sas variantes suas \"gotzos\" e \"cotzos\" diffusas in su capu 'e susu de s'\u00ecsula benin dae su castillanu \"gozos\", cando chi sas variantes de sa parte meridionale \"goggius\", \"goccius\", \"coggius\" benin dae su catalanu \"goigs\". Ambas par\u00e0gulas ib\u00e8ricas, benin derettas dae su latinu gaudium \u00abcuntentesa\u00bb. In sa zona tzentrale de sa Sardigna est impreada finas sa par\u00e0gula \"grobbes\" chi arribbat dae su catalanu cobla/cobles; mancari non siet impreada petzi pro cumponimentos devotzionales e/o paralit\u00f9rzicos ma finas pro cumponimentos sat\u00ecricos chi no an forma de gosos.\nEst unu cantu mon\u00f2dicu, est a narrer cantadu petzi cun una tonalidade.\nSa cuartina de apertura si podet partire in duas perras de duos versos cada una: sos primos duos versos introduchen su tema de su cantu, sos \u00e0tteros duos sun sa \"torrada\". Sichin sas istrofas, mascamente sestas de otton\u00e0rios, in ube est cantau su tema.\nS'\u00f9rtima istrofa est una cuartina. Cada istrofa est serrada dae sa torrada chi est rip\u00ectia duas bortas.\nS'aspettu prus de importu de custa tipolozia de cantu est chi, mancari siat unu pacu mon\u00f2tonu comente melodia, azudat sos fideles pro sa retentiva e s'esecussione de sa torrada. Pro su chi pertoccat sa m\u00e8trica, s'\u00f9rtimu versu de cada istrofa tenet sa matessi rima de su secundu de sa torrada e ann\u00f9ntziat a sos fideles cando est su mamentu de cantare.\nIntre sas attestassiones de sa par\u00e0gula gosos in Sardigna s'ammentat sa de Juan Espina Velasco, s'incuisidore, in su 1640, in sa relassione sua subra de su viazu T\u00e0tari-Casteddu, Casteddu-T\u00e0tari. Firmandesi in Sueddi in sa cr\u00e8sia de Santu Zorzi aiat ordinau de cantare sos gozos. De cussos cantos non s'ischit nen sa limba nen s'istruttura istr\u00f2fica. De su cumponimentu Gosos chi si narran cun su uf\u00ectziu de sos mortos, imbetzes, tenimus su testu cumpletu iscritu in sardu. A dolu mannu, cun sa documentassione chi tenimus est diff\u00ectzile meda a facher una cale si siat ip\u00f2tesi subra de s'or\u00ecgine issoro."}
{"id": "2089", "revid": "154911", "url": "https://sc.wikipedia.org/wiki?curid=2089", "title": "Cantu a tenore", "text": "Su cantu a tenore est unu cantu polif\u00f2nicu, rapresentat s'espressione musicale prus antiga de sa Sardigna e est sa proa de s'esist\u00e8ntzia in s'\u00ecsula de sa pr\u00e0tica polif\u00f2nica, giai dae \u00e8pocas antigas. Su cantu a tenore lu at postu s'UNESCO in su 2005 in sa lista de sos patrimonios orales e immateriales de s'umanidade, e est pro custu si cuns\u00ecderat comente \"Patrim\u00f2niu intangibile de s'Umanidade\", dada s'unitzidade e sa bellesa sua.\nDescritzione.\nGeosin\u00f2nimos.\nCufforma a su giassu, leat su n\u00f9men de cussertu (in Mamujada e in sa Baronia arta), cuncordu (in C\u00f9llieri, Santu Lussurzu, Fonne, in sa Barb\u00e0gia de Ollolai, in Bol\u00f2thana e Orane), cuntratu (galu in Fonne e S\u00e8neghe), cuntzertu o cuncertu in su Guilcier e in su Barigadu.\nCumponentes e istile de cantu.\nSos cantadores sunt bator: su Bassu, sa Contra, sa Mesu Boghe, sa Boghe. Sunt postos a chircu rapresentende, gasi, sa forma architet\u00f2nica prus importante de tzivilidade de sa Sardigna: su nuraghe.\nDuas de sas boghes, su Bassu e sa Contra, sunt guturales e sunt sas chi dant a su cantu a tenore particularidade e peculiaridade.\nSu Bassu cun unu sonu grae e profundu mantenet sa matessi tonalidade de sa boghe solista. Sa Contra est una cuinta subra de su Bassu e at unu sonu prus liniare, met\u00e0llicu e prus pagu vibradu. Contra e Bassu paris, faghent su sonu onomatop\u00e8icu \"Bim Bam Boo\" e non mudant mai nota in antis de su tzinnu de sa boghe solista. \nSa Mesu Boghe chi irrichit su cantu cun virtuosismos de sa boghe, mutidos \"giradas\", si aunit a sas duas boghes guturales faghende in paris unu acumpanzamentu arm\u00f2nicu pro sa boghe solista, chi ghiat su tenore intonende e cadenzende su cantu belle totu in manera sill\u00e0bica.\nEst diftzile meda a istabilire sas raighinas de su cantu a tenore chi, a p\u00e0rrere de unos cantos, diat a d\u00e8pere t\u00e8nnere prus de 4000 annos.\nSu cantu a tenore diat a p\u00e0rrere ligadu a sa bida pastorale, a sa soledade de su pastore in su sartu cun su besti\u00e0mene cun sa natura matessi. Diant a \u00e8ssere sos animales e sa natura chi ant ispiradu sas boghes. Diat a p\u00f2dere \u00e8ssere chi sa Contra siat n\u00e0schida dae s'istrochidura de sa berbeghe, su Bassu dae sa de sa baca e sa Mesu Boghe dae sa de su bentu."}
{"id": "2090", "revid": "1054", "url": "https://sc.wikipedia.org/wiki?curid=2090", "title": "Carta de logu", "text": ""}
{"id": "2091", "revid": "18313", "url": "https://sc.wikipedia.org/wiki?curid=2091", "title": "Remundu Piras", "text": "Piras, Remundu (Biddanoa Monteleone 1905 - 1978). Poete, improvisadore.\nAutodidata, at cumintzadu a cantare in sas festas locales cando teniat petzi deghennoe annos. Pro tr\u00e8ighi annos, dae su 1932 a su 1945, l'aiant custrintu a abarrare a sa muda pro neghe de su divietu de cantare impostu dae su rez\u00ecmene fassista a totus sos cantadores. \nReconnotu dae totus comente unu de sos cantadores prus mannos, fiat dotadu de unu sensu cr\u00ecticu naturale e de un vocatzione ispantosa a cumponner poesias in su mamentu; cumpeter cun isse in subra de su palcu fiat dif\u00ectzile meda. Est cunsideradu su cumponidore prus mannu de \"modas\", tipu de cumponimentu chi cumparit in sas garas a ingh\u00ecriu de sa medade de sos annos Binti, e chi est cunsiderada sa proa po\u00e8tica prus distintiva de s'abilidade de s'improvisadore.\nSos versos de \"tziu Remundu\" sunt una testim\u00f2nia \u00f9nica finas dae su puntu de bista lingu\u00ecsticu, pro sa richesa de su l\u00e8ssicu, sa bund\u00e0ntzia e s'orizinalidade de sas im\u00e0zines. Una produtzione interessante meda finas suta su puntu de bista sotzio-antropol\u00f2zicu, pro sas noas subra de sos raportos sotziales, de sas cunditziones econ\u00f2micas e de sas superstitziones.\nNon si connoschet totu sa produtzione intrea sua. Petzi a pustis de sa morte est istada curada una regorta de poesias, chi sunt per\u00f2 de tipu meditativu: Mist\u00e8riu, regorta de sonetos; Bonas Noas, s\u00e0tiras e tertzinas; Sas Modas, cantos longos chi congruiant sas garas po\u00e8ticas; A bolu, otavas improvisadas.\nRiferimentos.\n "}
{"id": "2092", "revid": "7227", "url": "https://sc.wikipedia.org/wiki?curid=2092", "title": "Melchiorre Murenu", "text": "Fizu de Batista Ledda, aiat leadu su sambenadu de sa zaja materna. \nBiografia.\nA s'edade de tres annos, a causa de sa pigota fiat dev\u00e8nnidu tzurpu; a deghe annos, aiant arrestadu su babu, mortu deretu a pustis, dassende sa fam\u00eclia in mis\u00e8ria. Custos eventos los contat cun tristura, ma finas cun dinnidade manna, in sa poesia \"S\u00f9plica a Mussennor Bua\", unu cuadru de sa bida sua prena de anneos, e, in su matessi tempus, una testimonia de sa fide manna chi ten\u00ecat in Deus. \nMancari no apat p\u00f2didu imparare a legher e a iscrier, sas poesias suas sunt espressione de una profundidade culturale non comuna: una cultura chi s'alimentaiat cun su patrim\u00f2niu teol\u00f2zicu e filos\u00f2ficu de su catolitz\u00e8simu. Isse, chi teniat una mem\u00f2ria istraordin\u00e0ria, andaiat fitianu a missa e, iscurtende sos preigadores e sighende sa letura de sos testos b\u00ecblicos, s'aiat fatu unu patrim\u00f2niu de connosch\u00e8ntzias reliziosas chi, a su tempus, fiat t\u00ecpicu de sos poetas. \nGasi chi, aiat cumintzadu a andare a sas festas de sas biddas, improvisende cunforme a comente l'ispiria\u00ecant sa bena art\u00ecstica sua de moralista abistu e s'umore sarc\u00e0sticu chi teniat. No est de badas chi una de sas poesias prus famadas est \"Sas isporch\u00ectzias de Bosa\", una s\u00e0tira prena de benenu contra de sa bidda de sa Planargia. \nNon mancant sas poesias de impinnu sotziale, che a \"S'istadu de Sardigna, o sa batorina\", iscrita in ocasione de sa Lege de sas tancas de su 1820, chi at a abarrare a amentare sos dannos de un'isvilupu capital\u00ecsticu sena r\u00e8gulas: \u00ab\"Tancas serradas a muru / fatas a s'aferra aferra / si su Chelu fiat in terra / l'aiant serradu puru\"\u00bb. \nSa morte sua fiat istada su cuncruimentu tr\u00e0zicu de una bida prena de anneos: una note de Santugaine tres \u00f2mines si fiant presentados a domo de unos cantos amigos chi lu fiant istranzende, mandados, nara\u00ecant issos, dae su poeta Maloccu, avers\u00e0riu mannu in sas garas po\u00e8ticas e, in su matessi tempus, amigu carrale de Murenu. A pustis de l'aer postu in fatu, nche l'aiant ghetadu dae una p\u00e8ntuma, ochiendelu.\n "}
{"id": "2093", "revid": "225", "url": "https://sc.wikipedia.org/wiki?curid=2093", "title": "Condaghe de Santa Maria de Bon\u00e0rcado", "text": "Rezistru patrimoniale de su monast\u00e8riu de Santa Maria de Bon\u00e0rcado in su Rennu de Arvar\u00e8, chi cuntenet ischedas in limba sarda arboresa dae su s\u00e8culu XII a su s\u00e8culu XIII .\nEditadu pro sa prima bia in su 1937 dae Raimondo Carta Raspi, e torradu a publicare dae Maurizio Virdis in su 1982.\nArribat dae sa biblioteca Guillot de s'Alighera.\nSu manoscritu pergamen\u00e0tzeu est formadu dae 95 cartas numeradas ma cun s'\u00f2rdine cronol\u00f2zicu internu alteradu, ca nche l'aiant copiadu a pustis dae ischedas iscapas e sena \u00f2rdine.\nSos primos documentos sunt, pagu prus o mancu, de su 1180 ca, in sas ischedas 33 e 37, sunt amentadas \u00abdonna Agalbursa regina d.Arborea \u00bb e maridu suo \u00abiudice Barusone d.Arborea\u00bb de cussa \u00e8poca.\nSos \u00f9rtimos sunt de su 1261."}
{"id": "2094", "revid": "4", "url": "https://sc.wikipedia.org/wiki?curid=2094", "title": "Cuntratu a cump\u00e0ngios", "text": "Unu cuntratu a cump\u00e0ngios est unu ass\u00f2tziu intre duos pastores, propiet\u00e0rios minores o m\u00e8dios, chi duraiat un'annu. Est unu tipu de cuntratu chi esistiat petzi in Sardigna e galu impreadu in carchi zona finas a sos annos Sessanta. A su s\u00f2litu si poniant paris duos pastores minores chi si partziant su traballu in manera ratzionale e s'agiudaiant in sa gestione de su cuile. Fiat basadu totu in su tziclu de su late, est a narrer, sa prima die chie faghiat prus pagu late lu daiat a su chi nd'aiat murtu de prus e custu si faghiat su casu, s'\u00e0teru pessaiat a sos imperios de su traballu. Cando su chi faghiat prus pagu late nche superaiat cun sa cantidade versada a s'\u00e0teru, sa cantidade de su cump\u00e0ngiu, tando fiat custu \u00f9rtimu chi deviat dare su produtu suo, a manera chi s'\u00e0teru si poderet fagher su casu. Cando a unu li tocaiat sa die pro fagher su casu, s'\u00e0teru paschiat su besti\u00e0mene. Sas ispesas fiant individuales, s'afitu de sa pastura fiat pagadu in base a sa cantidade de su besti\u00e0mene chi teniat onniunu. Sa comodidade de custu ass\u00f2tziu fiat chi su pastore non fiat semper ligadu a su cuile, ma teniat sa possibilidade de si moer e andare a fagher \u00e0teros imperios."}
{"id": "2095", "revid": "7227", "url": "https://sc.wikipedia.org/wiki?curid=2095", "title": "Gianfranco Zola", "text": "Zola, Gianfranco (Ul\u00ecana 1966 - ) est unu giogadore de pallone.Segunda punta, est istadu unu n\u00f9meru deghe cl\u00e0ssicu; lestru, fantasiosu, malu a lu marcare, e capatzu de sinnare in onzi manera. Sena duda peruna, est istadu su giogadore sardu prus forte de semper e unu de sos mezus in It\u00e0lia, in sas \u00f9rtimas decadas. Cun su cumportamentu suo semper curretu, est istadu unu campione in intro e in foras de su campu.\nAt cumintzadu a giogare in sa Corrasi, iscuadra de sa bidda sua, e in su 1984/85 est coladu a sa Nuorese in s\u00e8rie C2. In su 1986/87 est andadu a sa Torres de T\u00e0tari binchende su campionadu de C2; pro duos annos s'est postu in mustra in C1 e in su 1989/90, comporadu dae su S.S.C. Napoli, at fatu s'es\u00f2rdiu in s\u00e8rie A binchende s'iscudetu cun s'iscuadra de Maradona. S'annu imbeniente at bintu finas sa Supercopa Italiana e est dev\u00e8nnidu s'erede de Maradona chi aiat dassadu su Napoli. S'esperi\u00e8ntzia napuletana est fundamentale; devenit unu de sos zogadores prus fortes in It\u00e0lia, famadu pro sos tiros de punitzione e pro sa fant\u00e0sia de su giogu suo, tantu chi in su 1991 est arribadu a bestire sa m\u00e0llia biaita de sa natzionale italiana. Dae su 1993/94 a su 1995/96 at disputadu tres istajones cun su Parma, semper a livellos artos meda, binchende sa Supercopa Europea in su 1993/94 e sa Copa UEFA in su 1994/95. \nIn su 1996/97, a istajone giai cumintzada, at dassadu s'It\u00e0lia andende a giogare in Inghilterra cun su Chelsea; in pagu tempus est dev\u00e8nnidu su bandelariu de s'iscuadra londinesa, istimadu dae cump\u00e0ngios e tifosos e respetadu dae sos avers\u00e0rios. Cun sa m\u00e0llia de sos \"blue's\", chi dae annos medas non binchiant nudda, cunchistat sa Copa de Inghilterra in su 1996/97 e in su 1999/2000, sa Copa de sas Copas e sa Copa de Lega Inglesa in su 1997/98, sa Supercopa Europea in su 1998/99 e sa Supercopa Inglesa in su 2000/2001. \"Magic Box\", comente lu mutint sos tifosos de su Chelsea, est istadu nominadu su mezus giogadore de su campionadu inglesu in su 1997; in su 2003 est istadu el\u00e8ghidu su mezus giogadore de semper in s'ist\u00f2ria de su Chelsea.\nIn su 2003 si nche est torradu a Sardigna pro giogare cun su Casteddu; profeta in sa terra sua, in su 2003/04 at bintu su campionadu de S\u00e8rie B ghiende s'iscuadra chi torrat a artiare a s\u00e8rie A. S'annu imbeniente est torradu a giogare in s\u00e8rie m\u00e0ssima a pustis de oto annos ritirende\u00b7si dae s'atividade agon\u00ecstica a sa fine de s'istajone. In su 2004, pro sos m\u00e8ritos suos, est istadu nominadu dae sa reina Lisabeta de Inghilterra \"Membru onor\u00e0riu de s'Imperu Brit\u00e0nnicu\", t\u00ectulu onor\u00ecficu massimu pro sos istranzos.\nCun sa m\u00e0llia de sa natzionale italiana contat 35 partidas e 8 retes. In su 1994 at leadu parte a sos Mundiales, in manera pagu fortunada mancari s'It\u00e0lia fiat arribada segunda; finas in sos Europeos de su 1996 non est fortunadu meda. No est istadu cunvocadu pro sos mundiales de su 1998, mancari sas retes suas de importu in sas cualificatziones. At giogadu 238 partidas, cun 90 retes, in s\u00e8rie A e 312 partidas, cun 90 retes, in Premier League."}
{"id": "2096", "revid": "2404", "url": "https://sc.wikipedia.org/wiki?curid=2096", "title": "Sartiglia", "text": "Sa Sart\u00ecglia est una c\u00f9rta a caddu, a sa manera de sas ziostras de s'Edade M\u00e8dia, chi si faghet in Aristanis s'\u00f9rtima dom\u00ecniga de Carrasegare e su martis imbeniente. Sos cadderis chi bi leant parte, currende a parafua, devent inferchire cun un'istocu un'isteddu istampadu in mesu, chi est apicadu a unu filu, in artu, in sa pista de sa cursa; segundu sa traditzione, prus sunt sos isteddos inferchidos, prus bona at a esser s'annada in sos campos. Sa festa est amaniada dae sos gr\u00e8mios artesanos de sos massajos (Santu Zuanne) e de sos maistros de linna (Santu Zosepe), chi si partzint s'aparitzu de sas duas dies de cursa.\nSa cursa est s'\u00f9rtimu mamentu de sa festa, antibitzada dae \u00e0teros ritos sighidos meda dae sa zente aristanesa, mescamente sa bestidura de su capu de sa cursa, connotu cun su n\u00f9mene de componidori. Custu, s\u00e8tzidu in una cadrea posta subra de una mesita, in unu logu frunidu cun frores e trigu, est bestidu dae duas pitzocas, mutidas massajeddas, ghiadas dae una massaja manna, chi est sa muzere de su presidente de su gr\u00e8miu. Su bestire de su componidori s'assimizat meda a su cost\u00f9mene de sos massajos aristanesos de su Setighentos: sa camisa, bianca e a m\u00e0nigas ampras, est presa a su bratzu cun tres fetas coloradas; su tzingheddu est largu, de pedde e cun una f\u00ecbia de prata pro regher sos cartzones. Sa cara est cuguzada dae una caratza de linna, chi non tenet bisura nen de mascru nen de f\u00e8mina, mantesa dae unu mucadore de seda annodadu in su gatzile; sa conca imbetzes est cuguzada dae unu belu brodadu e dae unu capeddu nieddu tzil\u00ecndricu chi at sustituidu sa berrita ruja, prus antiga meda. Su cojetu, una casta de gropete longu sena m\u00e0nigas e serradu cun butones de prata, chi falat finas a sos ghenugros, cuguzat su restu de su bestire.\n\u00c0teros mamentos de sa festa chi antibitzant sa cursa a s'isteddu sunt s'isfilada de sos cost\u00f9menes, cun sos tumbarinos e sos trumbiteris, e sa beneditzione de sa zente, fata dae su cumponidori cun unu m\u00e0tzulu de violetas infustas de aba; su m\u00e0tzulu est cramadu sa pipia de maju. \nSa Sartiglia tenet or\u00eczines antigas meda. Paret chi siat istada introduida in Otzidente dae sos Crotziados intre su 1118 e su 1200, cando chi in Aristanis podet esser datada a ingh\u00ecriu de sa medade de su sec. XIII. In sa festa aristanesa elementos de sa traditzione sarda, che a su ritu de sa fecundidade espressadu dae s'isteddu, sa mustra de s'abilidade a caddu e sa caratza de su componidori, si miscrant a elementos ispannolos, che a unas cantas partes de su bestire e, mescamente, su n\u00f9mene de sa festa chi benit dae s'ispannolu \"sortija\", derivadu dae su latinu \"sorticula\" diminutivu de \"sors\" chi cheret narrer sorte, fortzuna. Finas su n\u00f9mene de su capu de sa festa, su componidori, derivat dae s'ispannolu \"componedor\" chi fiat su mastru de campu, figura militare t\u00ecpica de sa sortija ispannola."}
{"id": "2098", "revid": "7227", "url": "https://sc.wikipedia.org/wiki?curid=2098", "title": "Pedru Casu", "text": "Pedru Casu (Bilchidda 1878-1954) fit unu iscritore.\nEst istadu unu de sos iscritores importantes de sa literatura sarda de sa prima medade de su Noighentos. \nZiai dae pitzinnu s'est interessadu a cosas medas. Est istadu pre\u00ecderu de sa bidda sua (Berchidda), pro prus de baranta annos, famadu in totu sa Sardinna pro sas pr\u00e8igas suas in limba logudoresa. Est istadu maistru de italianu in sos semin\u00e0rios de Otieri e T\u00e0tari. \nAt collaboradu cun medas cuotidianos e rivistas, siat de Sardigna siat de su continente. At bortadu in sardu sa Divina Commedia in su 1929 e, semper in sardu, at iscritu poesias medas e bortadu in limba autores medas, non petzi natzionales. \nPro totu sa bida at isetadu sa fine de sa cumpilatzione de su \"Vocabol\u00e0riu sardu-logudoresu/italianu\", publicadu dae pagu. \nAt iscritu meda finas in italianu: in deghe annos at deghe romanzos e chimbe libros de contos. Su tema prus importante chi cumparit de prus est s'aug\u00f9riu a sa Sardigna pro unu cras prenu de lughe."}
{"id": "2099", "revid": "7227", "url": "https://sc.wikipedia.org/wiki?curid=2099", "title": "Antoni Cossu", "text": "Antoni Cossu (Santu Lussurzu, 1927 - 2002) est istadu unu romanzieri e poeta sardu.\nBiografia.\nLaureadu in L\u00ecteras in Milanu, si nch'est tramudadu a Ivrea ue, dae su 1954 a su 1958, part\u00e8tzipat a su movimentu Comunit\u00e0, organizadu dae Adriano Olivetti, e p\u00f9blicat su primu testu narrativu \"Sardigna a passo di carro e di cavallo\" (1955) in sa rivista \"Comunit\u00e0\", semper de Adriano Olivetti.\nIn su 1959 torrat a Sardinna e traballat in sa Rezione sarda, in su tzentru de programatzione pro sos interventos sotziales. S'annu matessi at publicadu \"Autonomia e solidariet\u00e0 nel Montiferru\", resurtadu de un'ist\u00f9diu sotziol\u00f2zicu fatu paris cun Diego Are e Albert Meister de s'Universidade de Parizi. In sa collana \"Narratori\" de s'editore Vallechi, at publicadu duos romanzos: \"I figli di Pietro Paolo\" (1967) e \"Il riscatto\" (1969), bortadu in inglesu dae Isabel Quigly, p\u00e0zinas de literatura arta e de paris impinnu tzivile.\nA pustis, est cr\u00e8schidu s'interessu e s'impinnu pro sa limba sarda e pro su bilinguismu. In sardu at publicadu su romanzu \"Mannigos de memoria\" (1984), binchende su primu pr\u00e8miu in su cuncursu \"Festa della poesia sarda\", setzione romanzos, prom\u00f2vidu dae s'Istitutu Superiore Rezionale Etnogr\u00e0ficu, e \"A tempos de Lussurzu\" (1985), bortadu in catalanu dae Antonio Arca. In s'\u00ecnteri, in su 1968, cun \"Cantzone de chie ch'est fora\" aiat otentu su pr\u00e8miu ispetziale de sa zuria de su cuncursu de poesia sarda de Othieri. Sas poesias suas sunt regortas in duos vol\u00f9menes \"I Monti dicono di restare\" (1987) e \"Il vento e altri racconti\" (1993).\nEst istadu diretore de su peri\u00f2dicu \"Il Montiferru\", redatore capu de sa rivista \"Il Bogino\", redatore de \"La via del Piemonte\", e mescamente diretore de sa rivista culturale \"La grotta della vipera\", fundada dae isse etotu in su 1975, dev\u00e8nnida su m\u00e8diu de una batalla a profetu de sas limbas e de sas culturas locales.\nIn su 2002, in antis de si nche morrer, at publicadu su romanzu \"Il sogno svanito\"."}
{"id": "2100", "revid": "2404", "url": "https://sc.wikipedia.org/wiki?curid=2100", "title": "Giuseppe Fiori", "text": "Giuseppe Fiori (Silanos, 1923 - Roma, 2003) est istadu unu iscritore e giornalista.\nBiografia.\nAt traballadu comente redatore de L'Unione Sarda e a pustis in sa Rai, est istadu vitzediretore de su TG2, in ue at imbentadu una s\u00e8rie de edit\u00f2riales pol\u00ecticos a pustis regortos in \"Parole in TV\". Dae su 1979 est el\u00e8ghidu senadore pro tres lezisladuras, in antis de Igr\u00e8sias e a pustis de Aristanis: in sa matessi \u00e8poca est istadu diretore de \"Paese Sera\". A pustis de su libru-inchiesta subra de sos piscadores de Cabras (\"Baroni in laguna\") at iscritu sa prima de sas biografias pol\u00ecticas: a sa \"Vita di Antonio Gramsci\", de su 1996, sunt sighidas sas de Michele Schirru, s'an\u00e0rchicu sardu fusiladu in su 1931 pro aer pessadu de ochier a Mussolini; de Emilio Lussu (\"Il cavaliere dei Rossomori\", de su 1987); de Enrico Berlinguer, de su 1989.\nAt sestadu sa biografia de duos capos liberales sotzialistas mannos, Ernesto Rossi (\"Vita di un italiano\", 1994) e Carlo Rosselli.\nIn su 1996 at sestadu in \"Il Venditore sa carrera imprenditoriale\", e a pustis pol\u00ectica de Silvio Berlusconi.\nDae un'\u00e0teru libru-inchiesta subra de sa Sardinna, \"La societ\u00e0 del malessere\" (1968), est istadu ispiradu su film \"Barbagia\" de Carlo Lizzani. Cun su romanzu \"Uomini ex\" subra de unu grupu de comunistas chi si nche sunt cuados in Praga in sos annos de sa Gherra Frita, at b\u00ecnchidu in su 1993 su \"Pr\u00e8miu N\u00e0pule\". \"Sonet\u00e0ula\" est istadu giai publicadu in su 1962, ma pro s'editzione essida in su 2000 l'at cambiadu meda, faghende logu mescamente a sa realidade dolorosa e dram\u00e0tica de sos fatos personales de su protagonista."}
{"id": "2101", "revid": "7227", "url": "https://sc.wikipedia.org/wiki?curid=2101", "title": "Salvatore Niffoi", "text": "Salvatore Niffoi (mutidu Carrone) (Orane, 1950) est unu iscritore.\nS'est laureadu in l\u00ecteras in Roma in su 1976 cun d'una tesi subra de sa poesia dialetale sarda (sos relatores fiant Carlo Salinari e Tullio de Mauro). Como insinnat mat\u00e8rias liter\u00e0rias in sas iscolas m\u00e8dias de Orane. \nAt esordidu in su 1997 cun su romanzu \"Collodoro\"; a pustis, at publicadu \"Il viaggio degli inganni\" in su 1999, \"Il postino di Piracherfa \"(in su 2000, custu bortadu fintzas in frantzesu) e \"Cristolu\" (2001). S'\u00f9rtima \u00f2pera sua est \"La sesta ora\" publicada, che a sas \u00e0teras, dae sa domo de imprenta Il Maestrale. Cun Adelphi at torradu a publicare, rinnovadu, \"La leggenda di Redenta Tiria\". \nIn sos romanzos suos impreat unu limb\u00e0zu espressivu meda. Resessit a trasmiter a chie leghet, un'idea de sa Sardinna chi non est petzi bella, ma finas areste e misteriosa. Iscriet in italianu, per\u00f2 in sos romanzos suos impreat finas par\u00e0ulas sardas e sardismos sint\u00e0ticos. Carchi \u00f2pera est istada presentada finas in teatru (mescamente dae Bocheteatro e Cada die teatro) comente \"Cristolu\" e \u00e0teros contos (\"Il maestro pazzo\" e \"La balente\")."}
{"id": "2102", "revid": "7227", "url": "https://sc.wikipedia.org/wiki?curid=2102", "title": "Gianfranco Pintore", "text": "Zuanne Frantziscu Pintore (Irgoli, 31 de agustu de su 1939 - Orosei, 24 de capidanne de su 2012) est istadu unu iscritore e zornalista.\nZornalista professionista, at traballadu pro Il Mondo Nuovo, Giorni-Vie Nuove, Abc, L'Unit\u00e0 in Firenze, Roma e Varsavia. Torradu a Sardinna, at fattu su currispondente pro L'Espresso, Tempo Illustrato e \u00e0teros peri\u00f2dicos. \nAt fundadu Sa Sardigna e Liberatzione, diretu R\u00e0diu Supramonte e Il Solco e, at traballadu in Telesardegna, faghende su Teledi\u00e0riu. Editorialista de L'Unione Sarda e de Sardigna.com . \nDae su 2002 a su 2004 est istadu su consulente de su presidente de su Parlamentu sardu. At iscritu libros medas, siat in italianu siat in sardu, e cun sos romanzos suos \"Su Zogu\" e \"Sa losa de Osana\" at bintu su Pr\u00e8miu Casteddu de sa Fae in su 1989 e sa setzione pro sas \u00f2peras in limba sarda de su Pr\u00e8miu Gr\u00e0tzia Deledda de su 2010. \nEst ispiradu in su 2012 pustis de una longa maladia, teniat tando 73 annos. \nAgganzos de fora.\n "}
{"id": "2103", "revid": "7227", "url": "https://sc.wikipedia.org/wiki?curid=2103", "title": "Antonio Cano", "text": "Antonio Cano (fine s\u00e8c. XIV - 1476/1478) fiat unu religiosu. \nDe sa bida sua si connoschet pagu. Fiat istadu abate de Sacarza e retore de sa bidda de Giave. In su mese de triulas de su 1436 fiat istadu ordinadu p\u00ecscamu de Bis\u00e0rtziu.\nTrasferidu a sa igr\u00e8sia metropolitana de Torres, aiat leadu, comente sutzessore de Pietro Spano, dinnidade de archip\u00ecscamu in Santu Nigola dae su 1448 a su 1476.\nEst nodidu pro aer iscritu sa prima \u00f2pera liter\u00e0ria in limba sarda chi si connoscat: Sa vitta et sa morte, et passione de sanctu Gavinu, Prothu et Jaunariu."}
{"id": "2104", "revid": "7227", "url": "https://sc.wikipedia.org/wiki?curid=2104", "title": "Antioco Casula", "text": "Antioco Giuseppe Casula nodidu comente Montanaru (D\u00e8sulu, 1878 - D\u00e8sulu 3 marzu 1957) fiat unu poete sardu.\nAt frecuentadu sas iscolas elementares in D\u00e8sulo. A pustis si fit ispostadu a Casteddu e a Lanus\u00e8 pro fagher su Liceo ma aiat d\u00e8vidu dassare sos ist\u00f9dios. Sa fam\u00eclia fit p\u00f2vera e si nch'est d\u00e8vidu torrare a sa bidda sua pro azuare su babu in und'atividade cumertziale minore.\nAt fatu sa gherra in \u00c0frica in su 1896 e gr\u00e0tzias a custa esperi\u00e8ntzia cumponet innos patri\u00f2ticos e cantos de gherra. A 18 annos si nch'est andadu a carabineri.\nAt publicadu in su 1904 \"Boghes de Barbagia\", suta de su pseud\u00f2nimu de Montanaru. Dassada s'Arma e in su 1909 est dev\u00e8nnidu diretore de s'uf\u00ectziu postale e finas insinnante elementare in sa bidda sua. In su 1922 at publicadu \"Cantigos d'Ennarghentu\".\nCumbintu defensore de su balore de sa limba sarda e de s'importu de s'insignamentu suo in sas iscolas, at rapresentadu s'\u00ecsula in su primu cungressu natzionale de sos dialetos de It\u00e0lia in su 1925.\nIntre su 1926 e su 1927 at proadu s'esperi\u00e8ntzia de sa presone, cun s'acusa de tenner lig\u00e0menes cun sos bandidos de sa Barb\u00e0zia. In su 1933 at publicadu Cantos de sa solitudine. Finida sa gherra s'est iscritu a su Partidu Sardu d'Atzione, sende prus 'e acordu chin s'ala indipendentista. In su 1949 at b\u00ecnchidu su \"Cuncursu nazionale de poesia dialetale\", cun sa cantzone \"S'olia\". In su 1950 at publicadu \"Sa lantia\".\nIn su 1953 l'at faladu una paralis. At a morrer bator annos a pustis.\nIn su 1978 est essida sa regorta p\u00f2stuma \"Sas ultimas canzones, Cantigos de amargura\"."}
{"id": "2106", "revid": "7227", "url": "https://sc.wikipedia.org/wiki?curid=2106", "title": "Maria Giacobbe", "text": "Dae su 1958 istat in Copenaghen. Maria iscriet in italianu e in danesu. At retzidu reconnoschimentos medas pro s'\u00f2pera sua de difusione de sa curtura italiana in Danimarca e de sa curtura danesa in It\u00e0lia. Dae sos annos 1970 paritzos libros suos sunt istados pubricados in antis in Danimarca e a pustis in It\u00e0lia. At publicadu treighi libros, contende sos romanzos, sas regortas de contos e chimbe antolozias de l\u00ecricas.\nCun su primu libru suo, Diario di una maestrina, pubricadu in su 1957, at b\u00ecnchidu su Pr\u00e8miu Viareggio-\u00d2pera primma e sa Prama de Oro de s'Unione Donne italiane a pustis, e est istadu bortadu in prus de b\u00ecndighi limbas. In Piccole cronache (1961) at contadu sos drammas de sa bida familiare cando, in su 1937, su babu, s'inzenieri Dino Giacobbe est espatriadu in manera clandestina pro andare a cumbatere in defensa de sa Rep\u00f9blica Ispannola, sas l\u00ecteras suas de cussa \u00e8poca sunt istadas pubricadas dae sas fizas Maria e Simonetta e dae su nebode Thomas Harder). In su 1975 at pubricadu Le radici, ammentos de sa N\u00f9goro de sos zajos chi torrat finas in Maschere e angeli nudi (2000). Dae su romanzu Gli arcipelaghi (1995), pr\u00e8miu ispetziale de sa zuria in su Pr\u00e8miu \"Giuseppe Dess\u00ec\", su rezista Giuanne Columbu nd'at fattu, in su 2000, una pel\u00eccula.\nAt finas collaboradu a revistas de importu, danesas e italianas (\"Il Mondo\" de Pannunzio) e at b\u00ecnchidu in su 1978 su Pr\u00e8miu Igr\u00e8sias de giornalismu.\nEst presidente de su Comitadu de sos Iscritores danesos pro sa defensa de sa libertade de espressione e membru fundadore de su Comitadu pro sa coesist\u00e8ntzia israelo-palestinesa."}
{"id": "2107", "revid": "7227", "url": "https://sc.wikipedia.org/wiki?curid=2107", "title": "Heinz J\u00fcrgen Wolf", "text": "Heinz J\u00fcrgen Wolf (D\u00fcsseldorf, Germ\u00e0nia 1936 - Bonn 2016), est istadu unu linguista tedescu.\nAt istudiadu roman\u00ecstica, angl\u00ecstica e filosofia in sas universidades de Col\u00f2nia e de Aix-en-Provence, laureende\u00b7si in frantzesu e inglesu in su 1962. A pustis at cungruidu unu dotoradu de chirca in s'universidade de Col\u00f2nia cun unu traballu subra de sos n\u00f9menes \u00e8tnicos frantzesos, \"Die bildung der franz\u00f6sischen Ethnica\" (1967). Cunsighida sa dotz\u00e8ntzia l\u00ecbera in su 1970, est ordin\u00e0riu de Lingu\u00ecstica romanza in s'universidade de Bonn dae su 1974.\nAt iscritu paritzos traballos subra de sas limbas romanzas, mescamente s'italianu e su frantzesu e, dae su 1983, finas su sardu; in particulare s'est ocupadu de fon\u00e8tica ist\u00f2rica, formatzione de sas par\u00e0ulas, dialetologia e toponom\u00e0stica. Intre sas publicatziones suas tocat de mentovare \"Glosas Emilianenses\" (1991), una monografia subra de su navarru-aragonesu antigu, e \"Franz\u00f6sische Sprachgeschichte\" (1979), un'ist\u00f2ria de sa limba frantzesa. In particulare, subra de su sardu at publicadu \"Studi barbaricini\" (1992), una regorta de ist\u00f9dios e \"Toponomastica barbaricina\" (1998), subra de sa toponom\u00e0stica de noe biddas de sa Barb\u00e0gia. In prus, at fintzas iscritu testos subra de sas gramm\u00e0ticas de unas cantas de cussas biddas.\nIn su 2016, gr\u00e0tzias a sa voluntade de sa f\u00ecgia Mimi e de sa mugere S\u00eclvia, sa Sotziedade pro sa Limba Sarda at otentu in donu totu sa biblioteca sua, chi est istada tramudada a N\u00f9goro pro formare una biblioteca de ist\u00f9dios lingu\u00ecsticos intitulada a issu e aberta a totus. Sa biblioteca l'ant inaugurada su 15 de nadale de su 2021, paris a sa presentatzione de unu libru chi collit sos ist\u00f9dios suos de lingu\u00ecstica sarda, imprentadu dae sa domo editora Papiros, e a s'inauguratzione de una mustra de pannellos dedicada a sas limbas de sa Sardigna, de s'It\u00e0lia e de s'Europa."}
{"id": "2108", "revid": "7227", "url": "https://sc.wikipedia.org/wiki?curid=2108", "title": "Bustianu Satta", "text": "Bustianu Satta (N\u00f9goro, 1867 - 1914) est istadu unu poeta, avogadu e ziornalista sardu.\nLaureadu in zurisprud\u00e8ntzia in T\u00e0tari, aiat esertzitadu sa professione de avogadu penalista, in su foru de N\u00f9goro, distinghende\u00b7si pro sa cumpet\u00e8ntzia e s'elocu\u00e8ntzia sua. Poeta in limba sarda e in limba italiana, fiat istadu unu de sos animadores de sa bida culturale nugoresa intre s'agabu de s'Otighentos e su printz\u00ecpiu de su Noighentos. Aiat esordidu in su 1893 cun Versi ribelli, regorta de poesias cumpostas in Bologna cando fiat mil\u00ectare in ie; in custa cajone aiat connotu s'\u00f2pera po\u00e8tica de Carducci. S'annu matessi fiat intradu in sa redatzione de su cuotidianu tataresu L'Isola; s'annu imbeniente aiat publicadu, cun tr\u00eculu mannu, un'intervista fata dae isse a sos bandidos Derosas, Delogu e Angius. Aiat sighidu a iscrier versos e a collaborare cun rivistas liter\u00e0rias finas a cando, in su 1908, li fiat falada una paralisi e non fiat torradu mai in salude, tantu chi si nch'aiat coladu sos \u00f9rtimos ses annos de bida mart\u00f9riu; disgr\u00e0tzias familiares, dificultades econ\u00f2micas e una salude mala ant sinzadu sa bida de su grandu poeta nugoresu.\nPoeta intre sos prus mannos de Sardinna, est istadu su cantore de sa traz\u00e8dia de sa terra sua marturiada, bida che a una mama-atitadora. Sa poesia sua, rica de ideales umanit\u00e0rios, s'ispirat mescamente a sa realidade sarda ma, in su tempus matessi, est finas aberta a sas esperi\u00e8ntzias de sos poetas italianos prus mannos de su tempus, dae Carducci a Pascoli. Sas l\u00ecricas suas benant dae un'umanidade profunda e dae una cuss\u00e8ntzia sotziale forte. Sas mezus l\u00ecricas suas sunt regortas in Canti barbaricini (1910) e in Canti del salto e della tanca (1924), publicados p\u00f2stumos che a Canti della culla (1924)."}
{"id": "2110", "revid": "14497", "url": "https://sc.wikipedia.org/wiki?curid=2110", "title": "James Henry Bennet", "text": "James Henry Bennet (Inghilterra, 1816 - ?) fiat unu m\u00e8igu e iscritore.\nBiografia.\nInglesu pro n\u00e0schida, at b\u00ecvidu semper in Frantza in ue at istudiadu laureende\u00b7si in Meighina in sa Sorbona. At traballadu in paritzos ospidales inglesos e frantzesos.\nIn su 1859, mal\u00e0idu a purmones, si nch'est tramudadu a Menton pro cambiare \u00e0era e semper pro custu motivu at fatu unu bi\u00e0giu a sos paisos de su Mediterr\u00e0neu. In custa manera naschet in isse sa passione pro descrier sos logos pro dare una ghia a sos biagiadores imbenientes. Iscriet \"Winter and spring on the shores of the Mediterranean\", publicadu in Londra in su 1875 e s'annu matessi est publicada in Parigi sa versione bortada in frantzesu. Unos cantos amigos corsicanos li cuss\u00ecgiant de publicare a banda sa parte chi pertocaiat sa C\u00f2rsica, isse sighit su cussigiu ma p\u00f9blicat finas sa parte ue faeddat de sa Sardigna cun su t\u00ectulu \"La Corse et la Sardaigne\". A Sardinna est b\u00e8nnidu in su mese de abrile de 1864 cun s'azudu e s'amparu de paritzas autoridades de s'\u00e8poca e finas de Crispo, professore de sa Facultade de Meighina de s'universidade de T\u00e0tari.\nSa parte dedicada a sa Sardigna, in intro de custa \u00f2pera, cumintzat in sa p\u00e0gina 161. A banda unos cantos isb\u00e0llios, comente su de creder chi sos nuraghes fiant \u00f2peras de sos Fen\u00ectzios, cuntenet osservatziones de importu subra de s'economia, de sa bida, de sas costum\u00e0ntzias e impressiones subra de localidades diferentes."}
{"id": "2140", "revid": "309", "url": "https://sc.wikipedia.org/wiki?curid=2140", "title": "Bon\u00e0rcadu", "text": ""}
{"id": "2142", "revid": "10458", "url": "https://sc.wikipedia.org/wiki?curid=2142", "title": "Gaddhuresu", "text": "Su gadduresu (\"gaddhuresu\") est una limba faeddada in sa regione ist\u00f2rica de sa Gaddura (\"Gaddhura\"), in sa banda nord-orientale de sa Sardigna. Est unu limb\u00e0giu meda pr\u00f2ssimu a cussu faeddadu in sa C\u00f2rsica meridionale, pretzisamente in sos distretos de Sart\u00e8ne e de s'Alta Rocca. Sa documentatzione liter\u00e0ria prus antiga risalit a sa prima metade de su setighentos.\nIn su galluresu si podent notare sas istigas de su sardu,ca su 20% de su ditzion\u00e0riu est de or\u00ecgine sarda, ma sa pron\u00f9ntzia, sa sintassi e sa gramm\u00e0tica sunt de tipu corsicanu. Impare a su tataresu apartenit a su grupu de sas limbas sardu-corsicanas e est connotu dae sos lingu\u00ecstas cun su n\u00f9mene de \"corsu gadduresu\".\nDifusione.\nSu gadduresu est ispartu in sa parte manna de sa Prov\u00ecntzia de Terranoa-T\u00e8mpiu e in carchi comuna de sa Prov\u00ecntzia de T\u00e0tari: T\u00e8mpiu, Sa Madalena, Altzaghena, Calanzanos, Azos, Bortigiadas, Lungone, Logusantu, Su Palau, Santu Frantziscu de S'Allientu, Trinidade de Agultu e Binzola, Teltis, F\u00ecgari, Santa Maria Coghinas (SS), Badesi, Vidda Betza (SS), Sant'Antoni deGaddura, L\u00f2eri - Poltu Santu P\u00e0ulu, Santu Deadoru e \u00c8rula (SS). Est puru faeddadu, in minoria, in sa comuna de Codarruina (SS), P\u00e8rfugas (SS), Belchidda, Monte, \u00d2schiri, Padru e Budune.\nIn sa tzitade de Terranoa e in sas biddas de Luras e Padru est prus faeddadu su sardu, in sa variante settentrionale de su logudoresu. Sos dialetos faeddados in Casteddu Sardu (SS) e in su nord de s'Angrona, in S\u00e8dine (SS) e Sa Mudditza de Codarruina (SS) sunt dialetos de transitzione prus influentzados da su tataresu; solu carchi par\u00e0ula est gadduresa. In Casteddu Sardu per\u00f2 bi sunt formas diversas pro n\u00e0rrere una par\u00e0ula, una tataresa (prus impitada) s'\u00e0tera gadduresa (pagu impitada). \nSeguramente in casteddanu sa majoria de par\u00e0ulas sunt de or\u00ecgine sarda, comente su tataresu, sende unu dialetu prus tataresu chi gadduresu.\nGramm\u00e0tica.\nArt\u00ecculos determinativos (sing./plur.): lu/li, la/li\nArt\u00ecculos indeterminativos: unu, una\nPron\u00f9menes personales: eu, tu, iddhu/iddha, noi, voi, iddhi\nVerbos:\nSos verbos ant tres coniugatziones (-\u00e0, -\u00e9, -\u00ed).\nVerbu esse (\u00e8ssere):\nVerbu a\u00e9 (\u00e0ere):\nConiugatzione in -\u00e0 - Verbu am\u00e0 (amare):\nConiugatzione in -\u00ed - Verbu tim\u00ed (t\u00ecmere):\nConiugatzione in -\u00e9 - Verbu vid\u00e9 (b\u00ecdere):\nSos verbos de custa coniugatzione sunt pagos e totus irregulares: a\u00e9, cunvin\u00e9, crid\u00e9, intind\u00e9, priid\u00e9, sap\u00e9, tin\u00e9, vid\u00e9, vin\u00e9, vul\u00e9.\nUna curiosidade de interessu de su gadduresu est sa pres\u00e8ntzia de duas maneras pro coniugare s'indicativu imperfetu, comente sutzedit in sa limba corsicana:\nVerbu and\u00e0 (andare):\nIn sa segunda manera de coniugare e in tzertas biddas su sonu -ggji- si pronuntziat fintzas -i- (\"andaggj\u00edami\" -&gt; \"anda\u00edami\").\nN\u00fameros: unu, dui, tr\u00e8, cattru, cincu, sei, setti, ottu, noi, deci, \u00fandici, d\u00f3dici, tr\u00e9dici, catt\u00f2ldici, ch\u00edndici, s\u00e9dici, diciassetti, diciottu, diciannoi, vinti, vintunu, vintidui, vintitr\u00e9, vinticattru, vinticincu, vintisei, vintisetti, vintottu, vintinoi, trinta, [...] coranta, cincanta, sessanta, settanta, ottanta, noranta, centu, centu (e) unu, [...] centu (e) deci, [...] duicentu, [...] middi, duim\u00edlia, [...] un milioni, un milialdu;\nDies: luni, malti, m\u00e0lcuri, gjoi, v\u00e8nnari, s\u00e0bbatu, dum\u00ednica;\nMeses: gjinnaggju, friaggju, malzu, abbrili, maggju, l\u00e0mpata, algjola, austu, capidannu, santigaini, santandria, natali.\nIstagiones: branu/primmaera, (i)statiali/(i)stiu, vaggjimu/ottugnu, (in)varru;\nColores: biancu/canu/albu, nieddu, ruju/russu, grogu/giallu, biaittu/blu, tulchinu/tulchesu, veldi, gr\u00edsgiu/canu/murru, biaitt\u00f2gnu/pulpurinu, ar\u00e0nciu/aranci\u00f2/arancioni, marr\u00f2/castagnu.\nEs\u00e8mpiu de gadduresu.\n\"La pi\u00fa bedda di Gaddura (Nostra Singjora di Locusantu, Regina di Gaddhura)\" di Ciccheddhu Mannoni: \nAscurta in Gadduresu"}
{"id": "2146", "revid": "7227", "url": "https://sc.wikipedia.org/wiki?curid=2146", "title": "Gr\u00e0tzia Deledda", "text": "Grazia Maria Cosima Damiana Deledda, connota che a Gr\u00e0tzia o Gr\u00e0ssia Deledda (N\u00f9goro, 27 de cabudanni de su 1871 \u2013 Roma, 15 o 16 de austu de su 1936), est istada un'iscritora sarda, binchidora de su Pr\u00e8miu Nobel pro sa literadura 1926. Est ammentada che a sa segunda f\u00e8mina, a pustis de s'isvedesa Selma Lagerl\u00f6f, a retzire custu reconnoschimentu, sa prima sarda e fintzas sa prima in s'istadu italianu.\nBiografia.\nGioventude.\nEst n\u00e0schida in N\u00f9goro, in Sardigna, su 27 de cabudanni de su 1871 (ma registrada su 28), sa de bator de sete intre f\u00ecgios e f\u00ecgias, in una fam\u00eclia benestante.\nSu babbu, Giuanne Antoni Deledda, laureadu in lege, no esertzitaiat sa professione. Imprendidore e printzipale ricu, s'ocupaiat de cumm\u00e8rtziu e agricultura; s'interessaiat de poesia e issu matessi assentaiat versos in sardu, aiat fundadu una tipografia e istampaiat una rivista. Est istadu s\u00ecndigu de N\u00f9goro in su 1863. \nSa mama fiat Frantzisca Cambosu, f\u00e8mina de severa; dedita a sa domo, issa at a educare Gr\u00e0tzia. A pustis de \u00e0ere frecuentadu sas iscolas elementares finas a sa classe de bator, Gr\u00e0tzia at istudiadu in manera privada, sighida dae su professore Pedru Ganga (N\u00f9goro 1875, dotzente de l\u00ecteras italianas, latinas e gregas; limbas connotas: frantzesu, tedescu, portughesu, ispagnolu) chi l'at fatu letziones de base de italianu, latinu e frantzesu. Issa at, a pustis, sighidu cun sa formatzione sua a sa sola.\nDe importu, pro sa formatzione liter\u00e0ria de Gr\u00e0tzia, in sos primos annos de sa carriera sua de iscritora, est istada s'amigh\u00e8ntzia cun s'iscritore, archivista e ist\u00f2ricu diletante tataresu Enricu Costa, chi pro primu nd'at cumpr\u00e8ndidu su talentu. Pro unu per\u00ecodu longu at iscambiadu l\u00ecteras cun s'iscritore calabresu Giovanni De Nava, in ue issu fagiant sos cumplimentos a issa pro su talentu suo. Custas l\u00ecteras, a pustis, sunt div\u00e8nnidas l\u00ecteras de amore in ue s'iscambiaiant poesias durches. A pustis, pro more de sa manc\u00e0ntzia de rispostas dae Giovanni pro unu tempus longu, ant acabadu de s'iscr\u00ecere. Sa fam\u00eclia at tentu una s\u00e8rie de disauras: su frade mannu, Santus, at abbandonadu sos ist\u00f9dios e est dev\u00e8nnidu alcolizadu, su prus minore, Andrea, est istadu arrestadu pro furas minores. Su babbu est mortu pro una crisi card\u00ecaca su 5 de santandria de su 1892 e sa fam\u00eclia at d\u00e8pidu afrontare dificultades econ\u00f2micas. Bator annos prus a tardu est morta fintzas sa sorre Vissenta.\nFaina liter\u00e0ria a gi\u00f2vana.\nIn su 1888 at imbiadu a Roma carchi contu, \"Sangue sardo (S\u00e0mbene sardu)\" e \"Remigia Helder\", publicados dae s'editore Edoardo Perino in sa rivista \"L'ultima moda\", dir\u00ecgida dae Epaminonda Provaglio. In sa matessi rivista ant publicadu a puntadas su romanzu \"Memorie di Fernanda (Mem\u00f2rias de Fernanda)\".\nIn su 1890 est essidu a puntadas in su cuotidianu de Casteddu \"L'avvenire della Sardegna\", cun su pseud\u00f2nimu de Ilia de Saint Ismail, su romanzu \"Stella d'Oriente\", e in Milanu, cun s'editore Trevisini, \"Nell'azzurro\" (\"In s'asulu\"), unu libru de contos pro pitzinnos.\nDeledda at retzidu s'aprovatzione de literados, che a Angelo de Gubernatis e de Ruggero Bonghi, chi in su 1895 at acumpangiadu cun una prefatzione sua s'essida de su romanzu \"Anime oneste\" (\"\u00c0nimas onestas\").\nColl\u00e0borat cun rivistas sardas e continentales: \"\"La Sardegna\", \"Piccola rivista\" e \"Nuova Antologia\"\".\nIntre su 1891 e su 1896, in sa \"Rivista delle tradizioni popolari italiane (Rivista de sas traditziones populares italianas\"), dir\u00ecgida dae Angelo de Gubernatis, ant publicadu a puntadas su s\u00e0giu \"Tradizioni popolari di Nuoro in Sardegna (Traditziones populares de N\u00f9goro in Sardigna)\", introduidu dae una tzita de Tolstoj, prima espressione documentada de s'interessu de s'iscritora pro sa literadura russa. L'ant sighidu romanzos e contos de argumentu isolanu. In su 1896 su romanzu \"La via del male\" \"(Sa manera de su male)\" l'at retzensidu in manera favor\u00e8vole Luigi Capuana. In su 1897 est essida una regorta de poesias, \"Paesaggi sardi (Paes\u00e0gios sardos\"), imprentada dae Speirani.\nMaturidade.\nSu 22 de santugaine de su 1899 s'est tramudada a Casteddu, in ue at connotu a Palmiro Madesani, unu funtzion\u00e0riu de su Ministeru de sas Fin\u00e0ntzias, chi at cojuadu in N\u00f9goro in su 11 de ghenn\u00e0rgiu de su 1900. Madesani fiat origin\u00e0riu de Cicognara de Viadana, in prov\u00ecntzia de M\u00e0ntova, in ue fintzas Gr\u00e0tzia Deledda est istada pro unu tantu. A pustis de su cojuiu, Madesani at lassadu su traballu de funtzion\u00e0riu istatale, pro si dedicare a sa faina de agente liter\u00e0riu de sa mugere. Sa c\u00f2pia s'est tramudada a Roma in su 1900, in ue at tentu unu bida riservada. Ant tentu duos f\u00ecgios, Franz e Sardus.\nIn su 1903 sa publicatzione de \"Elias Portolu\" l'at cunfirmada che a iscritora e l'at aviada a una s\u00e8rie fortunada de romanzos e \u00f2peras teatrales: \"Cenere (Chisina)\" in su 1904, L'edera (\"S'\u00e8dera)\" in su 1908, \"Sino al confine (Finas a sa l\u00e0cana)\" in su 1910, \"Colombi e sparvieri (Columbos e\" \"vedidores\") in su 1912, \"Canne al vento\" (\"Cannas a su bentu)\" in su 1913, \"L'incendio nell'oliveto\" \"(Su fogu in s'oliv\u00e0riu\") in su 1918, \"Il Dio dei venti (Su Deus de sos b\u00ecnchidos)\" in su 1922. Dae \"Chisina\" est istadu fatu unu film interpretadu dae Eleonora Duse.\nS'\u00f2pera sua l'at apretziada Giovanni Verga, in paris cun iscritores prus gi\u00f2vanos che a Enrico Thovez, Emilio Cecchi, Pietro Pancrazi, Antonio Baldini. Est istada reconnota e istimada fintzas in s'\u00e8steru: David Herbert Lawrence at iscritu sa prefatzione de sa tradutzione in inglesu de \"Sa mama\". Sa Deledda est istada fintzas tradutora: est sua, difatis, una versione in limba italiana de Eug\u00e9nie Grandet de Honor\u00e9 de Balzac.\nSu pr\u00e8miu Nobel e sa morte.\nSu 10 de nadale de su 1927 l'ant cunferidu su pr\u00e8miu Nobel pro sa literadura 1926 (non bintu dae perunu candidadu s'annu in antis, pro farta de recuisitos), \u00abpro sa pot\u00e8ntzia sua de iscritora, sustentada dae un'ideale artu, chi rapresentat in formas pl\u00e0sticas sa bida comente est in s'\u00ecsula fanta de n\u00e0schida sua e chi cun profundidade e cun calore tratat problemas de interessu generale umanu\u00bb, Gr\u00e0tzia est istada sa prima f\u00e8mina sarda, e fintzas sa prima in s'istadu italianu, a b\u00ecnchere su pr\u00e8miu Nobel.\nUnu tumore a su sinu, de su cale sufriat dae tempus, l'at batida a sa morte in su 1936, belle deghe annos a pustis de sa vit\u00f2ria de su pr\u00e8miu. In subra de sa data de sa die de morte b'at cuntierras: carchi fonte narat chi siet istada in su 15 de austu, \u00e0teras su 16.\nSu corpus de sa Deledda l'ant interradu in su campusantu de su Verano in Roma, in ue est abarradu finas a su 1959 cando, gr\u00e0tzias a sa rechesta de sos familiares de s'iscritora, l'ant tramudadu a sa tzitade nadale sua. Dae tando est custoidu in unu sarc\u00f2fagu de granitu nieddu lamadu in sa cr\u00e8sia de sa Madonna de sa Soledade, a sos pees de su monte Ortobene, chi issa aiant tzelebradu meda in unu de sos \u00f9rtimos traballos suos.\nAt lassadu chene l'acabare s'\u00f9rtima \u00f2pera sua, \"Cosima, quasi Grazia (C\u00f2sima\", \"belle Grazia)\", un \u00f2pera autobiogr\u00e0fica chi at a ap\u00e0rrere in su cabudanni de cussu matessi annu in sa rivista \"Nuova Antologia\", a incuru de Antonio Baldini e chi, a pustis, l'ant a imprentare cun su t\u00ectulu \"Cosima\".\nSa domo nadale sua, in su tzentru ist\u00f2ricu de N\u00f9goro (in su rione \"Santu Predu\"), oe est unu museu.\nCr\u00ectica.\nSa cr\u00ectica in generale tirat a incluire s'\u00f2pera sua, de borta in borta, in custu o in cudd'\u00e0teru \"-ismu\": regionalismu, verismu, decadentismu, in paris cun sa literadura de sa Sardigna. Unos \u00e0teros cr\u00ecticos imbetzes preferint a li reconn\u00f2schere s'originalidade de sa po\u00e8tica sua.\nSu primu a dedicare a Gr\u00e0tzia Deledda una monografia cr\u00ectica a metade de sos annos trinta est istadu Francesco Bruno. In sos annos baranta-chimbanta e sessanta, in sas ist\u00f2rias e in sas antologias iscol\u00e0sticas de sa literadura italiana, sa pres\u00e8ntzia de sa Deledda tenet annotu cr\u00ecticu e medas p\u00e0ginas antologizadas, prus che totu dae sos novellas.\nNointames medas cr\u00ecticos italianos atacaiant su balore de sas \u00f2peras suas. Sos primos a non cumpr\u00e8ndere Deledda sunt istados sos sardos matessi. Sos intelletuales sardos de su tempus suo si fiant intesos traidos e no ant atzetadu s'operatzione liter\u00e0ria sua, cun s'etzetzione de unos cantos: Enricu Costa, Salvator Ruju e Giuseppe Biasi. Sas \u00f2peras suas li ant batidu sas antipatias de sos nugoresos, in ue sas ist\u00f2rias fiant ambientadas. Sos paesanos suos fiant difatis de s'opinione chi descrieret sa Sardigna che a terra rude, r\u00f9stica e pro custu arretrada.\nVerismu.\nA sos primos leghidores de sos romanzos de Deledda fiat naturale su de l'incuadrare in s'\u00e0mbitu de s'iscola verista.\nLuigi Capuana l'esortaiat a sighire in s'esploratzione de su mundu sardu, \"una miniera\" in ue aiat \"...\"giai agatadu un'elementu de originalidade forte\"\".\nFintzas Borgese la definit \"iscolana digna de Giovanni Verga\". Issa matessi iscriet, in su 1891, a su diretore de sa rivista romana \"La Nuova Antologia\", Maggiorino Ferraris: \"S'\u00ecndula de custu libru meu a mie paret siat tantu dramm\u00e0tica cantu sentimentale e fintzas unu paghigheddu ver\u00ecstica si pro 'verismu' intendimus su rapresentare sa bida e sos \u00f2mines comente sunt, o m\u00e8gius comente a los connosco deo.\"\nDifer\u00e8ntzias cun su Verismu.\nRuggero Bonghi, manzonianu, pro primu s'isfortzat de bogare s'iscritora sarda dae su clima de sas po\u00e8ticas natural\u00ecsticas.\nEmilio Cecchi in su 1941 iscriet: \"\"Su chi sa Deledda at p\u00f2didu tr\u00e0ere de sa bida de sa prov\u00ecntzia sarda, non s'est cunformadu in issa de naturalismu e de verismu... Siat sos motivos e sos intretzos, siat su materiale lingu\u00ecsticu, in issa ant pigadu ac\u00f2itu de l\u00ecricu e de sas parist\u00f2rias...\".\nSu cr\u00ecticu liter\u00e0riu Natalino Sapegno definit sos motivos chi istesiant a sa \"De\"ledda dae sos c\u00e0nones de su Verismu: \"Dae un'adesione profunda a sos c\u00e0nones de su verismu tropu cosas las istesiant, a incumentzare dae sa natura de s'ispiratzione l\u00ecrica e autobiogr\u00e0fica in manera intima, pro sa cale sas rapresentatziones ambientales divenint trasfiguratziones de una mem\u00f2ria assorta e sos fatos e sos pesson\u00e0gios projetziones de una bida bisada.\" \"A dare a sas cosas e a sas persones unu risaltu firmu e l\u00f9ghidu, un'illusione perent\u00f2ria de ogetividade, li mancat pr\u00f2piu cussa atit\u00f9dine de istacu initziale chi est in su Verga, ma fintzas in su Capuana, in su De Roberto, in su Pratesi e in su Zena.\"\nDecadentismu.\nVittorio Spinazzola iscriet: \"Totu sa m\u00e8gius narrativa deleddiana tenet pro ogetu sa crisi de s'esist\u00e8ntzia\". \"Dae su puntu de vista\" \"ist\u00f2ricu, custa crisi resurtat dae sa fine de s'unidade culturale de s'otighentos, cun s'aficu suo in su progressu ist\u00f2ricu, in sas si\u00e8ntzias legas, in sas garantzias giur\u00ecdicas postas a amparu de sas libertades tziviles. Pro custu aspetu s'iscritora paret chi pighet parte in manera prena a su clima decadent\u00ecsticu. Sos pesson\u00e0gios suos rapresentant s'ismarrimentu de sas cuss\u00e8ntzias dudosas e iscurigadas, crompidas dae sa n\u00e0schida de istintos opostos, dispon\u00ecbiles a totus sas esperi\u00e8ntzias de sas cales sa bida oferit ocasione e ist\u00ecmulu\".\"\nGr\u00e0tzia Deledda e sos narradores russos.\nS'ischit chi Gr\u00e0tzia Deledda, galu gi\u00f2vana a beru, cando galu collaboraiat a sas rivistas de moda, s'est abigiada de sa dist\u00e0ntzia chi esistiat intre sa prosa in limba italiana ghelestiosa de cussos giornales e su bis\u00f2ngiu suo de impreare una limba italiana prus serente a sa realidade e a sa sotziedade dae sa cale beniat.\nSa Sardigna, intre sa fine de s'Otighentos e su primu Noighentos, chircat comente a s'Irlanda de Oscar Wilde, de Joyce, de Yeats o sa Pol\u00f2nia de Conrad, unu di\u00e0logu a sa pari cun sas literaduras europeas mannas, e mescamente cun sa manna literadura russa.\nNicola Tanda in su s\u00e0giu \"La Sardegna di Canne al vento\" \"(Sa Sardigna de\" \"Cannas a su bentu\") iscriet chi, in cuss'\u00f2pera de Deledda, sas par\u00e0ulas \u00e8vocant mem\u00f2rias tolstojanas e dostoevskianas, par\u00e0ulas chi podent \u00e8ssere est\u00e8ndidas a totu s'\u00f2pera narrativa deleddiana: \u00ab\"Su romanzu intreu est una tzelebratzione de su l\u00ecberu arb\u00ectriu.\" \"De sa libertade de acumprire su male, ma fintzas de f\u00e0ghere su bene, mescamente cando si tenet esperi\u00e8ntzia de sa capatzidade manna chi su male tenet de comunicare oriolu. Su protagonista chi at commitidu su male non cunsentit cun su male, acumprit unu bi\u00e0giu, dolorosu, mortificante, ma fintzas prenu de ditza in s'isperu de realizare su bene, chi restat s'\u00f9nica resone in gradu de f\u00e0ghere in modu chi sa bida siat atzet\u00e0bile\"\u00bb.\nIn sos annos intre s'Otighentos e su Noighentos, cussos in cales s'iscritora si d\u00e8dicat a sa chirca de un'istile suo, cuntzentrat s'atentzione sua in s'\u00f2pera e in su pensamentu de Tolstoj. E est custu add\u00f2biu chi paret chi l'agiuet a pretzisare semper m\u00e8gius sas suas prefer\u00e8ntzias liter\u00e0rias suas. In una l\u00ectera in ue comunicai\"a\"t su progetu de publicare una regorta de novellas de dedicare a Tolstoj, Deledda iscriiat: \u00ab\"A sos primos de su 1899 at a Essire La giustizia: e a pustis apo cumbinadu cun sa domo Cogliati de Milanu pro unu vol\u00f9mene de novellas chi apo a dedicare a Leone Tolstoi: ant a t\u00e8nnere una prefatzione iscrita in frantzesu de un'iscritore russu de annotu, chi at a f\u00e0ghere un'ist\u00f9diu curtzu de cumpar\u00e0ntzia intre sos cost\u00f9menes sardos e sos cost\u00f9menes russos, chi s'assimigiant gai meda in manera istrana\"\u00bb. Sa relatzione intre Deledda e sos russos est rica e profunda, e no est ligada a Tolstoj ebbia ma s'inoltrat in su mundu complessu de sos unos cantos \u00e0teros cuntempor\u00e0neos: Gor'kij, Anton \u010cechov e cussos de su tempus coladu prus reghente: Gogol', Dostoevskij e Turgenev.\nUnas \u00e0teras boghes de cr\u00ecticos.\nAttilio Momigliano in prus iscritos sustentat sa tesi chi Deledda siat \"unu poeta mannu de sa matana morale\" de paragonare a Dostoevskij.\nFrancesco Flora afirmat chi \"S'ispiratzione bera de sa Deledda est che a unu fundu de ammentos de sa pitzinnia e de s'adolesc\u00e8ntzia, e in sa trama de cussos ammentos belle figuras chi andant e si mudant in su paes\u00e0giu firmu, s'assentant sos contados semper noos. Antzis, ca sos primos afetos de issa si formant in manera essentziale cun sa sust\u00e0ntzia de cussu paes\u00e0giu chi issa disinnaiat in sa bida de sa nativa Sardigna, faghet a n\u00e0rrere, fintzas pro custa bia, chi s'arte de sa Deledda est in manera essentziale un'arte de su paes\u00e0giu.\" \nTestimonias de iscritores istr\u00e0ngios.\nIn subra de issa at iscritu in antis Maksim Gor'kij e, prus a tardu, D. H. Lawrence.\nMaksim Gor'kij racumandat sa leghidura de sas \u00f2peras de Grazia Deledda a L. A. Nikiforova, un'iscritora esordiente. In una l\u00ectera de su 2 de l\u00e0mpadas de su 1910 l'iscriet: \u00ab\"Mi permito de bos indicare duas iscritoras chi non tenent rivales ne in su tempus coladu, ne in su presente: Selma Lagerlof e Gr\u00e0tzia Deledda. Ite\" \"pinnas e ite boghes fortes! In issas b'at carchi cosa chi podet \u00e8ssere de annestru fintzas a su mu\u017eik nostru\u00bb\".\nDavid Herbert Lawrence, in su 1928, a pustis de chi Deledda aiat giai bintu su Pr\u00e8miu Nobel, iscriet in s'Introduzione a sa tradutzione inglesa de su romanzu \"Sa Mama\": \u00ab\"Nos diat b\u00f2lere un'iscritore mannu a beru pro nos f\u00e0ghere barigare sa repulsione pro sos sentidos colados como como.\" \"Fintzas sas Novellas de D'Annunzio sunt como dif\u00ectziles de l\u00e8ghere: Matilde Serao l'est galu prus pagu. Ma nois podimus galu l\u00e8ghere Gr\u00e0tzia Deledda, cun interessu genuinu\"\u00bb. Faeddende de sa populatzione sarda protagonista de sos romanzos suos la paragonat a Hardy, e in custa cumpar\u00e0ntzia singulare sutal\u00ecniat chi sa Sardigna est pr\u00f2piu su chi pro Thomas Hardy s'isuladu Wessex. Ma, pagu a pustis, annanghet chi, a difer\u00e8ntzia de Hardy, \u00abGr\u00e0tzia Deledda tenet un'\u00ecsula totu pro issa, s'\u00ecsula sua de Sardigna, chi issa amat a fundu: mescamente s'ala de sa Sardigna chi istat prus a Nord, cussa montagnina\u00bb. E galu iscriet: \u00ab\"Est sa Sardigna antiga, sa chi benit in fines a sa ribalta, chi est su tema beru de sos libros de Gr\u00e0tzia Deledda.\" \"Issa intendet s'ammaju de s'\u00ecsula sua e de sa gente sua, prus chi \u00e8ssere atr\u00e0ida dae sos problemas de sa psiche umana. E duncas custu libru, Sa Mama, est fortzis unu de sos prus pagu t\u00ecpicos intre sos romanzos suos, unu de sos prus continentales\"\u00bb.\nS'aburia de Pirandello.\nLuigi Pirandello no at cuadu sa s'aburia sua pro Gr\u00e0tzia Deledda, tantu de s'ispirare a issa e a su maridu pro sa cumpositzione de su romanzu \"Maridu suo\", comente si cumprendet dae sa posta cun Ugo Ojetti e, a pustis, dae su refudu de s'editore Treves de lu publicare.\nPo\u00e8tica.\nSos temas printzipales suos.\nSos temas printzipales suos sunt istados s'\u00e8tica patriarcale de su mundu sardu e sas atmosferas suas fatas de afetos intensos e arestes.\nSu fadu.\nS'esist\u00e8ntzia umana est in manu de fortzas superioras, \"cannas a su bentu\" sunt sas bidas de sos \u00f2mines e sa sorte est cuntzepida che a \"isfinge mala\".\nSu pecadu e sa culpa.\nSa narrativa de Deledda si basat in subra de fatos fortes de amore, de dolore e de morte in ue s'intendet semper su sensu de su pecadu, de sa culpa, e sa cuss\u00e8ntzia de una fatalidade inevit\u00e0bile. \u00ab\"Sa cuss\u00e8ntzia de su pecadu chi s'acump\u00e0ngiat a su tormentu de sa culpa e a sa netzessidade de su chitimentu e de su castigu, sa pulsione primordiale de sas passiones e s'imponder\u00e0bile portada de sos efetos suos, s'inelutabilidade de s'ingiust\u00ectzia e sa fatalidade de su contr\u00e0riu suo, sinnant s'esperi\u00e8ntzia de su b\u00ecvere de un'umanidade primitiva, malfadada e dolente, 'ghetada' in unu mundu \u00f9nicu, incontaminadu, de bellesa antzestrale e paradis\u00ecaca, logu de s'arcanu e de s'esist\u00e8ntzia assoluta\"\u00bb.\nSu bene e su male.\n\u00ab\"In sas p\u00e0ginas suas si contat de sa cunditzione m\u00ecsera de s'\u00f2mine e de sa natura sua insond\u00e0bile chi agit - istratzulada intre bene e male, pursiones internas e fatos esternos, predestinatzione e l\u00ecberu arb\u00ectriu - intro s'iscachiera limitada de sa bida; una bida chi est relatzione e progetu, afannu e dolore, ma fintzas provid\u00e8ntzia e arcanu.\" \"Deledda ischit chi sa natura umana est fintzas - in l\u00ecnia cun sa literadura manna europea - manifestatzione de s'universu ps\u00ecchicu abitadu dae impulsos e rimotziones, cumpensatziones e tzensuras. Fatu-fatu, difatis, su paes\u00e0giu de s'\u00e0nima est cumpr\u00e8ndidu che a logu de un'esperi\u00e8ntzia interiore dae sa cale bogant torra a campu \u00e0nsias e oriolos profundos, impulsos proibidos chi giughent \u00e0giu: dae un'ala intervenint sas proibitziones sotziales, sos impedimentos, sas costritziones e sas resist\u00e8ntzias de sa comunidade de aparten\u00e8ntzia, dae s'\u00e0tera, che a in una casta de d\u00f2piu, madurant in s'\u00ecntimu unos cantos \u00e0teros pensamentos, unas cantas \u00e0teras imm\u00e0gines, unos cantos \u00e0teros ammentos chi agint in sos chi esistint. Sa cuss\u00e8ntzia de su Deo narrante, chi m\u00e8diat intre bis\u00f2ngios istintuales de sos pesson\u00e0gios e contra-punnas opressivas e tzens\u00f2rias de sa realidade esterna, diat p\u00e0rrere t\u00e8nnere su ruolu de su demiurgu onnisciente, \u00e0rbitru e osservadore neutrale de sas din\u00e0micas complessas de relatzione chi bi sunt intre identidades \u00e8ticas trasfiguradas in figuras chi resant su dramma issoro in unu teatru cupu de s'\u00e0nima\"\u00bb. \nSentimentu religiosu.\n\u00ab\"In realidade su sentimentu de adesione o repulsione autorale cara a custu o a cussu pesson\u00e0giu, agatat in sa religiosidade professada e b\u00ecvida, una de sas discriminantes de fundu.\" \"In cara a su dolore, a s'ingiust\u00ectzia, a sas fortzas de su male e a s'\u00e0giu generadu dae s'av\u00e8rtidu sensu de sa finidesa, s'\u00f2mine podet suc\u00f9mbere e l\u00f2mpere a s'iscacu e a su naufr\u00e0giu, ma podet fintzas isseberare de f\u00e0ghere su brincu, isseberende s'arriscu de sa fide e s'arcanu de Deus. Unos cantos \u00e0teros tormentos bivet chie, in su l\u00ecberu arb\u00ectriu, at isseberadu s'\u00e0ndala de su male, a largu dae sa timoria de Deus e de su sensu de su l\u00ecmite, e depet aguantare su pesu de sa culpa e s'\u00e0giu de su n\u00e0ufragu susp\u00e8ndidu in s'abissu de su nudda\"\u00bb. \nPesson\u00e0gios.\n\u00ab\"Sas figuras deleddianas bivent finas a fundu, chene iscontos, s'incarnatzione issoro in pesson\u00e0gios de trag\u00e8dia.\" \"S'\u00f9nicu acumpensu de su dolore, chi non podet \u00e8ssere curadu, est sa mudadura sua in b\u00ecvidu, s'esperi\u00e8ntzia fata dae sos \u00f2mines in una bida chene paghe e chene cunfortu. Petzi chie atzetat su l\u00ecmite de s'es\u00ecstere e connoschet sa gr\u00e0tzia de Deus non timet su destinu suo. Batinde a sa lughe s'errore e sa culpa, s'iscritora paret costr\u00ecnghere su letore a cussentziare s'esist\u00e8ntzia de su male e in su matessi tempus a f\u00e0ghere sos contos cun su profundu suo, in ue tzertos impulsos, fintzas si repressos, sunt semper presentes. Ma custu protzessu de immedesimatzione non connoschet catarsi, perunu ist\u00e0gio liberat\u00f2riu dae sas passiones rapresentadas, ca su fatu tr\u00e0gicu in realidade non s'isorbet e sos eventos non cuant carchi acrarimentu ratzionale, in una bida chi est arcanu. Abarrat sa pietas, cumpr\u00e8ndida che a partetzipatzione de piedade cara a totu su chi est mortale, che a cumprensione de sas fragilidades e de sas debilesas umanas, che a sentimentu misericordiosu chi induit in cada manera a su perdonu e a sa riabilitatzione de una comunidade de pecadores cun unu destinu issoro in sos coddos. Fintzas custu sensu de su l\u00ecmite intesu e custu sentimentu de piedade cristiana faghent in manera chi sa Deledda siat una f\u00e8mina manna in antis galu chi una iscritora manna\"\u00bb.\nUna Sardigna m\u00ectica.\nDeledda espressat un'iscritura personale chi afondat sas raighinas suas in su connoschimentu de sa cultura e de sa traditzione sarda, prus che totu de sa Barbagia. \u00ab\"S'\u00ecsula est intesa che a logu m\u00ecticu e che a arch\u00e8tipu de totu sos logos, terra chene tempus e sentimentu de unu tempus p\u00e8rdidu irrimediabilmente, isp\u00e0tziu ontol\u00f2gicu e universu antropol\u00f2gicu in ue si consumat s'eternu dramma de s'es\u00ecstere.\"\u00bb\nLimba e istile.\nEst istada sa Deledda matessi a acrarire prus bortas, in sas intervistas e in sas l\u00ecteras suas, sa dist\u00e0ntzia intre sa cultura e sa tziviltade locales e sa cultura e sa tziviltade de s'istadu. Ma fintzas custu faeddare liberamente suo de s'istile suo e de sas limbas sua at intzitadu e intzitat mescamente oe interpretatziones isballiadas, e nointames non faghet b\u00ecdere chene p\u00e0usa su raportu intensu intre tziviltade-cultura-limba che a un'ecuatzione ris\u00f2lvida male.\nIn una l\u00ectera sua iscriet: \"Lego relativamente pagu, ma cosas bonas e chirco semper de megiorare s'istile meu. Deo iscrio galu male in italianu - ma fintzas ca fia abituada a sa limba sarda chi est issa matessi una limba diferente dae s'italiana\". Sa limba italiana est, tando, pro issa chi est sard\u00f2fona, una limba non sua, una limba chi si depet conchistare. Sa cumpositzione in limba italiana, pro un'iscritore chi assumat sa mat\u00e8ria de sa narratzione de su b\u00ecvidu suo e de s'universu antropol\u00f2gicu sardu suo, presentat dificultades e problemas medas e sustantziales. Nen su dibata reghente in subra de su bilinguismu est chessida galu a acrarire custu raportu de identidade d\u00f2pia. Identidade d\u00f2pia pro custa mesches particulare de bilinguismu, e de diglossia chi est istada pro s\u00e8culos sa \"cunditzione umana de sos iscritores italianos non toscanos; ma fintzas de sos toscanos, cando no assentaiant in vern\u00e0culu\".\nSa faina epistolare e auto-curetora de Gr\u00e0tzia Deledda est bene ponderada, cosa chi non l'at impedidu de iscr\u00ecere in limba italiana custa l\u00ectera de su 1892 in italianu: \"Deo no apo a resissire mai a t\u00e8nnere su donu de sa limba bona, e est vanu cale si siat isfortzu de sa voluntade mea\". Dae s'epistolario e de su profilu biogr\u00e0ficu suo si cumprendet unu sensu de infadu craru pro cussos manuales de \"limba\" italiana chi li diant \u00e0ere d\u00e8pidu insegnare s'istile e chi li diant \u00e8ssere d\u00e8pidos \u00e8ssere de agiudu in sa formatzione de sa cultura liter\u00e0ria sua de autodidata, de contra istupat una abit\u00f9dine manna a sa letura e una ammiratzione manna pro sos mastros narradores pro m\u00e8diu de sa leghidura de sos romanzos issoro.\nSa de Deledda fiat un'iscritura moderna chi bene s'adataiat a sa narratzione tzinematogr\u00e0fica, difatis dae sos suos romanzos ant aftu medas films giai in sos primos annos deghe de su de XX s\u00e8culos. In su 1916 su regista Febo Mari aiat incumentzadu a girare \"Cenere\" cun s'atoressa Eleonora Duse, ma a dolu mannu, pro more de sa gherra, su film non l'ant mai concruidu.\nIn sa prus reghente dibata in subra de su tema de sas identidades e culturas in su de tres mill\u00e8nnios, su fil\u00f2logu Nicola Tanda at iscritu: \"\"Sa Deledda, a s'incumintzu de sa carriera sua, teniat sa cuss\u00e8ntzia de s'agatare a unu b\u00ecviu: o impreare sa limba italiana comente chi custa limba esseret istada semper sa sua, rinuntziende a s'identidade sua, o intentare de istabilire unu ponte intre sa limba sarda sua e cussa italiana, che a in una tradutzione.\" \"Cumprendende per\u00f2 chi medas de cussos balores de cussu mundu, de su cale avertiat a curtzu sa crisi, non diant \u00e8ssere colados in sa ri-formulatzione noa. Sa presa de cuss\u00e8ntzia, fintzas lingu\u00ecstica, de s'importu e de s'intradutzibilidade de cussos balores, li cunsentit de recuperare t\u00e8rmines e protzedimentos formales de su fras\u00e8giu e de sa chistion\u00f2ngiu sardu chi non semper agatant in italianu s'ecuivalente e chi pro custu cada tantu benint introduidos e traduidos in nota. In sos di\u00e0logos d\u00f2minat m\u00e8gius s'ariosidade e sa vivatzidade de sa tzita orale, de sa cale s'isforzat de riproduire s'intonatzione, de f\u00e0ghere su carcu de s'andanta r\u00ectmica. Atzetat e impreat su chi est etnolinguisticamente marcadu, fr\u00e0stimos, ironias antifr\u00e0sticas, rispostas in rima, su repert\u00f2riu de traditziones e de impreos, giai collidu che a materiale etnogr\u00e0ficu pro sa Rivista de traditziones populares, chi como impreat non prus che a repertu document\u00e0riu o decorativu ma che a materiale est\u00e8ticu orientadu a sa produtzione de sensu. Un'operatzione tendentzialmente espression\u00ecstica chi sa prosa italiana, mal\u00e0ida de academismu cun prediletzione pro sa forma \u00e0ulica, s'acurtziaiat a acumprire, pro nde ricavare linfa noa, intentende sortidas cara a su plurilinguismu o cara a su dialetu\".\"\nUnos cantos istudiosos narant chi Deledda, fintzas si sard\u00f2fona, apat isseberadu de iscr\u00ecere in limba italiana, in risposta a su clima de italianizatzione e omogeneizatzione culturale, pro arribare a unu prus mercadu prus mannu.\nBranu sonoru.\nBoghe de Gr\u00e0tzia Deledda. Discursu in ocasione de su pr\u00e8miu Nobel, (1926). "}
{"id": "2147", "revid": "1375", "url": "https://sc.wikipedia.org/wiki?curid=2147", "title": "Tarraba", "text": ""}
{"id": "2148", "revid": "263", "url": "https://sc.wikipedia.org/wiki?curid=2148", "title": "Tattari", "text": ""}
{"id": "2181", "revid": "13567", "url": "https://sc.wikipedia.org/wiki?curid=2181", "title": "Ortobene", "text": "Su Monte Ortobene est sa genna de N\u00f9goro.\n\"Nono, no est beru chi s'Ortobene si podat cumparare cun \u00e0teros montes; s'Ortobene est unu \u00f9nigu in su mundu intreu: est su coru nostru, s'\u00e0nima nostra, su car\u00e0tere nostru, totu su chi b'est de mannu e de minore, de durche e tostu, de \u00e0spidu e dolorosu in nois.\" -- Grazia Deledda"}
{"id": "2192", "revid": "2404", "url": "https://sc.wikipedia.org/wiki?curid=2192", "title": "Andorra", "text": "S'Andorra est un'Istadu natzione de s'Europa otzidentale. Sa capitale sua est Sa Vella. Est a l\u00e0cana a setentrione cun sa Frantza e a meridione cun s'Ispagna e s'estendit totalmente in sa cadena de is Piren\u00e8os. Tenet ist\u00e8rrida de 467,63 km2. \nS'Andorra, mancari siat meda pitica, est su \"microist\u00e0du\" prus mannu de is 6 europeos (Santu Marinu, Liechtenstein, Malta, Tzitade de su Vaticanu, Printzip\u00e0du de Monaco).\nMancari s'indipend\u00e8ntzia sua est istada decrarada in su 1278, est intradu a f\u00e0ghere parte de s'ONU isceti in su 1993: prima fiat un'isp\u00e8tzie de protetoradu de s'Ispagna e de sa Frantza. Est puru \"unu de is ist\u00e0dos prus \u00e0rtos de su mundu\", cun un'art\u00e0ria m\u00ecnima de 870 m. e una m\u00e0ssima de 2409 m. Su clima est de montagna.\nSa populatzione andorresa est, ironicamente, una minorantza in s'istadu: su 33% isceti de is andorresos tenet sa tzitadin\u00e0ntzia: su restu est cumpostu pro sa prus parte dae ispannolus, portughesus e frantzesus. Sa limba prus faeddada est su catalanu, perou sunt faeddadas su ispannolu, su portughesu e su frantzesu aici e totu.\nS'economia est meda fr\u00f2rida e si basat printzipalmente in su turismu. Sa religione prus sighida est su catolic\u00e8simu.\nIst\u00f2ria.\nDe su mesuevu a s'etade moderna.\nIs primas or\u00ecgines de un'entidade pol\u00ecticu territoriale andorrana si cunfundent is evolutziones ist\u00f2ricas frantzesas: sa traditzione narat ca Carlo Magno apat cuntzessu s'autonomia a su p\u00f2pulu Andorranu in cambiu de de un'alleantzia contra a is moros. Sa signoria diat essere passada a su conte Urgell e a pustis a s'episcopu de sa diotzesi locale. Est istadu s'aparadu eclesiasticu etotu a donare sa suprematzia de su printzipadu a is Sennores Caboet, ca a pustis si sunt imparentados cun sa dinastia de is Contes Foix ; su conte aiat eredadu t\u00e8rritorios atressu is Pireneos, incl\u00f9dida Andorra.\nDe su IX s\u00e8culu fintzas a su XIII s\u00e8culu est istadu una dipendentzia de s'episcopu catalanu de s' Urgell . In s'XI s\u00e8culu fiat n\u00e0schida una contienda a pitzus de Andorra intra s'episcopu e su bighinu suo Otzitanu. In sul 1278, su conflitu intra s'episcopu de Urgell e is contes Urgell est istadu risoltu de sa firma de un acordiu (\"par\u00e9age\"), ca istabiliat ca sa soberania de Andorra diat d\u00e8pere \u00e8ssere opratzida intra is Contes Foix (su t\u00ectulu de custos Contes est istadu a pustis trasferidu a su capu de istadu frantzesustabiliva come la sovranit\u00e0 di Andorra sarebbe stata divisa tra il conte di Foix (il cui titolo sarebbe in seguito stato trasferito a su Capu de istadu Frantzesu) e s'episcopu insediadu a La Seu d'Urgell, in Catalugna. Su \"par\u00e9age\", un'istitutzione feudale che reconnoschiat su printz\u00ecpiu de uguagliantzia de diritos cumpartzidos de duos regnantes, at donadu a su printzipadu sa forma territoriale e pol\u00ectica ca est abbarrada firma in su tempus fintzas a oe.\nAtressu is annos su t\u00ectulu de is Contes de Foix est passadu a su re de Navarra, ma cando Enrico III de Navarra est diventadu Enricu IV de Frantza, aiat emanadu un decretu de su 1607 ca trasmetiat su t\u00ectulu, de origine franca, a su capu de istadu frantzesu, mantenende is privilegios de s'episcopu Urgell: beniant aici nomenados duos coprintzipes pro dda guvernar\nEdade cuntemporanea.\nIn su 1806 est istada fraigada de Napoleone Bonaparte sa Repubblica indipendente de Andorra, ghiada de unu cuns\u00ecgiu eletivu, chi de su 1812 a su 1814 aiat fatu parte de su Primu imperu frantzesu, e a pustis aiat cunchistadu sa Catalugna, pratzende-dda in 4 \"d\u00e9partements\". Andorra fiat istada annessa a custu urtimu territ\u00f2riu, in paris a sa bighina Puigcerd\u00e0 nel \"D\u00e9partement de S\u00e8gre\".\nIn su 1866, in su Principadu de Andorra fiat cumintzadu unu protzessu de riforma istitutzionale connotu cun su t\u00e8rmine de Nova Reforma, promulgada su 22 Abrile 1866.\nAtressu sa Prima gherra mundiale Andorra aiat decraradu gherra a s'Imp\u00e8riu tedescu, ma no aiat pigadu efetivamente parte a su cunflitu pro sa poberesa de is resursas suas. Per\u00f2 est abbarrada unu istadu formalmente in gherra cun sa Germania fintzas a su 1939 no essende istada invitada a sa Cunferentzia de Parigi e duncas no aende firmadu su Tratadu de Versailles.\nIn su 1933 sa Frantza aiat ocupadu Andorra pro neghe de su scuntentesa sotziale a pustis sa tornata eletorale. Su 12 de argilas de su 1934 unu avventurieru, ca ddu narainat Boris Skossyreff, aiat fatu una proclamatzione solenne a La Seu d'Urgell, autodecrarende-s\u00ec Boris I, printzipe soberanu de Andorra, e decrarende a su propriu tempus gherra a s'episcopu de Urgell. Est istadu arrestadu oto dies a pustis, su 20 de triulas, de is autoridades ispagnolas e definitivamete espulsu de s'Ispagna.\nDe su mese de triulas de su 1936 fintzas a su mese de argiolas de su 1940 unu distacamentu de fortzas armadas frantzaesas est istadu postu in su printzipadu pro evitare is efetos negativos de sa Gherra tzivile ispagnola in su printzipadu.\nIs trupas franchistas, ainat retzidu is confines de s'Andorra a sa fne de su cunflitu. Andorra est istada pagu coinvolta in is gherras mundiales, abbarrende acapiada a manera istrinta a sa Frantza e a s'Ispagna. Intra dognassantu 1942 e austu 1944 in andorra ci fiat unu distacamentu de sa Wehrmacht. \nIn su 1993 Andorra at varadu una costitutzione democr\u00e0tica a suta de sa ghia de Francesc Areny Casale su sistema pol\u00ecticu est istadu ammodernadu a manera funguda. De su 1993 su printzipadu istat a prenu deretu in s'ONU e in su Cunsigiu de Europa.\nSa positzione sua isulada at postu Andorra a foras de su cursu printzipale de s'ist\u00f2ria europea, cun pagu leg\u00e0mines cun natziones a foras de s'Ispagna e de sa Frantza. In tempos retzentes, s'industria turistica e s'isvilupu de via de comunicatzione, at postu fine a s'isulamentu de su printzipadu\nGeografia..\nSu terr\u00ectoriu de s'Istadu est su prus estesu (468 formula_1) intra is ses microistados d'Europa (is \u00e0teros sunt Santu Marinu, Liechtenstein, Tzitade de su Vaticanu, Printzipadu de M\u00f2naco e Malta). Andorra confinat a nord-est , nord e nord-ovest e a est cun sa Frantza, mentre a ovest,sud-ovest,sud e sud-est cun s' Ispagna. Est unu istadu chentza de l\u00e0cana cun su mare.\nOrografia.\nComente est sa carateristica de sa catena meridionale de is Pireneos, Andorra cunsistit printzipalmente in montagnas bichedadas cun un'artaria media de 1996 metros a pitzus de su livellu de su mare, e su puntu suo prus artu est Coma Pedrosaa 2942 metros. Custas sunt pratzidas de baddes istrintas a forma de Y ca si cumbinant in una in su puntu in ue s'errie Valira lassat s'istadu pro intrare in Ispagna ( in su puntu prus pagu artu de Andorra a 870 metros. Sa l\u00e0cana cun sa Frantza s'agatat a su costadu de su moguru D'Envalira a 2409 metros.\nIdrografia.\nAndorra est totalmete inghiriados de montes duncas no tenet costas.\nIs bacinos idricos internos imbetzes bitu ca ci sunt meda astrados sunt numerosas. S'erriu printzipale est sa Valira ca passat in sa capitale de Andorra La Vella e acabbat su tratu suo in Andorra a Fortaneda passende de s'Ispagna propriu acantu a sa l\u00e0cana. Ateru riu de importu est s'Ari\u00e8ge, ca singialat sa l\u00e0cana de una parte pitica de sa l\u00e0cana orientale cun sa Frantza. \nIs lagos sunt totus de origine montana e glaciale e benint mutidos \"estany\". Su prus importante e mannu mancari sa mannaria de is lagos sunt casi uguales est s'Estany de Juciar.\nClima.\nSu clima de Andorra secundu sa Classificatzione de is climas de K\u00f6ppen est de tipu alpinu in is zonas de arta montagna e continentale in in zonas prius bascias de is montes e de sa badde Valira e de is afluentes suos minores. Su clima andorranu est caraterizadiu de niadas in s'ierru, cun ierros meda fritos e friscura in istadi; is niadas podent \u00e8ssere abundantes in is muntagnas artas e sa nei podet abbarrare fintzas a Maju.\nPopulatzione.\nIs Andorranos costituint una minorantzia a s'int\u00e8rnu de s'istadu etotu: isceti su 40% tenet sa citadinantzia andorrana. Su secundu grupu est cussu de is Ispagnolos (32%), cun portughesos (10%) e Frantzesos (10%) ca rapresentant is \u00e0teros grupos printzipales. S' 8% chi abbarrat apartenit a \u00e0teras natzionalidades. A como bivent 90 000 abitantes (2019); sa densidade de populatzione est de 167 ab./km\u00b2."}
{"id": "2193", "revid": "155444", "url": "https://sc.wikipedia.org/wiki?curid=2193", "title": "Islanda", "text": "Islanda (in\u00a0islandesu:\u00a0\u00cdsland; ['islant]) est una natzione insulare de s'Europa chi s'agatat in norti-uestu istremu de su cuntinenti. Su territ\u00f2riu suo est fomadu dae s'\u00ecsula om\u00f2nima e de \u00e0teras \u00ecsulas minores o isuleddas chi dd'istant a curtzu, in s'otz\u00e8anu Atl\u00e0nticu intre s'Europa e sa Groenl\u00e0ndia. Sa capitale sua Reykjav\u00edk, sa limba uffitziale s'islandesu.\nIn su 2009 s'Islanda at abiadu sas tratativas de adillidura a s'Unione Europea.\nPresident : Gu\u00f0ni Th. J\u00f3hannesson\nGeografia.\nS'Islanda est situada in s'otz\u00e8anu Atl\u00e0nticu\u00a0a su sud de su\u00a0tz\u00ecrculu polare \u00e0rticu, chi passat intames atraessu s'\u00ecsula de\u00a0Gr\u00edmsey, posta a fache de sa costera setentrionale de s'\u00ecsula. Diferentemente a sa Groenl\u00e0ndia, chi dd'istat relativamente a curtzu, s'Islanda est geograficamente parte de\u00a0Europa, non de\u00a0s'Am\u00e8rica de su Norti, mancari geol\u00f2gicamente s'isla s'agatat posta intre ambas sas placas cuntinentales. S'Islanda est sa de 18 \u00ecsulas prus mannas in su mundu e sa segunda de s'Europa a fatu de Brit\u00e0nnia Manna.\nSas \u00ecsluas chi ddi sunt prus pr\u00f2ssimas sunt sa Groenlandia (a 287\u00a0km) e sas\u00a0\u00ccsulas F\u00f8royar\u00a0(a 420\u00a0km). Sa dist\u00e0ntzia prus pr\u00f2ssima a sa parte cuntinentale de s'Europa est de 970\u00a0km, cun sa\u00a0Norv\u00e8gia.\nS'isula tenet subrafache de 101\u00a0826\u00a0km\u00b2, ma cun sos \u00e0teros territ\u00f2rios insulares (unos 30) chi ddi apartenint azunghet a ist\u00e8rrida 103\u00a0125\u00a0km\u00b2. Contat populatzione de unos 331.000 bividores, chi bivent cuntzentrados mescamente in s'\u00e0rea de sa capitale Reykjav\u00edk.\nA causa de sa posidura in sa\u00a0dorsale mesoatl\u00e0ntica, est un pa\u00ecsu cun atividade\u00a0vulc\u00e0nica\u00a0e geol\u00f2gica manna; custu fatore tenet efetos subras s'a\u00e8rgiu de su territ\u00f2riu. Sa parte intran\u00e0bile cunsiste in una campeda caraterizada dae desertos, montes e biddiarzos. Gr\u00e0tzias a s'influ\u00e8ntzia de sa currentada de su Gulfu, tenet unu clima temperadu in relatu cun sa latit\u00f9dine.\nIst\u00f2ria.\nSas primas cuss\u00f2rgias umanas in Islanda d\u00e0tant a s'874 cando, segundu su \"Landn\u00e1mab\u00f3k\"\u00a0o \u00abL\u00ecburu de s'acussorgiadura\u00bb, su lieder norvegesu Arnarson\u00a0diventaiat su primu colonu permanente de s'\u00ecsula. \u00c0teros navigantes, comemnte su vichingu feroesu\u00a0Naddoddr, poss\u00ecbile iscoberridore, aiant visitadu s'\u00ecsula dae s'annu 860 pro bi passare s'ierru. In sos s\u00e8culos a sighire, \u00e0teros grupos umanos de or\u00ecgine n\u00f2rdica e ga\u00e8lica si ddiant assentare in Islanda. Fintzas a su de 20 s\u00e8culos sa populatzione islandesa dipendiat dae sa pisca e dae sa massaria.\nDae su 1262 a su 1944 faghiat parte a primu de su rennu de Norv\u00e8gia e a pustis de su de Danimarca. S'Islanda at declaradu s'indipend\u00e8ntzia dae sa Danimarca in s'11 de nadale de su 1918 ma nd'at otentu su reconnoschimentu petzi in su 17 de l\u00e0mpadas de su 1944. Dae tando s'economia sua at tentu isvilupu meda lestru.\nIn su 2008 su sistema finantzi\u00e0riu islandesu at tentu unu collassu chi at causadu una incuda grae de s'economia e manifestatziones chi ant tentu su resurtu de betire a eletziones parlament\u00e0rias, in ue J\u00f3hanna Sigur\u00f0ard\u00f3ttir at balangiadu postu de prima ministra. Parallelamente at tentu logu sa chi est diventada famada comente Rivolutzione islandesa, una serie de protestas e movimentos de organizatzione tzitadina chi, impare a su guvernu nou, at betidu a s'incausamentu de su primu ministru cabudianu Geir Haarde, duos referendumes pro detz\u00ecdere subra su pagamentu de su depidu esteru de sas bancas natzionales e unu protzessu tzitadinu de mud\u00e0ntzia a sa costitutzione, chi su 29 de tr\u00eculas de su 2011 at dadu unu progetu costitutzionale de dibatire in su parlamentu.\nEconomia.\nOe in die s'Islanda s'apoderat subra una economia de mercadu chi godit de tassas prus b\u00e0scias de sa m\u00e8dia OCSE. S'islanda assegurat assistentzia sanit\u00e0ria e educatzione superiore gratuita pro totu sos tzitadinos. In su 2009 s'istadu est istadu classificadu dae s'ONU su de tres paisos prus isvilupados de su mundu.\nDemografia.\nSa sotziedade islandesa est isvilupada e tecnologicamente adelantada. Sa cultura sua s'apoderat subra su patrim\u00f2niu nordicu e sa populatzione est de origine tzelta e iscandinava.\nSa limba uffitziale est s'islandesu, limba germ\u00e0nica setentrionale meda aprossimada a su norvegesu otzidentale. S'istadu assegurat libertade de cultu prena a sos tzitadinos, mancari sa religione de istadu siat sa cr\u00e8sia natzionale de Islanda, de aparten\u00e8ntzia luterana, de chi s'80% de sos islandesos est membru."}
{"id": "2194", "revid": "207", "url": "https://sc.wikipedia.org/wiki?curid=2194", "title": "Nicol\u00f2 Copernico", "text": "Nicolau Copernicu (pol. Miko\u0142aj Kopernik, Nicolaus Copernicus in sos liberos antigos e internatzionales - 19 freargiu 1473 - 24 maju 1543) est istadu s'astronomu polacu chi adi portadu a su sutzessu sa teoria de s'Eliocentrismu.\nEst istadu puru unu Canonicu, unu giurista, unu governadore, unu astrologu e unu medigu.\nSa teoria sua - chi narrat ca est su Soli chi est in su centru de su sistema de orbitas e de planetas de su sistema solare - p\u00ecgat torra sa teoria greca de Aristarco da Samo. Su bantu suu no est duncas s'idea, ma sa dimostratzione rigorosa chi issu a\u00ecat fatu partende de osservatziones obietivas."}
{"id": "2199", "revid": "10063", "url": "https://sc.wikipedia.org/wiki?curid=2199", "title": "Isport", "text": "S'Isport est s'atividade motoria praticada pro mantenere su corpus dekidu, forte e in salude."}
{"id": "2201", "revid": "587", "url": "https://sc.wikipedia.org/wiki?curid=2201", "title": "Anela", "text": "Anela est una bidda de 817 abitates, chi si naran anelesos. Faghet parte de sa prov\u00ecntzia de T\u00e0tari.\nAnela s'agatada in su Goceanu a sos pes de Masiennera e Masiedda, sos montes prus altos de su territoriu sou carculadu in 36,96 km\u00b2.\nIstoria.\nMeda istoricos narana chi Anela est sa bidda prus antiga de su Goceanu, sende istata fatta dae sos romanos chi bi afferrein una truma de zente pro la colonizare in su periodu de Silla.\nSendesi irricchida meda, in su tempu de sos Ziudicatos Anela fiat sede de sa Curatoria de su Goceanu, pro paritzos seculos.\nPer\u00f2 a poi de una grave pestilentzia su compitu est passadu a Bono ei sa bidda at connoschidu tempos malos.\nInfattis a poi de sa isconfitta de su marchese de Oristani Anela est istada finas a su 1839 unu feudu rezu."}
{"id": "2205", "revid": "7129", "url": "https://sc.wikipedia.org/wiki?curid=2205", "title": "LSC", "text": ""}
{"id": "2206", "revid": "587", "url": "https://sc.wikipedia.org/wiki?curid=2206", "title": "Tiesi", "text": "Tiesi est una bidda in provintzia de Tattari. Tiesi est affacca (4 km) a sa istrada numeru \"131\" o \"Carlo Felice\". In sa regione de su Mejlogu. Sa limba chi si faeddat a Tiesi est su \"Logudoresu\"\nSa festa printzipale est cussa dee sa madonna de Seunis. "}
{"id": "2216", "revid": "38", "url": "https://sc.wikipedia.org/wiki?curid=2216", "title": "Rezione Aut\u00f2noma de sa Sardinna", "text": ""}
{"id": "2218", "revid": "38", "url": "https://sc.wikipedia.org/wiki?curid=2218", "title": "Sardinna", "text": ""}
{"id": "2220", "revid": "38", "url": "https://sc.wikipedia.org/wiki?curid=2220", "title": "Ispanna", "text": ""}
{"id": "2221", "revid": "38", "url": "https://sc.wikipedia.org/wiki?curid=2221", "title": "P\u00e0zina printzipale", "text": ""}
{"id": "2223", "revid": "38", "url": "https://sc.wikipedia.org/wiki?curid=2223", "title": "Prov\u00ecntzias de sa Sardinna", "text": ""}
{"id": "2225", "revid": "38", "url": "https://sc.wikipedia.org/wiki?curid=2225", "title": "Biolozia", "text": ""}
{"id": "2226", "revid": "38", "url": "https://sc.wikipedia.org/wiki?curid=2226", "title": "Leze", "text": ""}
{"id": "2227", "revid": "38", "url": "https://sc.wikipedia.org/wiki?curid=2227", "title": "Relizione", "text": ""}
{"id": "2228", "revid": "38", "url": "https://sc.wikipedia.org/wiki?curid=2228", "title": "Sotziolozia", "text": ""}
{"id": "2229", "revid": "38", "url": "https://sc.wikipedia.org/wiki?curid=2229", "title": "Zeografia", "text": ""}
{"id": "2230", "revid": "7227", "url": "https://sc.wikipedia.org/wiki?curid=2230", "title": "Limba Sarda Comuna", "text": "Sa Limba Sarda Comuna (LSC) est una norma de iscritura de sa limba sarda, pensada cun sa punna de frunire una grafia chi regollat is carater\u00ecsticas distintivas de su sardu presentes in totu is variedades faeddadas, e adotada cun car\u00e0tere isperimentale in su 2006 dae sa Regione Aut\u00f2noma de Sardigna pro s'iscritura de sos documentos ufitziales in essida, in co-ufitzialidade cun s'italianu. \nSa cummissione de espertos chi at formuladu sa norma fiat formada dae Giulio Angioni, Roberto Bolognesi, Manlio Brigaglia, Michel Contini, Diegu Corr\u00e0ine, Giovanni Lupinu, Anna Oppo, Giulio Paulis, Maria Teresa Pinna Catte e Mario Puddu. \nPiessignos.\nSa LSC partit dae una base de mesania, est a n\u00e0rrere dae sos limb\u00e0gios chi sunt a mesania intre sos chi benint iscritos impreende sa grafia logudoresa e sos chi impreant sa grafia campidanesa, e duncas si proponet a livellu morfol\u00f2gicu comente una variedade mesana intre sas variedades diferentes de sardu, faeddadas o liter\u00e0rias chi esistiant in antis, chirchende de leare is elementos comunos. \nDuncas est un'istandard fundadu a pitzus de una limba \"naturale\" e no \"artifitziale\", mancari minorit\u00e0ria cunforma a \u00e0teras variedades sardas, acurtziende\u00b7si a sa proposta de sa Limba de Mesania (LdM o LDM), f\u00ecgia de su movimentu culturale \"mesanista\", de acordu pro una variante \u00f9nica, chi afirmaiat peri s'ispecificidade de sa limba sarda intre is limbas romanzas derivadas dae sa latinidade otzidentale (plurale cun s' acusativu) cun su catalanu, s'ispagnolu, su proventzale, su portoghesu etc. a s'imbesse de s'italianu chi, comente su rumenu, est f\u00ecgia de sa latinidade orientale (plurale cun su nominativu).\nEst fintzas un'evolutzione de sa Limba Sarda Unificada (LSU), publicada in su 2001, chi dd'aiant criticada meda pro s'artifitzialidade sua, e ca no aiat leadu perunu elementu de sa variedade campidanesa, essende fundada subra de su logudoresu mesanu isceti.\nPro su chi pertocat s'impreu de su l\u00e8ssicu, sa norma de sa LSC lu lassat l\u00ecberu, previdende sa possibilidade de impreare totu is \"parole ereditarie, anche se di uso limitato ad alcune varianti\", cun sa coesist\u00e8ntzia de geosin\u00f2nimos diversos comente \"l\u00e8giu/feu, p\u00f2ddighe/didu, \u00e0ghina/ua, ch\u00e8rrere/b\u00f2lere\", etc, impreados comente sin\u00f2nimos, e torrende a una forma gr\u00e0fica ebbia sas variantes fon\u00e8ticas de par\u00e0ulas chi ant su matessi \u00e8timu (faeddare e non fueddai, foeddare, faveddare, faiddare, fueddari, etc), su prus de sas bortas ponende fatu a s'etimologia in su s\u00e8beru de su modellu (mancari chi custu non sutzedit semper, comente in sa par\u00e0ula de \"abba\", seberada comente forma gr\u00e0fica curreta in logu de su meridionale \"\u00e0cua\", o comente in sa par\u00e0ula \"lughe\", seberada in logu de sa forma nugoresa-baroniesa \"luche\"). Pro is impreos iscient\u00ecficos, cando esistint paritzos sin\u00f2nimos, cons\u00ecgiat de seberare is t\u00e8rmines chi parent prus \"n\u00e8utros\", ca sunt prus ispartzinados o ca sunt derivados deretos dae su latinu, ma podende seberare is \u00e0teros sin\u00f2nimos puru, mescamente pro impreos liter\u00e0rios. \nIn su testu de sa del\u00ecbera regionale de su 2006 chi at istituidu sa LSC, in ue custa norma istandard est definida \"aperta ad integrazioni\", est evidentziadu chi \"tutte le soluzioni sono di uguale valore linguistico, ma \u00e8 necessario per ragioni di chiarezza di chi scrive o traduce operare una scelta. La Limba Sarda Comuna, come norma scritta di riferimento e di \u201crappresentanza\u201d dovrebbe tendere con il tempo appunto a rappresentare il sardo nel suo complesso e non a rendere per iscritto tutte le variet\u00e0 locali, che sarebbe difficilmente proponibile per dare al sardo un uso ufficiale sovralocale e sovramunicipale\".\nIn prus, in cussu documentu etotu, est reconnota sa possibilidade de impreare is v\u00e0rias formas fon\u00e8ticas de unu lemma matessi \"nella scrittura delle variet\u00e0 locali\", reconnoschende duncas in manera impl\u00ectzita una coesist\u00e8ntzia intre sa norma istandard e is \u00e0teras grafias diferentes, pro impreos locales.\nIn sa r\u00e8gula de sa LSC non s'agatat perunu riferimentu a sa sintassi de impreare, chi duncas est lassada a sa cumpet\u00e8ntzia de is chi iscrient.\nAdotzione ufitziale de sa Limba Sarda Comuna.\nSa Limba Sarda Comuna nche dd'at adotada in manera isperimentale sa Regione Autonoma de Sardigna cun sa Del\u00ecbera de sa Giunta Regionale n. 16/14 de su 18 de abrile de su 2006 (\"Limba Sarda Comuna. Adozione delle norme di riferimento a carattere sperimentale per la lingua scritta in uscita dell'Amministrazione regionale\") comente limba ufitziale pro is atos e is documentos emanados dae sa Regione Sardigna (fintzas si s'art. 8 de sa lege italiana 482/99 narat chi at valore legale isceti su testu iscritu in limba italiana), reconnoschende a is tzitadinos sa possibilidade de iscr\u00ecere a s'Ente in sa variedade pr\u00f2pia e istituende s' Ufitziu de sa Limba Sarda regionale.\nImpreu.\nSa Regione Sardigna in is annos passados at sighidu sa norma LSC in sa tradutzione de paritzos documentos e del\u00ecberas, de is n\u00f9menes de is entes, uf\u00ectzios e assessorados suos in prus de su n\u00f9mene suo matessi \"Regione Aut\u00f2noma de Sardigna\", chi oe s'agatat in s'istemma ufitziale in pare cun su n\u00f9mene italianu. \nIn prus de cuddu ente, s'istandard isperimentale LSC nche dd'ant impreadu comente s\u00e8beru volunt\u00e0riu par\u00ectzos \u00e0teros entes, iscolas e m\u00e8dios de informatzione, medas bias in manera cumplementare cun grafias chi sunt prus probianas a sa pron\u00f9ntzia locale.\nPro su chi pertocat custos impreos ant fatu un'istima pertzentuale, cunsiderende isceti is progetos finantziados o cofinantziados dae sa Regione pro sa difusione de sa limba sarda in is uf\u00ectzios lingu\u00ecsticos comunales e subra-comunales, in sa did\u00e0tica in is iscolas e in is m\u00e8dia dae su 2007 a su 2013.\nSu Monitor\u00e0giu a pitzus de s'impreu isperimentale de sa Limba Sarda Comuna 2007-2013 a cura de su Serv\u00ectziu Limba e Cultura Sarda de s'Assessoradu pro s'Istrutzione P\u00f9blica, che dd'ant publicadu in su giassu \u00ecnternet de sa Regione Sardigna in su mese de abrile 2014. \nPro su chi pertocat is progetos iscol\u00e0sticos finantziados in s'annu 2013, pro es\u00e8mpiu, dae cussa chirca nd'est essida a pitzus una prefer\u00e8ntzia ladina de is iscolas pro s'impreu de s'ortografia LSC in pare cun una grafia locale (51%), cunforma a s'impreu esclusivu de sa LSC (11%) o a s'impreu escluscivu de una grafia locale (33%)\nImbetzes pro su chi pertocat is progetos editoriales in sardu in is m\u00e8dia regionales, finantziados in su 2012 dae sa Regione, agatamus una pres\u00e8ntzia prus manna de s'impreu de sa LSC (chi diat p\u00f2dere derivare dae una premialidade de 2 puntos in sa formatzione de is graduat\u00f2rias pro leare is finantziamentos: premialidade chi non nche fiat in su bandu pro is iscolas). Segundu cuddos datos resurtat chi sa produtzione testuale in is progetos de is m\u00e8dia est istada pro su 35% in LSC, pro su 35% in LSC e in una grafia locale e pro su 25% in una grafia locale ebbia.\nA \u00f9rtimu mentovamus a is uf\u00ectzios lingu\u00ecsticos locales cofinantziados dae sa Regione, chi in su 2012 ant impreadu in s'iscritura pro su 50% sa LSC, pro su 9% sa LSC in pare cun una grafia locale e pro su 41% una grafia locale ebbia.\nIn su 2016 una chirca in subra de s'impreu de sa LSC in \u00e0mbitu iscol\u00e0sticu, fata in Orosei, at ammustradu chi sos pitzinnos no aiant problema perunu a impreare cussa norma fintzas si sa chistionada issoro fiat diferente. Nemmancu unu de sos alunnos at refudadu sa norma o l'at cunsiderada \"artifitziale\", ammustrende sa valididade sua comente aina did\u00e0tica. Sos resurtados los ant presentados in su 2016 e publicados de su totu in su 2021.\nPropostas de emendamentu.\nDae su 2006 a su 2014 ant publicadu, mescamente impreende sa rete \u00ecnternet, unas cantas propostas de emendamentu de sa norma LSC, chi punnant a l'acurtziare de prus a sa pron\u00f9ntzia de is limb\u00e0gios meridionales de sa limba sarda, chi ddos podimus cunsiderare in manera veros\u00ecmile comente faeddados dae sa majoria de is sard\u00f2fonos.\nIntre custas propostas mentovamus sa de su prof. Francisco Xavier Frias Conde, fil\u00f2logu e romanista ispagnolu in s'Universidad Nacional de Educaci\u00f3n a Distancia (UNED), chi est istadu coordinadore de sa Revista de Flilolog\u00eca Rom\u00e0nica \"Ianua,\" \u00e8dita dae \"Romania minor\". Est iscritore in galitzianu e in ispagnolu e autore di paritzos s\u00e0gios in italianu e in sardu subra de is problemas di lingu\u00ecstica sarda.\nCustu s\u00e0giu suo est intituladu \"Proposte di miglioramento dello standard sardo LSC\"\nUn'\u00e0tera proposta est sa de su prof. Roberto Bolognesi, chi proponet calicunu arrangiamentu chi diat perm\u00ectere a totu is sardos de l\u00e8ghere s'istandard segundu sa pron\u00f9ntzia issoro, impreende unas cantas r\u00e8gulas simples de letura."}
{"id": "2231", "revid": "1375", "url": "https://sc.wikipedia.org/wiki?curid=2231", "title": "Zerm\u00e0nia", "text": ""}
{"id": "2232", "revid": "38", "url": "https://sc.wikipedia.org/wiki?curid=2232", "title": "Reziones Aut\u00f2nomas de s'It\u00e0lia", "text": ""}
{"id": "2233", "revid": "587", "url": "https://sc.wikipedia.org/wiki?curid=2233", "title": "Iscroca", "text": "Iscroca est unu comune de 692 bividores de sa prov\u00ecntzia de Sud Sardigna."}
{"id": "2234", "revid": "7227", "url": "https://sc.wikipedia.org/wiki?curid=2234", "title": "Benetuti", "text": ""}
{"id": "2235", "revid": "587", "url": "https://sc.wikipedia.org/wiki?curid=2235", "title": "Urtei", "text": "Urtei (in italianu Bultei) est una bidda de 1.206 abitantes in sa provincia de Tathari. Este una idda de costera (Goceano)."}
{"id": "2237", "revid": "173951", "url": "https://sc.wikipedia.org/wiki?curid=2237", "title": "Parigi", "text": "Parigi (in frantzesu: \"Paris\") est sa capitale e sa tzitade pius manna de sa Frantza. In s'area metropolitana de Parigi bi campan pius de d\u00f2ighi milliones de persones."}
{"id": "2240", "revid": "10458", "url": "https://sc.wikipedia.org/wiki?curid=2240", "title": "Saint-Di\u00e9-des-Vosges", "text": "Saint-Di\u00e9-des-Vosges est una tzidade de sa regione Lorena de Frantza.\nIst\u00f2ria.\n1507 : \"Cosmographiae Introductio\" e prima carta geogr\u00e0fica de America, \"Universalis Cosmographia\" (Martin Waldseem\u00fcller)\nAmmistratzione.\nUniversidade : Institut universitaire de technologie (IUT) "}
{"id": "2242", "revid": "13567", "url": "https://sc.wikipedia.org/wiki?curid=2242", "title": "Limba grega", "text": " \nSa Limba Grega est una limba indoeuropea chi si faveddadat in s'istadu de sa Gr\u00e8ghia printzipalmente.\nIst\u00f2ria.\nFaghet a pratzire s'ist\u00f2ria de sa limba grega in unas cantas fases:\nProtogregu.\nCun custu nome nois indicamus sa fase prus antiga de sa limba narata a nois gratzias a petzi de recumponidura interna; dae issa calant tottus sos dialettos gregos de s'edade ist\u00f2rica, ma fiat differente dae s'antipassadu comune protoindoeuropeo. Pensamus ca lu favedderant a s'initziu de su mill\u00e8nniu II a.C. in sa pen\u00ecsula balc\u00e0nica, ma semus galu resonende de sos tempos pretzisos de aposentamentu de sos Gregos in sa pen\u00ecsula ell\u00e8nica.\nMiceneu.\nEst sa limba chi connoschimus gr\u00e0tzias a sas tauleddas chi benint dae Pilu datadas 1200 a.C. iscritas in s' arfabetu lineare B, una iscritura sill\u00e0bica chi fiat unu adatamentu a su gregu miceneu de sa lineare A, chi sos min\u00f2icos impreaiant pro iscrier sa limba issoro in s' Isula de Creta, chi fintzas a oe nois non podimus l\u00e8gere. Su miceneu est de unu tempus intre su s\u00e8culu XIV a.C. e su s\u00e8culu XII a.C.. Custa limba presentat car\u00e0teres proprios chi no permittent a la cunsiderare sa antepassada comuna de totu sos dialetos de su mill\u00e8nniu I a.C., mancari su \"status\" suo (dialetu gregu faveddadu a beru o puru limb\u00e0giu istilisadu dae sa iscritura) e sa posidura sua in sa crassificatzione de sos dialetos gregos est terrinu de chistione. Pro su prus, pensant chi assimigit a s'arc\u00e0dicu-cipriota.\nGregu ellen\u00ecsticu o \"koin\u00e9 di\u00e1lektos\" o (\"limba comuna\") o \"Alexandrin\u00e8 koin\u00e9\" (limba alessandrina).\nSos battallas de Alessandro Magnu e sa diffusione de sa cultura grega intre una manna area faboribant s'isviluppu de una limba comuna, chi permettant de superare sos divisiones dialettales de su gregu antigu e classicu. Custa limba comuna, narata puru \"koin\u00e9\", est basada dae su dialettu atticu, depurado dae paroles suas prus caratteristiches e cun interferentze dae atros dialettos. Custa limba est istada in usu pro totu sos annos de s'etade ellenistica e romana, costituendes sa limba franca de tuta sa parte orientale de su Imperu Romanu.\nGregu de s'edade de mesu o gregu bizantinu.\nSu gregu bizantinu est sa evolutzione de sa \"koin\u00e9\" intre s'imperu bizantinu, fazendes sos mutamentos foneticos e sa semplificatzione grammaticale de su periodu pretzedente. Caratteristicu de custa edade est puru sa distantzia de sa limba faveddada e de sa limba de sos libros, cum custa urtima legada a sos modellos classicos e cum medas trattos arcaicitzantes. S'edade bizantina at rappresentau una tappa de sos fondamentales pro sa conservatzione e sa divulgatzione de sos testos de sa grecidade antiga.\nGregu modernu o gregu nou.\nIn sa dominatzione de s' Imperu Ottomanu, sa traditzione iscritta est continuada intre su Patriarcadu de Costantinopoli, cando sa limba faveddada prendet numeroses paroles dae sos atteros personas de s'Imperu Ottomanu, comente sa limba turca, mae puru dae s'italianu. \nUnu nobu stimolu a sa limba grega est dadu solu intre su secolu XIX dae s'indipendentzia, puru se su nobu istadu gregu, issu creat distantzia intre sa limba faveddada (\"dhimotik\u00ec\"), cum sos dialettos suos, e sa limba offitziale, sa \"katharevousa\", una de sas formas artifitziale, \"purificada\" dae sos influssos esteros, e bennet aduttada comente limba offitziale de su istadu.\nPro custo motivu fiat fattu comunu chi una cosa at apiu duos nomines, unu offitziale e unu usadu dae sas persones comunas.\nSa situatzione fiat custa fintzas a su 1976, annu im candu, gratzias a una reforma de sa limba sa dhimotik\u00ed est dibenniat sa limba offitziale.\nIspainadura geogr\u00e0fica.\nSu gregu est faveddado dae 15 miliones de personas, in Greghia e a Cipro printzipalmente, mae in carcos comunidades de s'Arbania e in sos costas de sa Romania, de sa Bulgaria, de sa Georgia, de sa Russia e de s' Ucraina. In s' Italia meridionale sunt presentes isolas limbisticas chi faveddat gregu, in su Salentu e in sa Boves\u00eca, in sa Regione de sa Calabria.\nInfru\u00e8ntzia subra \u00e0teras Limbas.\nSa limba grega crassica est a sa base de sa morfologia de medas parolas moderne de sas limbas indoeuropeas."}
{"id": "2244", "revid": "6577", "url": "https://sc.wikipedia.org/wiki?curid=2244", "title": "Aritm\u00e8tica", "text": "S'aritm\u00e8tica est unu campu de sa matem\u00e0tica chi ist\u00f9diat sas propriedades elementares de tzertas \"operatziones\" cun sos n\u00f9meros, in isp\u00e8tzia sos n\u00f9meros intreos.\nOperatziones aritm\u00e8ticas.\nSas operatziones aritm\u00e8ticas traditzionales sunt \"additzione\", \"sutratzione\", \"multiplicatzione\" e \"divisione\", mancari a bortas sos istudiosos p\u00f2ngiant in sa dicsiprina finas operatziones prus adelantadas comente e s'\"innartziamentu a pod\u00e8ntzia\", s\"'estratzione de raighina\", sos \"logaritmos\" e s'impreu de sas \"percentuales\". Sos c\u00e0rculos aritm\u00e8ticos cherent fatos respetende s'\"\u00f2rdine de sas operatziones\".\nTeoria de sos n\u00f9meros.\nSa par\u00e0ula \"aritm\u00e8tica\" la impreamus finas cando chistionamus de sa \"teoria de sos n\u00f9meros\". Custa ist\u00f9diat sas propriedades de sos 'intreos' umpare a sos 'n\u00f9meros primos', sa pratzilidade, e sas solutziones intreas de sas ecuatziones, chi sunt argumentos chi sunt creschende a lestru in sa matem\u00e0tica moderna. Inoghe incontramus su \"teorema fundamentale de s'aritm\u00e8tica\" e sas \"funtziones aritm\u00e8ticas\".\nImparamentu de s'aritm\u00e8tica in s'iscola italiana.\nIn generale in s'iscola de sos pitzinnos sos mastros imparant sos algoritmos de c\u00e0rculu manuales pro fagher sas bator operatziones in s'umpare de sos n\u00f9meros naturales e de sos n\u00f9meros ratzionales positivos in sa forma deghimale; in sas de sos pitzocheddos sos algoritmos de custas operatziones matessi fatas cun fratziones e introduint s'umpare de sos n\u00f9meros ratzionales e su de sos n\u00f9meros reales.\nSemper sos pitzocheddos ist\u00f9diant sas operatziones de innartziamentu a pod\u00e8ntzia, de estratzione de raighina, de pratzidore comunu mannu e de multiplu comunu piticu. Umperaiat a imparare s'algoritmu manuale de estratzione de raighina cuadrada, ma como non lu faghent semper, ca medas professores preferint a imparare s'impreu de sas t\u00e0ulas num\u00e8ricas o su de su carcoladore tragaditzu. Sos istudiantes imparant finas a aprossimai sos resurtados.\nIn sas iscolas de sos pitzocos ist\u00f9diant sos logaritmos; inoghe puru sunt passados dae s'imparu pro impreare su r\u00e8gulu carculadore a su de su carculadore o de s'elaboradore. Ambaduas custas ainas las impreant meda cando finint sos ist\u00f9dios pro fagher c\u00e0rculos num\u00e8ricos."}
{"id": "2248", "revid": "38", "url": "https://sc.wikipedia.org/wiki?curid=2248", "title": "Si\u00e8ntzias de sa Terra", "text": ""}
{"id": "2358", "revid": "7227", "url": "https://sc.wikipedia.org/wiki?curid=2358", "title": "Bidda", "text": "Una bidda ('idda o fintzas vidda) est una tzitade pitica. Sa paraula benit dae su latinu \"villa\". Cando si narat bidda, si podet inditare una bidda in particulare (comente \"sa bidda de Benetutti\"). Si podet narrere bidda fintzas in generale (comente \"in ue est chi fias?\" \"in bidda\"). Is chi bivint in una bidda si tzerriant cun su nomene chi benit de sa bidda (comente \"unu benetuttesu\"). "}
{"id": "2360", "revid": "7227", "url": "https://sc.wikipedia.org/wiki?curid=2360", "title": "T\u00e8mpiu", "text": "T\u00e8mpiu (in italianu Tempio Pausania, in gaddhuresu T\u00e8mpiu), est una tzitade de 14.100 ab. in su nord de sa Sardigna, in sa Caddura. Sede de P\u00ecscamu (diotzese de T\u00e8mpiu-Amp\u00f9rias) e de tribunale."}
{"id": "2361", "revid": "7227", "url": "https://sc.wikipedia.org/wiki?curid=2361", "title": "'Onne", "text": "Fonne (in italianu \"Fonni\") est una bidda de sa Prov\u00ecntzia de N\u00f9goro chi tenet 3 717 abitantes.\nCorcada acanta de \"Monte Ispada\", a 1000 metros de art\u00e0ria, in sa Barbagia de Ollolai, est sa bidda prus arta de totu sa Sardigna.\nSu n\u00f9mene.\nPro Massimo Pittau su n\u00f9mene est sardianu o nur\u00e0gicu, dae \u201cTz\u00f2nnia\u201d, Tz\u00f2nni\u201d \u201cGiunco\u201d, fundos pro f\u00e0ghere banitas.\nParet chi Giacomino Zirottu apat iscobertu unu pabiru de su 1358; in s\u2019elencu de sas d\u00e8gumas chi aiant pagadu sas cr\u00e8sias sardas cumparet su n\u00f9mene de Fonne.\nIn su 1388, in unu pabiru de Eleonora de Arborea e Giuanne de Aragona bi sunt sos rapresentantes de sa \u201cVilla di Fonni\u201dchi firmant sa paghe.\n\u00c0teros narant chi su n\u00f9mene siat ligadu a sa pres\u00e8ntzia de abba: Fonne dae fonte.\nSu sartu.\nSu territ\u00f2riu de Fonne mustrat a craru un\u2019ist\u00f2ria de resist\u00e8ntzia: in Sorabile si podent b\u00ecdere sos restos romanos, s\u2019\u00f9rtimu baluardu contra a sos barbaritzinos, fraigadu pro s\u2019amparare dae su caminu Casteddu-Terranoa.\nS\u2019\u00f9nica testimonia de sa pres\u00e8ntzia romana chi dae tando s\u2019agatat galu oe est su cane fonnesu, una rugradura intre sos \u201clevrieroides\u201d e su \u201ccanis pugnax\u201d o \u201csagaces canes\u201d giutos in Sardigna in su 231 a.C., cun s\u2019isetu de iscob\u00e8rrere sos barbaritzinos reberdes cuados.\nFonne est una comuna de sa Prov\u00ecntzia de N\u00f9goro, cun prus de 4000 abitantes.\nPostu in pees de su Gennargentu a un\u2019art\u00e0ria de 1000m subra su livellu de su mare, est sa bidda posta prus in artu de sa Sardigna.\nSa bidda est a l\u00e0cana cun Org\u00f2solo, Mamujada, Gavoi, Ovodda, D\u00e8sulu, Biddamanna Stris\u00e0ili.\nIn su territ\u00f2riu est istadu fraigadu in su 1970 su primu albergu in Monte Ispada, e a 1834 metros de art\u00e0ria in sa \u201cPunta Lamarmora\u201d b\u2019est s\u2019\u00f9nica istatzione sarda pro isciare.\nS'ist\u00f2ria.\nSos istudiosos ant iscumproadu sa pres\u00e8ntzia de s\u2019\u00f2mine in su Neol\u00ecticu, prus de 6000 annos in antis de Cristos.\nProf. Antoni Mereu in sos primos annos Sessanta aiat fatu unu retzessimentu beru de sitos archeol\u00f2gicos: 44 nuraghes, 25 tumbas de gigantes, 18 biddigheddas, 6 dolmen, 33 menhir. Sas zonas prus ricas de custas testimonias archeol\u00f2gicas sunt sas de Santu Micheli-Urrui e de Tramassunele, mustrende a craru una cultura agr\u00eccula, bundante.\nSa zona prus rica est sa de Tramassunele, in ue ant agatadu unu campusantu, bator pedras fitas e 5 tumbas nur\u00e0gicas, mustrende totus sas culturas (neol\u00ecticu, ferru, prenur\u00e0gicu, nur\u00e0gicu).\nSu nuraghe prus n\u00f2didu est su de Dr\u00f2nnoro. De ammentare finas su de Nostra Sennora de su Monte, a 1253 m. de art\u00e0ria est unu de sos prus artos de Sardigna, Massiloi, Talesso, Sa Viuda e \u00e0teros meda.\nA curtzu de sa badde de Gremanu est istadu iscobertu unu acuedotu nur\u00e0gicu, cun bator putzos.\nSas festas e sa cultura.\nIn Fonne b'at manifestatziones traditzionales e religiosas de importu mannu, chi mustrant una cultura chi benit dae in largu.\nSa festa prus manna e antiga est sa de sos M\u00e0rtires. Si festat sa prima dom\u00ecniga de su mese de l\u00e0mpadas. Su santu\u00e0riu, \u00f2pera de su Padre Pacifico Guiso Pirella, est istadu inchingiadu in su 1708. De importu mannu pro custa festa est \"s'istangiartu\", n\u00f9mene chi descriet non petzi sa bandera cun su disignu de Nostra Sennora, ma finas sos cadderis de Nostra Sennora de sos M\u00e0rtires chi acump\u00e0ngiant cun su cost\u00f9mene e cun sos caddos sas professones prus importantes de sa bidda: Su Segnore, Santu Giuanne. In su 1842 una f\u00e8mina Ollollaesa, cojuada cun unu fonnesu (Giuanne Mulas), aiat lassadu in eredade a sos nebodes terrinos, a tales chi aerent ammaniadu sa festa de sos M\u00e0rtires. In su documentu tzia \"Onnis Frau\" detat finas sas r\u00e8gulas: s'istangiartu e 14 caddos depiant colare in antis a sa professone.\nLigada a sa festa de Santu Giuanne (\"Santu Jubanne Batista\") su 24 de l\u00e0mpadas est sa pres\u00e8ntzia de su \"Cohone 'e vrores\", su pane de sa festa de sos frores, de su beranu, s\u00ecmbulu de sa cultura fonnesa. Ammaniadu dae un'artesana de sa bidda, est unu pane a forma de turta, in pitzu de fustes de linna b'at 150 pugioneddos e 5 puddas. In mesu b'est su nidu cun su trigu. Bi cheret tempus meda pro ammaniare su \"Cohone\", e sos 150 pugioneddos, chi ant a \u00e8ssere dados a sos cadderis e a sas autoridades. Tres dies in antis de sa festa, su priore e unu pitzinnu chi giughet s'istendardu de Santu Giuanne, andat dae sa domo de su priore a sa de s'artesanu, pro nche collire su\"Cohone 'e vrores\". A s'agabbu de sa professone sos cadderis nche torrant a gi\u00f9ghere su \"Cohone\" a domo de su priore. Su 30 de austu s'iscontzat su \"cohone\".\n\u00c0teras festas sunt sas de Sant'Antoni chi sinnat su comintzu de su Carrasegare cun sas caratzas de sos urthos e de sos butudos. Sa par\u00e0ula \"butudos\" cheret n\u00e0rrere mascru non crastadu o m\u00e0scaras brutas dae sa par\u00e0ula \"bottudo\". Wagner descriet custas caratzas comente brutas, ammuntadas de peddes, intintas de tzintzieddu, butudos comente \u00f2mines l\u00e8gios. S'urthu est cugugiadu cun peddes de mascru de cabra bianca o niedda, e in su tzugru giughet una campana.\nSa cultura de sa bidda est rapresentada in sos murales chi s'agatant in sas carreras, e mustrant sa bida, sas us\u00e0ntzias e sas traditziones fonnesas.\nS'economia.\nS'economia de sa bidda non est prus comente a prima, fundada mescamente in su pastoriu e in s'agricultura. Dae annos sunt n\u00e0schidas medas atividades artesanales: furros de bistocos, de pane carasadu, salumif\u00ectzios.\nDe importu est sa produtzione de casu e de patata. Sa bellesa de su logu e sa pres\u00e8ntzia de su monte Ispada at favor\u00e8ssidu sa n\u00e0schida de hotel e ristorantes, fintzas gr\u00e0tzias a su fatu chi \"in\" Monte Ispada e Bruncu Spina bi sunt sos \u00f9nicos impiantos de pigada pro sos isports ierriles de sa Sardigna."}
{"id": "2362", "revid": "6577", "url": "https://sc.wikipedia.org/wiki?curid=2362", "title": "AMM", "text": "Sos artes martziales ammisturadas funt sas artes martiales chi portanta aintru meda corpos e meda de luttas a terra. \nSu pankration fiat una betziu istile de lutta cun sos manos. Sos Gregos antigos hanno introdotu custa disciplina in sos Giogos Olimpicos in su 648 AC. Calincuna mostra pubrica de luttas est istada fata a su printzipiu de su XIX segulu. Fiant rappresentados su ju-jitsu, sa lutta gregu-romana e ateras in sos torneos europeos. \nSos artes martziales ammisturadas nascint dae sos eventes de Valetudo in Brasile, e de su Shootwrestling giapponesu."}
{"id": "2366", "revid": "7227", "url": "https://sc.wikipedia.org/wiki?curid=2366", "title": "Oroteddi/nugoresu", "text": "Oroteddi est una bidda de 2.314 abitantes de sa Prov\u00ecntzia de N\u00f9goro, est posta a 470 m.s.l.m.,in sa Barbagia de Ollolai. Su tzentru de Oroteddi est naschidu meda probabilmente in epoca romana, galu oe si podent bidere sos restos de duas istradas romanas in s'essida de sa idda, chi fintzas a primos de su 900, innanti de faghere sas istradas chi oe connoschimus fint sas unicas istradas de atzessu.\nIn d'unu de sos trettos prus artos de sa idda, b'est sa cresia de Santu Juanne Batista, fraicada innanti de su 1139, (de tale data est sa prima atestatzione de sa cresia), e ampliada in su 1966 chin sas duas navadas laterales. Sa cresia, acontzada dae pacu, est particulare pro su campanile a vela, ue bi sunt galanos artos rilievos, (unicos in Sardigna) in sa pratza de Santu Juanne b'est finzas un'arcu, chi fit sa janna de su monasteru anticu. In sos campos de Oroteddi no bi mancant sos nuraghes, comente su de Calone e su de Aeddos (in sa serra de idda)\nSa idda si partit in duos riones mannos: \"Oroteddi\" e \"Mussinzua\", ateros bichinados anticos e noos sunt: \"S'iscaleddu\", \"Iscattai\", \"Ninillia\", \"Puttu 'e lendine\", \"Molinu 'etzu\", \"Santu Juanne\", \"Parola\", \"Su chercu 'e s'ospile\", \"Santu Antoni\", \"Santa ruche\", \"Riu 'e janna\", \"Palatteddu\", \"Sa cronta\", \"Dionisi\", \"Preda 'e s'arzola\", \"Su brasile\", \"Puttu 'e loddo\", \"Puttu 'e dona\", \"Pedeadde\", \"Ena longa\", \"Su palu\", \"Roseddu\", \"Diadoru\", \"Santu Antinu\", \"Sa murichessa\", \"Sa ruche\", \"S'angrone\", \"Jumpadu\", \"Turre\", \"Murreri\", \"Su bangulieri\", \"Su tremene\", \"Sa 'e tziu lostia\", \"Ortivai\" e ateros pacos. Su sardu oroteddesu no est barbaricinu, ma in sa idda si faeddat su logudoresu.\nUn'atera cosa particulare de Oroteddi est su monte \"Crastu 'e Jorzi\".\nSas mascheras de Oroteddi sunt: sos \"Thurpos\" e sos \"Eritajos\".\nUna tradizione particolare de Oroteddi est cussa de su cantu a Cuncordu (Tenore) pro su modu de cantare chi est unicu in Sardinna, mescamente pro su cantu \"a sa seria\" e a \"traccheddu\"."}
{"id": "2367", "revid": "14497", "url": "https://sc.wikipedia.org/wiki?curid=2367", "title": "Astronomia", "text": "S'Astronomia (dae su gregu: \u03b1\u03c3\u03c4\u03c1\u03bf\u03bd\u03bf\u03bc\u03af\u03b1 = \"astron\" (\u1f04\u03c3\u03c4\u03c1\u03bf\u03bd), \"istedda\" + \"nomos\" (\u03bd\u03cc\u03bc\u03bf\u03c2), \"lei\"= lei de is isteddas) est sa si\u00e8ntzia ch'ist\u00f9diat is acunt\u00e8ssius de su celu e is ogetus celestes (isteddas, pranetas, cometas e gal\u00e0ssias)."}
{"id": "2368", "revid": "7227", "url": "https://sc.wikipedia.org/wiki?curid=2368", "title": "Norv\u00e8gia", "text": "Sa Norv\u00e8gia est una natzione de s'Europa. Sa capitale sua est Oslo."}
{"id": "2369", "revid": "2404", "url": "https://sc.wikipedia.org/wiki?curid=2369", "title": "Finl\u00e0ndia", "text": "Sa Finl\u00e0ndia (in finlandesu: \"Suomi\", in isvedesu: \"Finland\"), ufitzialmente Rep\u00f9blica de Finl\u00e0ndia (in finlandesu: \"Suomen tasavalta\" e in isvedesu: \"Republiken Finland\"), est un'istadu de s'Europa setentrionale, parte de sa regione nodida che a Fennosc\u00e0ndia e de sa pen\u00ecsula iscand\u00ecnava. All\u00e0canat cun s'Isv\u00e8tzia a ovest, sa Norv\u00e8gia a norte e sa R\u00f9ssia a est. S'incarat a sud a su golfu de Finl\u00e0ndia, subra de sa cale riba meridionale s'agatat fache a pare s'Est\u00f2nia. Est membru de s'Unione europea.\nIn Finl\u00e0ndia bivent unos 5,5 milliones de persones, pro sa majoria cuntzentradas in is regiones meridionales. In tr\u00e8menes de superf\u00ectzie, est cun una ist\u00e8rrida de 338.424,38 km\u00b2 su de oto prus istados mannos de Europa e s'istadu cun prus densidade b\u00e0scia de populatzione de s'Unione europea. A livellu pol\u00ecticu, est una rep\u00f9blica parlamentare cun unu guvernu tzentrale cun sede in sa capitale H\u00e8lsinki, is guvernos locales in 336 comunos e una regione aut\u00f2noma, is \u00ecsulas \u00c5land. Tzirca unu millione de bividores bivet in sa zona de sa conurbatzione de H\u00e8lsinki (cumposta dae H\u00e8lsinki, Espoo, Kauniainen e Vantaa) e su tres unu de su produtu internu brutu de su paisu est prod\u00f9idu in ie. Unas \u00e0teras tzitades mannas sunt Tampere, Turku, Oulu, Jyv\u00e4skyl\u00e4, Lahti e Kuopio.Sa Finl\u00e0ndia at fatu parte de su Regnu de Isv\u00e8tzia dae su s\u00e8culu XII a su 1809, cando fiat fatu unu granducadu aut\u00f2nomu a s'internu de s'Imp\u00e8riu Russu fintzas a sa rivolutzione de su 1917. Su 6 nadale de cuss'annu sa Finl\u00e0ndia at otentu s'indipend\u00e8ntzia, sighida dae una gherra tzivile acabada cun sa derrota de is \"Rujos\" filo-bolscevicos a banda de is filo-cunservadores \"Biancos\" sustentados dae s'Imp\u00e8riu Tedescu. A pustis de unu tentativu curtzu de istabilire una monarchia in s'Istadu, sa Finl\u00e0ndia si fiat fata rep\u00f9blica.\nS'esperi\u00e8ntzia finlandesa de sa segunda gherra mundiale at interessadu tres cunflitos dislindados: sa gherra de ierru (1939-1940) e sa gherra de sighidura (1941-1944) contra de s'Unione Sovi\u00e8tica, e sa gherra de Lap\u00f2nia (1944-1945) contra de sa Germ\u00e0nia nazista. In ogni gherra, s'es\u00e8rtzitu de sa Rep\u00f9blica de Finl\u00e0ndia fiat ghiadu dae C. G. E. Mannerheim, maresciallu de Finl\u00e0ndia. A pustis de sa fine de sa gherra, sa Finl\u00e0ndia at aderidu a s'Organizatzione de is Natziones Unidas (ONU) in su 1955, a s'Organizatzione pro sa cooperatzione e s'isvilupu econ\u00f2micu (OCSE) in su 1969, a s'Unione europea in su 1995 e a sa zona \u00e8uro giai dae su cumintzu in su 1999. Durante custu tempus, at pesadu un'Istadu sotziale ampru in istile n\u00f2rdicu.\nSa Finl\u00e0ndia fiat in incuidada respetu a s'industrializatzione, abarrende un'Istadu in massimamente agr\u00ecculu fintzas a su tr\u00eculas de su 1949. A coa, s'isvilupu econ\u00f2micu est istadu lestru, tantis chi oe in die est unu de sos Istados prus ricos de su mundu. Segundu unas cantas medidas, sa Finl\u00e0ndia tenet su m\u00e8gius sistema educativu in Europa e est istada classificada unu de is Istados prus paghiosos e economicamente cumpetitivos de su mundu. Est istada fintzas classificada unu de sos Istados a su mundu cun sa prus calidade arta de vida. Segundu sa rivista Newsweek sa Finl\u00e0ndia est \"su m\u00e8gius Paisu de su mundu\" in su 2010."}
{"id": "2370", "revid": "2404", "url": "https://sc.wikipedia.org/wiki?curid=2370", "title": "Danimarca", "text": "Sa Danimarca, ufitzialmente Regnu de Danimarca (in danesu: \"Kongeriget Danmark\"), est un'Istadu membru de s'Unione europea e s'Istadu pius minore e pius meridionale de s'Iscandin\u00e0via, mancari no apartenet a sa pen\u00ecsula iscand\u00ecnava. Est unu de sos tres cumponentes de su Re\u00e0mene danesu (\"Danmarks Rige\"), paris cun sas F\u00f8royar e a sa Groenl\u00e0ndia, chi gosant in diferente medida de una tzerta autonomia. Sa capitale est Copenaghen. A su 1\u00ba tr\u00eculas 2021 sa populatzione de Danimarca est resurtada \u00e8ssere paris a 5.850.189 abitantes.\nS'agatat a nord de sa Germ\u00e0nia, a sud-ovest de s'Isv\u00e8tzia e a sud de sa Norv\u00e8gia, incrarende\u00b7si subra de su mare B\u00e0lticu e subra de su mare de su Nord. Su paisu est cumpostu dae un'pen\u00ecsula ampra, su Jutland, chi all\u00e0canat a sud cun sa Germ\u00e0nia, a chi s'azunghent unu n\u00f9meru mannu meda de \u00ecsulas, intre sas cales Sj\u00e6lland\",\" Fyn, Falster, Lolland, Vendsyssel-Thy e Bornholm, ultres a unas 500 isuleddas minores a bortas naradas artzip\u00e8lagu danesu. Istoricamente sa Danimarca at de semper cuntrolladu s'atzessu a su mare B\u00e0lticu, e custas abbas sunt connotas fintzas che a sos istrintos danesos.\nDe su 1901 sa Danimarca est dev\u00e8nnida una monarchia parlamentare, a pustis de \u00e8ssere istada una monarchia costitutzionale de su 1849 e una monarchia assoluta de su 1660. Sa monarchia danesa est sa segunda pius antiga de su mundu, segunda petzi a sa giaponesa, e de cunsigh\u00e8ntzia sa pius antiga de Europa. S'intrada in s'Unione Europea est acont\u00e8ssida su 1\u00ba ghenn\u00e0rgiu 1973. Su territ\u00f2riu de sa Groenl\u00e0ndia, puru fende parte de su Regnu de Danimarca, gosat de ampra autonomia, est reguladu dae lezes particulares segundu unu sistema federale e non faghet parte de s'Unione europea. A sa matessi manera, sas \u00ecsulas F\u00f8royar gosant de ampra autonomia, mescamente in mat\u00e8ria de pol\u00ectica interna, e fintzas issas non sunt parte de s'UE.\nPartende dae sa segunda metade de su s\u00e8culu 20 sa sotziedade danesa est istada in parte caraterizada dae s'adotzione de su gai naradu modellu sotziale iscand\u00ecnavu basadu subra un'ampra difusione de sos serv\u00ectzios p\u00f9blicos. Segundu un'ist\u00f9diu publicadu dae s'UNESCO, sa Danimarca podet bantare su t\u00ectulu de \"Istadu pius ditzosu de su mundu\"."}
{"id": "2371", "revid": "7227", "url": "https://sc.wikipedia.org/wiki?curid=2371", "title": "Ul\u00ecana", "text": "Ul\u00ecana (n\u00f9mene italianu: \"Oliena\") est una bidda de sa Prov\u00ecntzia de N\u00f9goro, in sa Barb\u00e0gia de Ollolai, a un'ala de su massitzu calc\u00e0reu de su \"Supramonte\". Tenet 6.717 abitantes.\nSu n\u00f9mene.\nSi pensat chi su b\u00e8ngiat dae su latinu olia o dae su fen\u00ectziu Helion, artu meda, dae su monte Corrasi chi si pesat bardaderu in pitzu de sa bidda. Diat podere b\u00e8nnere finas dae Ilienses, chi diant \u00e8ssere istados sos chi abitaiant su sartu de Ul\u00ecana in s\u2019\u00e8poca nur\u00e0gica e chi in sas legendas romanas nche diant \u00e8ssere l\u00f2mpidos dae \u00cclio in sa Tr\u00f2ade.\nSu sartu.\nUl\u00ecana in mesu a sa Barb\u00e0gia de Ollollai naschet in pees de su Corrasi, monte de preda de carchina de su Supramonte; a tramuntana e a oriente est a l\u00e0cana in terrinu de Org\u00f2solo e de Durgali e cara a mesudie cun N\u00f9goro, chi est a 10 km.\nSu Corrasi est sa punta prus arta de su Supramonte cun 1145 mt e paris cun Carabibba (1327), Ortu Caminu e Sos Nidos pro su colore arbu sunt connotos comente sas Dolomites Sardas. Logos agrestes e ispentumados: grutas, nurras, ischervigad\u00f2rgios e isp\u00e8ntumes e a tretos dae sas rocas biancas si nche incrarant chercos, lidone, chessa e ghin\u00ecperos seculares tortos e s\u2019agatant peri gol\u00f2stios e enis e aladerros. Custos montes si podent bisitare, ma est de importu a lu f\u00e0ghere cun ghias ispetzializadas chi connoschent bene su logu, ca est f\u00e0tzile a si p\u00e8rdere.\nIn sa pala a oriente de su Corrasi cara cara a sa Preda de su Muvrone, in sa badde de Guttiddai falat su Gologone, una de sas funtanas c\u00e0rsicas prus de importu de totu s\u2019Europa. Sa funtana bundante de abba, chi diat \u00e8ssere bastante pro Durgali, Ul\u00ecana e totu sa Baronia, nche ghetat a su Tzedrinu. Su Gologone naschet pagu a tesu dae sa bidda , in sa pala de su Supramonte e a s\u2019ala dereta de su Tzedrinu, sa prus de importu de in totu s'It\u00e0lia e como dae unos cantos annos est monumentu naturale. Sa funtana est vit\u00e0nia: bundante abba istadiale frita e currente abba ierrile. Naschet dae isp\u00e8ntumes carc\u00e0reu e nde bogat 300 litros de abba in unu segundu. Si nche lompet dae Ul\u00ecana conca Durgali in su caminu provintziale a su Km 5,8 si girat a destra in un'\u00e0ndala bene singiada, a pustis de 8 Km, coladu s'albergu famadu cun su matessi n\u00f9mene, si nche lompet a una parta manna e dae cue a pee a sa funtana, chi est de bellesa rara peri pro more de birde totu a in tundu.\nPagu a tesu s\u2019\u00e0ndala antiga e isteremada de Su Passu Malu nche lompet a sa badde de Lanaitu, prus a dae in antis sos isp\u00e8ntumes de preda m\u00f2lina de Ganag\u00f2sula. In sa badde de Lanaitu (a 7 km dae sa bidda) s\u2019agatant medas rutas chi si podent bisitare cun atretzadura ispelel\u00f2gica de entidade m\u00e8dia: sa \u2018Oche (dae foghe), su Bentu, Eliches Artas e sa Ruta Corbeddu, chi leat su n\u00f9mene dae su bandidu Giuanne Salis Corbeddu (1844-1898), chi a fitianu miriada in custos giassos. In custos tretos s\u2019agatant sas istigas de insediamentos dae su paleol\u00ecticu antigu (36.000 a pagu prus o mancu 10.000 annos a como), pro tale sinniale in sa Ruta Corbeddu sunt istados agatados restos de persones de sos prus antigos de totu sa Sardigna.\nSu Supramonte de Ul\u00ecana est ricu de pinnetos originales, chi in dies de oe sunt per\u00f2 belle totu abbandonados.\nS'ist\u00f2ria.\nPagu a tesu a tramuntana su bidditzolu nur\u00e0gicu de sa Sedda de sos Carros, fraigadu in su 1300 a. C., in s\u2019\u00e8poca de su Brunzu Mesanu, famadu pro sa funtana sacra. Est derrutu meda, tudadu e carrargiadu dae sa terra e su pr\u00f9ere de pagu prus o mancu 2000 annos, ma, mancari siat, est n\u00f2dida sa mann\u00e0ria e s\u2019impon\u00e8ntzia de custu cumplessu de pinnetos a pranta tunda e ovada, sa prus parte per\u00f2 sos arche\u00f2logos no l\u2019ant galu isfossada. Su tretu chi finas a oe si podet bisitare est de seguru so giassu sagradu, in oe s\u2019agatant finas butegas de artesania pro traballare sos metallos, chi fortzis nche giughiant peri a sos bighinos de Gurrutone, S\u00f2vana, Birai e Serra Orrios. A una corte manna si nche acrarant belle totu sas domos e n\u00f2didu est su putzu sacru, a pranta tunda e de blocos cuadros de preda m\u00f2lina postos in fila a pare, in ue iscastant cussos de preda bianca cun sas concas de mascru berbeghinu, dae ue nde b\u2019essiat s\u2019abba, chi nche lompiat a unu barchile tundu de preda.\nS\u2019aposentu de intro est de preda de carchina e oru oru a su muru b\u2019at unu setzid\u00f2rgiu de preda. Sas b\u00ecsitas a custu bidditzolu partint dae unu rif\u00f9giu a cost\u00e0giu de sa Ruta de sa \u2018Oche. Una escursione bella a beru pro sos amantes de s'escursionismu est cussa chi partit dae Monte Macione finas a sa badde de Lanaitu, in ue s\u2019agatant sas rutas Sa \u2018Oche, Su Bentu e Corbeddu.\nUn'\u00e0tera fonte nur\u00e0gica nche l'ant agatada in sa badde de Lanaitu.\nUl\u00ecana est istadu unu tzentru de importu a l\u00e0cana de su Giudicadu de Gaddura e Casteddu, e a pustis a leadu parte a sa Di\u00f2tzesi de Garteddi. In su 1324 sunt arribados sos Pisanos, in custu tempus sa bidda fiat in prussione pro su chi pertocat sa massaria cun sa coltivatzione de genias de berduras e fr\u00f9tora finas a tando disconnotas. Sos adromos de custa pres\u00e8ntzia pisana sunt su ponte de Papalope o ponte de sos Pisanos. Sos ulianesos in custu tempus esportaiant besti\u00e0mene e casu e importaiant drogas e telas, comente su brocadu, chi beniat dae s\u2019oriente. In custu tempus fr\u00e0igant sa cr\u00e8sia de Santa Maria Megiore, che a su Duomo de Pisa. Cr\u00e8sia rom\u00e0nicu-aragonesa (agabbu XIII-s\u00e8c. printz\u00ecpiu XIV s\u00e8c.), l'ant fraigada a su tempus de sos Pisanos a pitzu de unu campusantu antigu, difatis a suta de s\u2019altare ant agatadu una sepultura antiga meda a in tundu bi fiant sas cumbessias, oe derrotas de su totu. Fintzas a 1791 est istada sa cr\u00e8sia megiore de Ul\u00ecana e fiat sagrada a Santa Maria Assunta, patrona de sos Pisanos. In tempus antigu fiat in foras de bidda, como resurtat in su tzentru. In su 1950 est istadu artziadu su pianu de fr\u00e0igu e su chi si bidet oe est su resurtu de acontzos de cada genia e de \u00f2nnia tempus. In su 1990 sos rest\u00e0uros ant chircadu de bogare a campu sa cara antiga de custa cr\u00e8sia.\nIn su de XVII s\u00e8culos arribant sos Gesuitas e sa bidda cumentzat a si partzire in duas bighinados, sa Banda Manna e sa Bandita a s'una ala e a s'\u00e0tera de su Riu Golati e sunt aunidos dae unos cantos pontes. Pro more de sos Gesuitas s\u2019economia de Ul\u00ecana creschet, peri gr\u00e0tzias a su fr\u00e0igu de su Coll\u00e8giu in fatu a una donatzione manna gastada a sa bidda dae su can\u00f2nicu Salis. Sos Gesuitas batint a sa bidda sa coltura de sa murichessa e dant peri medas inditos noos pro abbare sos campos a manera prus ratzionale.\nDe importu peri sa cr\u00e8sia megiore de Santu Inn\u00e0ssiu: fiat pagu a tesu dae su cumbentu e de sa cr\u00e8sia de Santu Luss\u00f9rgiu, chi est de su XV s\u00e8culu, fraigada in su tzentru de sa bidda, a curtzu a sa cr\u00e8sia de Santa Rughe. Sa frontera de custa cr\u00e8sia est simpre cun unu campanile a vela, chi la faghet geniosa. Sa genia est g\u00f2ticu-catalana a una navada ebbia, sa coberta est de t\u00e0ulas e cannas. Su presb\u00ecteru est mudadu cun afriscos. Naschet a s\u2019ora s\u2019Ortu de su re e s\u2019Ortu de Molinu e sa b\u00ecngia de Trilliada e sa massaria e s'allevamentu de sos pecos de ule est in prussione e gasi sighende finas a tempos modernos.\nSu Cullegi o Palatzu ex gesu\u00ecticu est n\u00e0schidu pro more de su Retore Juanni \u00c0nghelu Salis, chi aiat lassadu in eredade 42500 libras (monedas de Casteddu) a sos Gesuitas pro su fr\u00e0igu de unu Coll\u00e8giu de ist\u00f9dios religiosos in Ul\u00ecana, su palatzu difatis est istadu pro meda tempus un\u2019iscola gesuita de importu mannu. Progetadu comente sa cr\u00e8sia de Santu Inn\u00e0ssiu dae s\u2019architetu Spotorno, sa genia de sa fatzada est tardu-rinaschimentale e manier\u00ecstica, ingalanidu dae sas bentanas cun guarnissas trapadas de istucu. Est atachende a sa cr\u00e8sia de Santu Inn\u00e0ssiu, est unu palatzu imponente de tres pianos, bessende dae sa carrera imprendada Jchinusa bos l'agatades cara cara. Sas bentanas aberint a sa pratza manna cara tramuntana, chi li narant Praia o P\u00e0tiu de Cullegi. In antis cara a sole b\u2019at unu giardinu. A pianu terra b\u2019at chimbe aposentos: su refet\u00f2riu, sa canava, sa coghina e su magasinu. In intro de su colad\u00f2rgiu ant bogadu a pitzu unu putzu chi serbiat a collire s\u2019abba pro su Cull\u00e8giu e a che la gi\u00f9ghere finas a sos campos de sos padres, in su situ oe connotu comente s\u2019ortu de su Re. In su primu pianu b\u2019est sa can\u00f2nica, in su de tres pianos e in su sostre b'est oe una sala de mustras.\nA pustis andados sos Gesuitas su Palatzu est istadu disconsoladu e fiat andende de male in peus. In s\u2019otighentos est istadu acontzadu e destinadu a caserma de sos Carabineris, chi in su giardinu bi aiant postu fintzas sos caddos. Su refet\u00f2riu est ingalanidu de afriscos.\nSa cultura.\nBella de mirare in su Cull\u00e8giu est su Retablu de Santu Crisolo, in printz\u00ecpiu fiat in sa cr\u00e8sia de Santa Maria, pintadu dae su Maistru de Ul\u00ecana, pintore sena n\u00f9mene de su 1500, chi dat a coro su Pintur\u00eccchio. Est de su de duos cuartos de su XVI s\u00e8culu, est unu d\u00f2piu Tr\u00ecticu e est t\u00e8mpera in pitzu de t\u00e0ula. Sa genia est raffaellesca, umbro\u00adromana e ispanniola.\nPrus a intro de bidda b'est Putzu de presone: est una ruina de unu palatzu de su '600. Fiat unu fr\u00e0igu mannu. Leat su n\u00f9mene dae su putzu in ue dae oto o noe s\u00e8culos benat s'abba e peri ca sos Tolos, sennores de Ul\u00ecana, in cue nche serraiant sos presoneris. In custu palatzu si podet galu b\u00ecdere sa l\u00f2gia de matones rujos, sa famada l\u00f2gia de canales.\nUl\u00ecana at una bella traditzione de ballos e meda sunt sos ass\u00f2tzios folclor\u00ecsticos chi los faghent conn\u00f2schere fintzas in s'\u00e8steru e \u00e0nimant peri totu sas festas de pandela e Cortes Abertas.\nDe importu mannu est su cantu a tenore chi at una traditzione manna, connotu dae su tempus antigu, e famadu fintzas pro \u00e8ssere istadu ammiradu dae Grabrielle D'Ann\u00f9ntzio, chi in agiunta a su Nepente at cantadu Ul\u00ecana peri pro sas boghes suas galanas de casta e in su 1923 unu tenore ulianesu est istadu cumbidadu a cantare a su Vitoriale.\nDe mentovare est su cost\u00f9mene de sa bidda, connotu pro sos ricamos, chi dae unos cantos annos sunt peri espostos in unu museu, pagu a tesu dae sa domo comunale: su Museu de su Mucadore e de su Ricamu.\nDae su 2011 in su mese de l\u00e0mpadas est n\u00e0schida sa festa Ul\u00ecana in frore (in italianu \"Oliena in fiore\") pro unu mese sa bidda est ingalanida in \u00f2nnia ungrone dae frores de cada genia e de cada colore, s'aberint sas cortes antigas e si bogant p\u00ecgiu totu sas antighidades e si contivigiant peri atividades culturales de importu e intra sos bisitadores medas sunt sos istr\u00e0ngios.\nDe mentovare est fintzas su Aristeo de Dule, s'istatuedda de brunzu agatada in su 1843 in una b\u00ecngia, sa de Medde, de 16 cm de art\u00e0ria, figurat un'\u00f2mine nudu, sos pilos sunt icuarnitzados cun una genia de diadema presu a banda de palas, in sa carena sunt isculpidas unas cantas abes, s\u00ecmbulu de sa divinidade. Sa datatzione non est segura, ma si pensat chi s'\u00f2pera siat prus antiga de sa conchista romana (238 a.C).\nS'economia.\nS'economia de sa bidda est agro-pastorale, ma sa prus parte de sos ulianesos como sunt impiegados p\u00f9blicos. Sa bidda est famada pro s'\u00f2giu e pro su binu, su Nepente, unu cannonau forte e durche che su mele, cantadu finas dae Gabrielle D'Annunzio in tertzinas ispantosas. Bundantes sunt sas istruturas ritzetivas, in sos \u00f9rtimos annos su turismu est una boghe de importu in s'economia locale. Medas sunt sos ristorantes e sas siendas agritur\u00ecsticas chi coghinant galu m\u00e0ndigos dae su sabore antigu.\nSos B&amp;B in intro de bidda sunt medas e peri unos cantos in foras de bidda. De mentovare finas sas agentzias de escursiones chi giughent a tr\u00e0vicu sos turistas a mirare sas bellesas de totu su territ\u00f2riu. Ul\u00ecana at una retza de serv\u00ectziu de informatziones tur\u00ecsticas bene organizadu: su Pres\u00ecdiu Tur\u00ecsticu Calaveras est a disponimentu de sos istr\u00e0ngios in \u00f2nnia per\u00ecodu de s'annu pro los inditare a bisitare su logu e a contivigiare comente si tocat su tempus chi cadaunu at a disponimentu pro sas f\u00e8rias.\nSas festas.\nUl\u00ecana est sa prima bidda a aere printzipiadu in su 1995 sa manifestatzione Cortes Abertas, chi como interessat belle totu sas Comunas de sa prov\u00ecntzia de N\u00f9goro, ponende a disponimentu de Sardos e istr\u00e0ngios sa bellesa de sas domos antigas bene contivigiadas in su tempus. In custa ocasione e in \u00e0teras afussiones l\u00e0icas e religiosas sa bidda bogat a campu peri sas bundantes \u00f2peras de artesania e sos grupos folclor\u00ecsticos allegrant de colores e de ballos sos caminos, sos gurgos e sas pratzas.\nIntesas sunt sas tzelebratziones de sa chida santa. Santu Luss\u00f9rgiu a fine de austu est una de sas festas de prus importu e sas manifestatziones religiosas s\u2019aunint a cussas tziviles, tres dies de chi nche collint a pare meda gente dae sas biddas a in tundu e peri medas turistas acudidos fintzas dae sala de mare. Pro Nostra Segnora de Musserrata, cr\u00e8sia pagu a tesu dae sa de bidda, sa gente andat a nuina a pee. Su 21 de l\u00e0mpadas, imbetzes, si festat Santu Giuanne de sos pastores, una prufessone a caddu cun sa pandela nche lompet a sa cresiedda in foras de bidda.\nPersones n\u00f2didas.\nIn Ul\u00ecana b\u2019at n\u00e0schidu o istadu medas persones de importu dae su tempus antigu:"}
{"id": "2373", "revid": "12712", "url": "https://sc.wikipedia.org/wiki?curid=2373", "title": "Pubusa", "text": "Sa pubusa (\"Upupa epops\") est unu pugione cun piculu longu,sa conca pubusada, su tuju de colore rujittu, e-i sas alas e sa coa de colore biancu e nieddu. Vivede in logos cun arvures. Est unu pugione migradore. Este su s\u00ecmbulu da sa LIPU."}
{"id": "2375", "revid": "8884", "url": "https://sc.wikipedia.org/wiki?curid=2375", "title": "Isci\u00e8ntzia", "text": "Isci\u00e8ntzia in su sentidu prus ampru si referit a calesisiat connosch\u00e8ntzia o abilidade, mascamente (ma no petzi) cando faghet a la mesurare. Sa faedda \"isci\u00e8ntzia\" descriet puru calesisiat campu de ist\u00f9diu sistem\u00e0ticu o sa connosch\u00e8ntzia tirada de unu ist\u00f9diu de gai. Prus a s'istrinta, \"isci\u00e8ntzia\" si referit a unu sistema de achirire connosch\u00e8ntzia fundadu in sa isperimentadura, e finas a su corpus de connosch\u00e8ntzias organisadas chi sos \u00f2mines ant tiradu dae chircas de gai.\nSos campos de isci\u00e8ntzia sunt pro su prus classificados segundu duas l\u00ecneas printzipales:"}
{"id": "2385", "revid": "13697", "url": "https://sc.wikipedia.org/wiki?curid=2385", "title": "Taulara", "text": "Taulara est un'\u00ecsula de sa Sardigna, in sa rezone istoriga de sa Gallura."}
{"id": "2459", "revid": "7227", "url": "https://sc.wikipedia.org/wiki?curid=2459", "title": "Austis", "text": "Austis est una bidda de sa Prov\u00ecntzia de N\u00f9goro in sa Barb\u00e0gia de Ollollai, s'agatat a 750 metros subra su mare e giughet 959 bividores. Est connota pro s\"'orroca de sa Crabarissa\".\nSu n\u00f9mene.\nSu n\u00f9mene benit forsis dae Forum Augusti, sos ortzaesos li narant galu Augustis, in onore a s\u2019imperadore Augustu (+ 14 d.C.). Su pres\u00ecdiu fiat n\u00e0schidu pro parare fronte a sos barbaritzinos ostinados e reberdes.\nSu sartu.\nAustis in tempus antigu fiat unu pres\u00ecdiu romanu de importu. Est in prov\u00ecntzia de N\u00f9goro, ma su sartu suo si nche all\u00e0canat fintzas a su de Aristanis, s\u2019agatat in sa badde de su Mandrolisai. At unu comunale de 39,85 mq, sos abitantes sunt belle e 950.\nS\u2019agatat in unu gollei de 750 m de art\u00e0ria de rocas de granitu. Su sartu est totu padentes de chercos e de su\u00e8rgios.\nEst a l\u00e0cana cun sas comunas de S\u00f2rgono, Tiana, Teti, Ortzai, Neoneli, Ardaule, Sorradile, Nughedu S. It\u00f2ria e Bidoniu.\nEst famada pro sas isculturas naturales de rara ermosura, fatas dae su bentu e dae su tempus in su granitu: \"Sa Crabarissa\", \"Su Nou Orruendeche\" e \"Su Nou Pertuntu\" insertadas intre sos padentes de Monte Mannu e Saltzai, sos montigros de \"Ghea\", \"Monte de Corte\" e sos Montes de \"Borta Melone\" e \"Pasa Porcu\" e peri sa roca de \"S\u2019abe\".\nSu s\u00ecmbulu de Austis est sa Crabarissa, una roca manna a 4 km dae sa bidda e isculpida dae su bentu e dae s'abba, chi torrat a coro una f\u00e8mina bestida cun su cost\u00f9mene de Cabras. Sos austesos contant chi in tempus antigu una pitzoca de Cabras l\u2019aiat postu istima manna a unu pastore de Austis chi in ierru paschiat su besti\u00e0mene in cue; una borta andadu, issu non bi fiat torradu prus. Sa pitzoca dispr\u00e0ghida manna, andat a Austis e nche agatat su pastore giai cojuadu cun una austesa; narant chi su dolore fiat istadu gasi mannu, chi sa gi\u00f2vana andende\u00b7si\u00b7nche si diat \u00e8ssere fata de preda. \nSa roca chi dat a coro S\u2019abe est in sartu de \"Sa Conca de Su Cannitzu\", imbetzes sa de Su Nou Pertuntu est una roca istampada e sa de Su Nou Orruendeche est unu contone tzicl\u00f2picu, chi paret chi siat in t\u00e0ntaris in pitzu de un'\u00e0teru e est a \u00f9rbidu de su Lagu Benzone.\nBundantes sunt fintzas sos rios: Balinori, Funtana Morta, Occisai, Allesigheddu, totus afluentes de su Taloro.\nSu tzentru ist\u00f2ricu est bene contivigiadu, sas domos sunt su bonu de granitu biancu, ingalanidas dae murales.\nSa cultura.\nSa de tres dom\u00ecnigas de cabudanni si festat Sant'Antoni de P\u00e0dua in sa cr\u00e8sia de foras de bidda, de su 1669, in su sartu Basilocu, chi costoit galu un'altare de \u00e8poca Baroca.\nDe mentovare fintzas sa cr\u00e8sia majore, fraigada in su 1567 a supra de una de su 1200, in ue si podet mirare su bultu de una rughe fata dae unu truncu intreu de pirastru, \u00f2pera de s'iscultore austesu Elio Sanna.\nSas manifestatziones culturales sunt medas comintzende dae sa biennale \"Ragazzi della speranza\", chi dae su 1985 \u00f2nnia duos annos nche collit a pare totu sos pitzinnos de sas iscolas de Sardigna, e in semin\u00e0rios e cunfer\u00e8ntzias e proponet relatas de importu chi pertenent temas sotziales e ecol\u00f2gicos. \nIn su mese de santandria est sa sagra de poesia populare Frores de Monte: frores in Austis bi lu narant a sos mutos, una genia de versos de sos prus\nantigos de Sardigna, in seten\u00e0rios o oton\u00e0rios rimados segundu s'ischema ABC/ACBA.\nN\u00f2didas peri sas m\u00e0scaras de sa bidda: s\"'Urtzu\" e sos \"Colonganos\", sunt belle e che pare a totu sas de sa Barb\u00e0gia, ma iscantant pro unas cantas calidades; a coddu, sos Colonganos, giughent ossos de animales e non son\u00e0gios, in cara una bisera de ortigru, cugugiada de frasca de lidone e in conca peddes de margiane o de grassile. S'Urtzu, un'\u00f2mine bestidu cun peddes de sirbone, los acump\u00e0ngiat, est iscutu dae duos bardianos bestidos\ntotu de nieddu. Sa m\u00e0scara de su Colonganu est torrada a essire a campu dae pagu tempus pro more de unos cantos ist\u00f9dios antropol\u00f2gicos de\ncomo e si pensat chi b\u00e8ngiat dae su n\u00f9mene gregu antigu \"kolos\" (berbeghe).\nS'economia.\nS'agricultura e su pastoriu sunt praticados cun m\u00e8todos galu antigos; peri si su terrinu est saliosu sos austesos non ant mai arriscadu de iscumm\u00ectere in custas atividades pro more peri de su discuidadu de su guvernu tzentrale.\nDae pagu tempus s'Amministratzione Comunale at dadu in cuntzessione a s'Ente de sas Forestas belle e 1000 \u00e8taros de padente, pro l'amparare e pro lu defensare dae su t\u00e0lliu e dae sos fogos.\nDe mentovare peri s'\u00e0ndala de sos carbon\u00e0rgios, chi s'agataiant in sa bidda fintzas a sos primos annos de su 60; sos turistas e sos pitzinnos de iscola podent bisitare sos logos in ue si praticaiat custu traballu, oramai p\u00e8rdidu.\nIn Austis est n\u00e0schida sa prima sienda agritur\u00ecstica sarda e a oe bi nd'at unas cantas in foras de bidda, in ue si contivigiant galu m\u00e0ndigos antigos, che a sa fr\u00e8gula istufada, genia de m\u00e0ndigu fatu de s\u00ecmula e cundimentadu cun bagna de petza e casu.\nPersones n\u00f2didas.\nSas persones austesas de importu sunt: "}
{"id": "2460", "revid": "772", "url": "https://sc.wikipedia.org/wiki?curid=2460", "title": "Archeologia", "text": "S'Archeologia(dae su gregu \u1f00\u03c1\u03c7\u03b1\u03b9\u03bf\u03bb\u03bf\u03b3\u03af\u03b1, archaiologia \u2013 \u1f00\u03c1\u03c7\u03b1\u1fd6\u03bf\u03c2, archa\u012bos, \"antigu, ezzu\"; e -\u03bb\u03bf\u03b3\u03af\u03b1, -logia) est s' isci\u00e8ntzia chi istudiat sa culturas de s'omine cun su recuperu, sa catalogatzione, sas analisis e sas interpretatziones de restos materiales e datos ambientales, chi cumprenden s'architetura, manufatos, caratteres e configuratziones e paesaggios."}
{"id": "2464", "revid": "7227", "url": "https://sc.wikipedia.org/wiki?curid=2464", "title": "Sarule", "text": "Sarule est una bidda de 1624 bividores de sa prov\u00ecntzia de N\u00f9goro, in sa Barb\u00e0gia de Ollollai a 600 m.s.l.m.\nSu n\u00f9mene.\nEst de or\u00ecgine preromana. Segundu una parist\u00f2ria Sanile at un'or\u00ecgine medievale. Si narat chi in s\u2019annu 1000 unu ricu \u201c Donno Sarule\u201d, agatende su logu bellu e sanu, apat fraigadu a una bidda chiat pigadu su n\u00f9mene suo.\nIn su \"Codex Diplomaticus Sardiniae\" de su 1388 s\u2019agatat su n\u00f9mene de Sarule.\nPro Massimo Pittau sa madrighe de Sarule est sardiana o nur\u00e0gica pro su sufissu -\"\u00f9le\".\nSu sartu.\nSarule est una bidda de sa prov\u00ecntzia de N\u00f9goro, in pees de su monte Gonare, in mesu de sa Barb\u00e0gia de Ollollai, a 6 km dae sa bidda de Orane. Su territ\u00f2riu est a monteras, prenu de abba, sas terras sunt sas prus antigas de sa Sardigna, a lu n\u00e0rrere a craru sunt sos minerales presentes in sa zona.\nDe importu mannu est sa cava chi b\u2019est in sa de duas bicas de su monte Gonare, e li narant Gonareddu. Un'\u00e0tera cosa de ammentare de sa bidda est sa Funtana de Gaghisi.\nS'ist\u00f2ria.\nVittorio Angius narat chi sos insediamentos bi sunt dae sos tempos preist\u00f2ricos, medas difatis sunt sas domus de janas e sos bidditzolos in su territ\u00f2riu.\nSarule in su medioevo fiat parte de sa Curadoria de Dore, e nde fiat su cabu-de-logu. Sa bidda est numenada in su Condaghe de Santu Pedru de Silki, in sa lista de sas d\u00e8tzimas pagadas a sa C\u00f9ria Romana in su 1346-1350.\nS'economia.\nEst unu tzentru agro-pastorale, cun \u00e0teras atividades de m\u00e0rmaru, granitu, linna, ferru, durches e pane carasadu.\nIn totu sa Sardigna sa bidda est numenada pro sos tapetes sardos, chi sa gente podet b\u00ecdere in su Museu Eugenio Tavolara. Galu oe sunt medas sas fam\u00eclias chi tessent sa burra sarulesa, impreende su tel\u00e0rgiu deretu.\nSarule est fintzas connota meda pro sa \"s'aranzada\" sua.\nSas festas.\nSas festas prus importantes sunt sas de Santa Lughia, Santu Bernardinu, Nostra Sennora de Gonare. Un'\u00e0tera festa de importu est su Carrasegare: sa caratza de Sarule est \u201csu gatu\u201d o \"m\u00e0schera a gatu\", numenada finas dae Gr\u00e0ssia Deledda in \"Elias Portolu\". Sa m\u00e0scara at duas gunneddas a su revessu, una manta bianca, (s\u00ecmbulu de sa n\u00e0schida), unu belu nieddu in cara ( s\u00ecmbulu de sa morte), e una fasca ruja a ingh\u00ecriu de su tzugru (s\u00ecmbulu de su coju).\nDe importu sas cr\u00e8sias de sa bidda: cussa de Santu Micheli de su 1764, Santa Rughe, su Ros\u00e0riu, Sant\u2019Antoni.\nPersones n\u00f2didas.\nDe ammentare in Sarule b'est Sarbadore Sini, chi at iscritu \u201cA diosa\u201d, est a n\u00e0rrere sa cantzone chi sa gente connoschet comente \u201cNon potho reposare\u201d."}
{"id": "2469", "revid": "587", "url": "https://sc.wikipedia.org/wiki?curid=2469", "title": "\u00d2sile", "text": "\u00d2sile est una bidda de 3.498 abitantes (Osilesos) de sa prov\u00ecntzia de T\u00e0tari, pagu pis' a mancu, affacca a T\u00e0tari (12 Km).\nEst postu in una de sa tres puntas de su monte Tuffudesu a 650 m. s.l.m. ed est dominadu dae su casteddu de Malaspina, oramai derruttu.\nOsile est sempre istadu famosu pro su casu, su fresi e pro sa bellesa de su costumine de gala de sas feminas: \"Sa Cappitta\"."}
{"id": "2471", "revid": "6577", "url": "https://sc.wikipedia.org/wiki?curid=2471", "title": "Achern", "text": "Achern est una tzitade in sa Rep\u00f9brica Federale Tedesca, in su istado de Baden-W\u00fcrttemberg. Bivint oe in Achern 24.681 persones."}
{"id": "2528", "revid": "1054", "url": "https://sc.wikipedia.org/wiki?curid=2528", "title": "Al\u00e0 dei Sardi", "text": ""}
{"id": "2529", "revid": "154219", "url": "https://sc.wikipedia.org/wiki?curid=2529", "title": "Al\u00e0", "text": "Al\u00e0 est una bidda e unu comunu de guasi 2000 abitadores de sa Prov\u00ecntzia de T\u00e0tari. Si isterred in sos settiles chin su mantessi lumene de sa bidda, a 700 metros subra s\u2019atta \u2018e su mare.\nS\u2019erettu alaesu arribada sitos importantes de archeologia nuragica (Su pedrighinosu, Balare, Su Posidu, Malagarrucca, Sos Nurattolos, Chidade, Bodd\u00f2) testimon\u00ecas de una origine antiga meda. Si pessad chi su lumene \u201cAl\u00e0\u201d bendzad\u2019 dae \u201cBalare\u201d chin sa peldentzia de sa B ass\u2019incomintzu (ancora oje est tipicu de su faeddhu alaesu sa peldentzia de sa B a printzipiu de paraula, a paragone de su logudoresu genericu) chelfende narrere duncas \u201cbidda de sos Balares\u201d. Oppuru si attuidi chi benzat dae su lumene \u201cIlienses\u201d (unu populu antigu de ratza greca), e dae cue Alaenses e a pustis Al\u00e0, ma sos limbistas no atzettana custa teoria. A donzi manera sia sos Balares, sia sos Ilienses fini sos antigos abitadores de sos logos alaesos, ambos duos populos mai assugetados in tottu a sos Romanos. A cumprobu de cantu nadu, unu nummeru abberu mannu de toponimos pre-romanos in sas cussorzas de Al\u00e0 (Bodd\u00f2, Ser\u00ec, Laccaral\u00f2, Sen\u00e8, Istenol\u00ec...), comente forsis in perunu ateru logu in Sardigna.\nSa bidda de oe est naschida in su XVI seculu daboi de Cristu, forsis pro more de si accultziare a sas leadas de Gaddura, dae palte de sa zente de su Monte Acutu. Custas andamentas deini vida duncas a Al\u00e0, a sos istatzos suos e de Monte e Padru. Al\u00e0 ad appidu sempere una acolomia ligada a s\u2019agricola e-i su pastoriu, tribaglios chi ad dadu dae seculos su pane a sa comunidade intrea. Connota e famada fidi sa petta \u2018ula seberada e su mele, mentres chi sas erveghes fini in mancu cunfromm\u2019a sa media sarda, forsis pro sas mannesas minimas de su pastorizale e de sas tancas (in Al\u00e0 mai s\u2019est connotu su latifundu). A sa fine de s\u2019ottighentos si isviluppeidi s\u2019acolomia de su calvone, grazias a carvonajos bennidos dae Tuscana, chi su pius si frimmeini a vivere in Al\u00e0 (ancora oe si reconnoschen sos sambenados, e sos lumenes puru - Dante, Cesare e Cesarina, Giulio, Giusu\u00e8 - chi fintzas a tando no si connoschian tra sos alaesos). S\u2019acolomia de sas cheas per\u00f2 distrueidi meda buscos e padentes, comente s\u2019ided\u2019 oje in Su Monte e andende a Torp\u00e8.\nA pustis de unu tempu de disterradas a truma, a fine de su seculu passadu, chi atteidi su minimu istoricu de abitadores pro Al\u00e0, sa bidda est resessida a torrare in posse, gratzias a s\u2019isviluppu turisticu gadduresu. Sos mastros\u2019e muru \u2018e pedra alaesos sono sos pius chilcados e montovados, tantu chi si pessad\u2019 a unu sotziu de tutela. Puru sa forestale est meda cumbeniosa pro Al\u00e0: meidade \u2018e su comunale este a domaniu. Oj\u00e8 Al\u00e0 ad\u2019un\u2019acolomia chi est creschendhe arreu, che-i neune in Italia. In su 2004 est istada sa \u2018iddha chin pius asiendhas cunfromm\u2019a sos abitadores, chin una creschida de sas impreas de su 18% in su 2003. Tottu custu gratzias a sos mastros de muru, a s\u2019oltiju bogadu in sas cussoldzas alaesas - su mendzus de Saldigna \u2013 e su contone chi, mancari s\u2019istrobbu de sa Cina, resessid a muntennere su melcadu mondiale. Pro tottu custu su numeru de sos arressos est prossimu a su nuddha, e vivini e trabaglian in Al\u00e0, 150 e piusu de istranzos affeltos dae onzi palte\u2019e logu. Su peccu de tottu custu est unu numeru de laureados basciu abberu, forsis su pius minore de sa Saldigna intrea.\nUnu \u2018antu mannu de Al\u00e0 est una realidade sociale pagu abbelta a sas malidades de sos tempos de oje. Al\u00e0 est de seguru una de sas pagas \u2018iddhas ithalianas in\u2019ue mai s\u2019est appida una denuntzia pro droga. Sa bendida e su cossumu de sustantzias tossicas no b\u2019est mai istadu, e sos alaesos si bantan de custu, comente est zustu. In pius, sa limba salda \u00e8 bia comente no mai, a s\u2019imbesse de atheras iddhas saldas, tantu chi no si poded faeddhare mancu de bi-limba italianu-saldu pro Al\u00e0, ma sia diad faeddhare de mono-limba salda: cale si siad arrejonu - dae sas faeddhadas lebias in su tzilleri, a sas preigas crejastigas, fentzas sas chistiones in consizu cumunale - est pelferidu guasi tottu in saldu, siad dae palte de sos giovanos che-i dae sos mannos.\nDonz\u2019annu si curred\u2019in Al\u00e0 sa cursa campestre Alasport, chi pro sa calidade de chie bi currede est oramai sa prima in Europa, appende-che coladu pro impoltantzia sa leggendaria \u201cCinque Mulini\u201d. In beranu de onz\u2019annu colad\u2019in sos tirighinos alaesos calchi tappa de su rally mondiale Sardinia-Italia. Su 4 de Sant\u2019aine si festad\u2019in Al\u00e0 Santu Frantziscu\u2019e Assisi, chin \u2018ustu a petta e brou pro pius de 10.000 accudidos dae tottu s\u2019isula."}
{"id": "2533", "revid": "6577", "url": "https://sc.wikipedia.org/wiki?curid=2533", "title": "Cussorgia", "text": "Sa Cuss\u00f2rgia est unu antigu istitutu, tipicu de sa Sardigna, a trassa de Adempriviu, unu deretu prus forti de is cussorgialis, a pitzus de unu territ\u00f2riu de monti, chi nci bogat is atrus comunistas (is componentis de una comunidadi de una bidda).\nA difer\u00e8ntzia de is Ademripr\u00ecvius, chi fiant sceti una us\u00e0ntzia de is comunistas de arregolli is frutus de is padentis e cassai is animalis arestis, su deretu de cuss\u00f2rgia si tramandat de babbu in fillu e si cumpriat in su deretu de fai e possidiri sa barraca, de fai e possidiri is furriadroxus de su besti\u00e0mini, de pasci in is filadas chi fiant parti de sa cuss\u00f2rgia.\nMedas cussorgialis si passant tali deretu cun atus notarilis e bantant, de ai ot\u00e8nniu \"ab immemore\" permissus de su Feudat\u00e0riu. Custu deretu s'est trasformau, in basi a leis precisas, siat in Gallura che in is biddas de S\u00ecnnia, Maracalagonis e Burcei, giai po totus, in propriedadi perfeta (duncas trasmitiu de babbu in figiu), mancai sempri is Consillus Comunitativus apant arrebronau talis afeterius e imbudrugus po tutelai is interessus de usu ademprivili de totus is comunistas."}
{"id": "2536", "revid": "8884", "url": "https://sc.wikipedia.org/wiki?curid=2536", "title": "Filosofia", "text": "Sa filosofia (dae gregu \u03c6\u03b9\u03bb\u03b5\u03af\u03bd (f\u00ecle\u00ecn) = \"amare\" e \u03c3\u03bf\u03c6\u03af\u03b1 (sof\u00eca) = \"sapienzia\", est a n\u00e0rrere \"amore pro sa sapienzia\") est definida comente s' ist\u00f9diu de sa possibilidade e de is l\u00e0canas de sa connosch\u00e8ntzia umana e fintzas de s'an\u00e0lisi de s'\u00f2mine che sugetu de custa connosch\u00e8ntzia, cussideradu in isse matessi in sa relatadura sua, te\u00f2riga e pr\u00e0tiga, cun s' ogetu connotu.\nSu pensamentu fil\u00f2sofigu otzidentale naschet dae sa \"merav\u00ecgia\" naraiat Aristotele est a ischire cando s'\u00f2mine incumintzat a si preguntare chie siat isse etotu e su mundu chi ddu inghiriat. Custu, chi in filosofia est tzerriadu su problema de su raportu intra su sugetu e s'ogetu, e est tratadu segundu duas bisuras: sa prima est su de sa filosofia teor\u00e8tica chi narat chi si cheret \"connoschere\" s'ogetu, su segundu est su de sa filosofia pr\u00e0tiga o morale o \u00e8tiga, cando si cheret ischire comente nos depimus cumportare, ite f\u00e0ghere in is cunfrontos de cuss'ogetu chi podet \u00e8ssere un individuu che a mie etotu.\nSa definitzione de sa filosofia abbarat un problema filosoficu. Ma fintzas prus problem\u00e0tiga resurtat sa chistione de su \"incomintzu\" filos\u00f2ficu, est a n\u00e0rrere de su fundamentu suo matessi e de sa possibilidade de sa chirca filos\u00f2fica comente tale. Si sa filosofia chircat in intro de issa etotu in manera dial\u00e8tiga, in ue nche podimus p\u00f2nnere is preguntas suas? \nEst un' ist\u00f9diu chi s' acumprit formulende in manera lingu\u00ecstiga is problemas, dende\u00b7nde sa solutzione e giustifiende\u00b7dda, e impreende protzeduras rigorosas pro dda argumentare. Est, finamentas, s' ist\u00f9diu de sos printz\u00ecpios primos e de is resones \u00f9rtimas.\nNo tenende sa filosofia unu campu materiale de indagadura ispetz\u00ecfigu, comente sas si\u00e8ntzias emp\u00ecricas, podet \u00e8ssere cussiderada siat in crae ist\u00f2rica chi in crae sist\u00e8matica, comente \"mama de sas si\u00e8ntzias\".\nSa passione pro sa connosch\u00e8ntzia de cada cosa, de su mundu, de s'umanidade, de su pensamentu pr\u00f2priu, chi at semper tentadu s'\u00f2mine in cada logu e in cada tempus. S'isfortzu de cumpr\u00e8ndere su ite est, su pro ite, de is cosas.\nSa filosofia est duncas una manera de si p\u00f2nnere innantis de is cosas de sa vida e de su mundu; naschet cun su cumprend\u00f2niu de s'\u00f2mine. Non est beru chi est n\u00e0schida in sa Gr\u00e8tzia antiga: est n\u00e0schida in cada logu ue un'\u00f2mine s'at preguntadu cale si siat cosa e at chircadu, chentza de ispantos, una respusta isceti cun s'agiudu de s'atibidura sua."}
{"id": "2537", "revid": "12712", "url": "https://sc.wikipedia.org/wiki?curid=2537", "title": "Igr\u00e8sias", "text": "Igr\u00e8sias esti una citt\u00e0di de 27.773 abit\u00e0ntis de sa Sard\u00ecnia sud-occident\u00e0li, in su S\u00f9lcis-Igresi\u00e8nti.\nEsti capolu\u00f2gu in pari cun Carb\u00f2nia de sa prov\u00ecntzia de Sud Sardigna e sedi vescov\u00ecli (diocesi de Igresias).\nSa Storia.\nSa storia de Igresias esti decisamenti meda ant\u00ecga risal\u00e8nti interamenti a tr\u00e0ccias preist\u00f2ricas install\u00e0dasa in su territ\u00f2riu: i tracci\u00e0s prus ant\u00ecgas de su insediamentu um\u00e0nu ris\u00e0linti a sa Cultura Neolitica de Santu Micheli de Ozieri, cun t\u00f9mbas a fossa, i fam\u00f2sas Domus de Janas, in sa parti montuosa de Santu Benedettu.\nS\u00ecghinti \u00e0tras traccias de frequentazi\u00f2nis nur\u00e0gicas (ascantu Nur\u00e0ghis i moi sci\u00f9sci\u00e0usu funti pres\u00e8ntis in su t\u00e8rritoriu), e no m\u00e0ncanta r\u00e8stus archeologicus de ceramicas feniciu-p\u00f9nicas.\nIn s\u2019epoca Romana ci v\u00ecanta meda frequentazi\u00f2nis, specialm\u00e8nti po cantu riguard\u00e0da i mini\u00e8ras de Argentu in su Territ\u00f2riu.\nF\u00f2ntis nanta de Metalla una bella cittadi p\u00e8rdia, fr\u00f2zisi in su confini tra Igresias e Fluminimaggiore, logu principali de estrazioni mineraria in su T\u00e8rritoriu.\nIn s\u2019Artu Medioevu si funti p\u00e8rdias is tr\u00e0ccias urb\u00e0nas, in sa prima m\u00e8tadi.\nDe VIII Seculu d.C. funti torr\u00e0ras a si bi tr\u00e0ccias cun sa Cr\u00e8sia Bizantina de Santu S\u00e0rbaroi, restaur\u00e0da e recuper\u00e0da pagu tempu f\u00e0idi, esti una testimonianza de sa presenza de s\u2019esercitu de Bisanzio.\nIn su b\u00e0sciu Medioevu: prima Villa di Chiesa (in latinu Villa Ecclesiae) in su dom\u00ecniu pis\u00e0nu e poi Iglesias cun sa dominazioni de is Aragonesus in su VIV s\u00e8culu, sa cittadi incumenz\u00e0ra a teni una certa importanza de su XIII seculu asutta sa dominazioni de Pisa gr\u00e0zias a s\u2019estrazioni de su carboni, da sa blenda (minerali de su zincu) e de sa galena minerali de prumbu e de asc\u00e0ntus quantir\u00e0ris de argentu.\nSa famiglia pisana de sa Gherardesca ha fattu unu castellu (cambi\u00e0u e restaur\u00e0u cun i s\u00e8culus) e finanziendi po sa costruzioni de asc\u00e0ntu cr\u00e8sias, sa prima v\u00ecada sa cr\u00e8sia de Nostra Signora de Valverdi in su 1200; m\u00e8ras \u00e0tras cr\u00e8sias v\u00ecanta f\u00e0ttas annus segu\u00e8ntis, tanti de determin\u00e0i su n\u00f2mini de sa cittadi.\nSu prus importanti de sa cittadi esti su Breve di Villa di Chiesa su Codici prus ant\u00ecgu de l\u00e8is de sa cittadi, esistenti in scetti una coppia de su 1327, perfettamenti allog\u00e0ra e custod\u00ecra in s\u2019Arch\u00ecviu Storicu Comunali.\nIs minieras.\nIgresias ha conottu \u00e8pocas b\u00f2nas e m\u00e0las in tottu sa storia po curpa de s\u2019economia scetti de i minieras.\nIs \u00e8pocas prus b\u00f2nas v\u00ecanta in sa dominazioni pisana e aragon\u00e8si ( sa testimonianza v\u00ecada sa presenza de una zecca a\u00f9ndi si coni\u00e0da una moneta in mist\u00f9ra de argentu zerri\u00e0da Alfons\u00ecnu), in su d\u00f2miniu s\u00e0baudu in sa seg\u00f9nda met\u00e0di de su XVIII s\u00e8culu, a sa fini de su XIX s\u00e8culu (Quintino Sella) v\u00ecada promot\u00f2ri de s\u2019estrazioni mineraria e s\u2019esti merit\u00e0u unu monumentu in in prazza manna de cittadi), e in su bintenniu Mussolinianu.\nEsti de nai ca in su sfruttamentu de is mini\u00e8ras po esigenzasa de traballu e de trasportu de is miner\u00e0lis in is galleri\u00e0s, is ingeni\u00e8ris de cuss\u2019er\u00e0ri anti invent\u00e0u (s\u2019escavadori a p\u00e0ia o a cull\u00e8ra) e cust\u2019invenzioni s\u2019esti sparsa in tottu su mundu, cumenti s\u2019Autopaia de Montib\u00e8cciu.\nIn su XXI s\u00e8culu, accabbada po sempri sa ricchezza mineraria (p\u00e0gus mini\u00e8ras ancora in peis), Igresias esti cunvertendis\u00ec in una cittadi turistica po m\u00e8ritus de is attrazi\u00f2nis de epoca medievali.\nM\u00e8ras iniziativas funti n\u00e0scias (cort\u00e8u medievali, torn\u00e8u de is balestri\u00e8ris, part\u00ecras a schacchi viv\u00e8ntis ecc..)\nE sa cittadi esti fad\u00e8ndi de tottu po assimbil\u00e0i sempri de prus a cussa de settixetus annus faidi.\nIn sa Spagna c\u2019esti una bidda ca si n\u00e0rada Iglesias esti in sa Asturias.\nRi\u00f2nis e quartieris.\nDopu is quattru quarti\u00e8ris st\u00f2ricus ca comp\u00f2ninti su centru medievali de sa citt\u00e0di: Funt\u00e0na, Cast\u00e8llu, Santa Chiara e Quartieri de Mesu, funtis atrus rionis modernus, Campu Pisanu, Campu Romanu, Col di Lana, Montecr\u00e8sia, Monte F\u00ecgus, Montep\u00f2ni, Palm\u00e0ri, serra Perd\u00f2sa, Sant\u2019Ant\u00f2i, Santu Sarbar\u00f2i, Serra Perd\u00f2sa, Vergine Maria.\nR\u00ectus de Cira Santa.\nMera suggest\u00ecvus funti i r\u00ectus de sa xira de Pasca organizz\u00e0us de s\u2019Arcicunfraternita de su Santu Monti.\nSa Cunfraternita esti in vida de cincu s\u00e8culusu cumenti nanta is cronacas de su \u2018600, si liggi ca su 16/06/1616 arribb\u00e0ra s\u2019elevazi\u00f2ni de su rangu de s\u2019Arcicunfraternita.\nS\u2019attivid\u00e0di de cussa si manif\u00e8stada in tempus ant\u00ecgusu cumenti s\u2019assistenza de is cundann\u00e0us a morti e ai mal\u00e0rius oi cun s\u2019aggi\u00f9du de sa genti prus bisognosa ca funti ass\u00f2lus in sa socied\u00e0di.\nI ritus de Scira Santa no anti t\u00e8ntiu mera cambiam\u00e8ntus in tottu custus s\u00e8culusus e assimb\u00eclanta mera a c\u00f9ssasa ant\u00ecgas, is p\u00e0gus novidadi funti p\u00e0gus e essenzi\u00e0lisi.\nIs \u2018\u2019confr\u00e0ris\u2019\u2019 c\u00e0 f\u00f2rmanta s\u2019associazioni v\u00ecanta n\u00f2bilis e v\u00ecanta de famiglias prus import\u00e0ntisi de sa citt\u00e0di.\nSa gerarchia interna de sa cunfraternita v\u00ecada cump\u00f2sta de unu Cunservad\u00f2ri, unu vice Cunservad\u00f2ri, unu Tesori\u00e8ri, unu Segret\u00e0riu e de su Sacrista Maggiori ca regol\u00e0nta is attivid\u00e0dis ca v\u00ecanta dir\u00e8tas e realizz\u00e0das de su Corpu de is Cunfr\u00e0ris e \u2018\u2019Germ\u00e0nus\u2019\u2019 .\nS\u2019abbistim\u00e8nta dei c\u00f9stus \u00f9rtimus in is ritus, v\u00ecanta de sig\u00f9ru de ispirazioni spagnola, v\u00ecada bi\u00e0ncu, longu f\u00ecnzas a is p\u00e8is e in conca ten\u00ecanta unu cappeddu cun sa visiera abasci\u00e0da (sa visi\u00e8ra) a\u00f9ndi si bir\u00ecanta scetti dus st\u00e0mpus po is \u00f2gus.\nSu Martis Santu si sv\u00f2lgiri sa Processi\u00f2ni de \u2018\u2019Is Misterus\u2019\u2019, b\u00e8ninti port\u00e0us setti simulacrus ca arreg\u00f2rdanta sa passioni de Cristu, rappres\u00e8ntanta Ges\u00f9 pregh\u00e8ndi in is \u00f2rtus de is ol\u00ecas, sa cattura, sa fragellazi\u00f2ni, s\u2019 Ecce Homo, s\u2019arzi\u00e0da de su Calv\u00e0riu, sa Crocifissi\u00f2ni e sa Maria Addolorada.\nIs st\u00e0tuas funti port\u00e0das in is sp\u00e0llas de is \u2018\u2019Babball\u00f2ttis\u2019\u2019, funti sa figura de is ritus Igresientis.\nSu M\u00e8rcuis Santu si bener\u00ecxi e si d\u00f2nada a is fedelis r\u00e0mus de ol\u00ecas ca add\u00f2bbanta sa statua de Ges\u00f9 preghendi in sa processioni de is misterus.\nSu gi\u00f2bias Santu a mer\u00ec su Santissimu Sacramentu b\u00e8niri esp\u00f2stu in f\u00f2ras.\nSolitam\u00e8nti si v\u00ecsitanta c\u00f9stas capp\u00e8llas de sa Reposizioni.\nPo custu mot\u00ecivu, ant\u00ecga tradizioni, su Santu Monti b\u00e8niri fatta bess\u00ecri in sa processioni po fai custu attu de piet\u00e0di e de fedi accumpangi\u00e0u de \u00e0tras cunfraternitas de sa citt\u00e0di (Santissimu Sacramentu de Santu Giuseppi ).\nA custa processioni f\u00e0inti parti pipp\u00ecus e mannus cun sa tradizionali abbistim\u00e8nta de is babball\u00f2tis: cust\u2019abbistimenta arreg\u00f2rdada cussu de is ant\u00ecgus fragellantis de su XIII seculu v\u00ecianta cun sa in soru presenza is principalis momentus de fedi de sa citt\u00e0di \nV\u00ecanta incappucci\u00e0us, cum\u00e8nti is Germanus de su Santu monti, sfil\u00e8ndi in is arr\u00f9gas de sa parti beccia de sa citt\u00e0di in arregolim\u00e8ntu religiosu, app\u00e0llas de su simulacru de sa Vergini Addolor\u00e0da.\nSu t\u00e0mburu e is matr\u00e0ccas (cun c\u00f9ssas m\u00e0nnas ca ob\u00e8rrinti su cort\u00e8u) avv\u00ecsanta \u00e0undi \u00e0ndada su cort\u00e8u.\nSu Cen\u00e0bada Santu esti siguram\u00e8nti sa d\u00ec pr\u00f9su spettacol\u00e0ri de sa Scira Santa, is Germ\u00e0nus p\u00f2ninti a is tresi de mer\u00ec su crocifissu e cum\u00e8nzanta is preparativ\u00f9s po sa processioni de su \u2018\u2019Desc\u00e8nsu\u2019\u2019 a mer\u00ec tradu in is arr\u00f9gas de su centru storicu cun l\u00e0mpadas all\u00f9ttas accanta de is m\u00f9rus, su cort\u00e8u cum\u00e8nzada cun sa presenza de \u2018\u2019Is Vexillas\u2019\u2019 cun strumentus de sa Passioni de Cristu, poi t\u00f2ccada a Santu Giuanni, a sa Maddalena, dus pipp\u00ecus bist\u00ecrus cun f\u00f2ggias de orienti accumpangi\u00e0us de is Obrieris de su Descensu ca funti is dus Germanus respons\u00e0bilis de sa deposizi\u00f2ni de su Crocifissu e de is dett\u00e0glius organizz\u00e0tivus de custa processioni, poi p\u00e0ssanta \u2018\u2019Is Varonis\u2019\u2019 ca r\u00e0ppresentanta is fig\u00f9ras de Giuseppi de Arimat\u00e8a e Nicod\u00e8mu accumpangi\u00e0us de dus s\u00e8rvus, poi t\u00f2ccada a su baldacchinu de Ges\u00f9 mortu port\u00e0u in is sp\u00e0llas de is fedelis, sa statua esti a art\u00e0ri de \u00f2mini, opera artistica de su XVII seculu.\nApp\u00e0llas de su baldacchinu cun Ges\u00f9 mortu, sa statua de sa Addolorada scort\u00e0da de is componentis de s\u2019Arcicunfraternita, app\u00e0llas de c\u00f9ssus sa cruxi manna de lina portada de is \u2018\u2019Penitentis\u2019\u2019.\nCorteu storicu medievali.\nTra is v\u00e0rias manifestazi\u00f2nis st\u00f2ricas ca si sv\u00f2lginti in Igresias, sa prus importanti esti rappresent\u00e0da de su \u2018\u2019Cort\u00e8u storicu medievali\u2019\u2019 ca si sv\u00f2lgidi in is arr\u00f9gas de sa citt\u00e0di mineraria su 13 de Ag\u00f9stu.\nSu corteu esti un ev\u00e8ntu mera particolari e suggestivu po sa bell\u00e8sa de is abbistim\u00e8ntas medievalis\nindoss\u00e0us de meras partecip\u00e0ntis.\nSa manifestazioni si f\u00e0idi in su centru de sa citt\u00e0di medievali in is arr\u00f9gas de su centru storicu, is partecipantis sf\u00eclanta accumpangi\u00e0us de is s\u00f2nus de is tamb\u00f9rus, de is clar\u00ecnas e de is evoluzi\u00f2nis de is sbandierad\u00f2ris.\nIs figurantis ca p\u00e0rtecipanta a sa sfil\u00e0da funti circa 500 unit\u00e0ris e f\u00e0inti parti de is cuattrus Quartieris Storicus de sa Citt\u00e0di de Igresias (Castellu, Santa Chiara, Funtana, cun is balestreris e is Hospitaleris de Santa Lucia e Quartieri de Mesu) e a is associazi\u00f2nis, corporazionis e gruppus storicus de sa citt\u00e0di (Gruppu Storicu Ghibellina, Societ\u00e0di Balestreris Villa Ecclesiae, Associazioni Ballestreris Igresias, Gruppu Storicu Musici Porta Sant\u2019Antoi, Cumpangia dess\u2019Arcu, Gruppu Storicu Antigas Portas, Corporazioni Bingiaiolus Contadinus Taberneris, sbandierad\u00f2ris e aquilas Ghibellinas, Corporazionis Traballadoris de Fossas, Saggitarii Vagantes, Sbandieradoris de Santu Guantinu de su Quartieri Castellu) e de \u00e0trus sodalizius e importantis Comunus toscanus cumenti Pisa, Lucca, San Sepolcro, Castiglion Fiorentino, Massa Marittima e mera \u00e0trus.\nSu Cortue Medievali n\u00e0sciu in su 1995 esti st\u00e8ttidu organizzau de su Quartieri Castellu.\nSu Corteu si \u00ecspirara a sa amministrazioni Pisana in Villa di Chiesa (Igresias sec. XIV) e proponiri attraversu sa ricostruzioni de is abbistimentas, sa borghes\u00eca, toscana ca biv\u00ecara in citt\u00e0di, f\u00ecnzas a is tempus de su Conti Ugolinu de sa Gherardesca, icona storica de custa bella citt\u00e0di ca all\u00f2gada una fedeltadi toscana in s\u2019urbanistica e in sa cultura cumenti si \u00ecspirada a Su Corteu Storicu Medievali.\nEsti organizzau de sa S.Q.M.V.E. (Societ\u00e0di Quarti\u00e8ris Medievalis Villa Di Chiesa) e su comunu de Igresias ca funti arren\u00e8scius cun s\u2019apportu fondamentali de is Gruppus cittadinus in costumu, a fai s\u2019Istadi Igresienti unu appuntamentu cun sa Storia e su spettaculu unicu in cussu generi in tottu sa Sardigna.\nS\u2019importanza de su Cort\u00e8u ari varc\u00e0u in conf\u00ecnis region\u00e0lis e in moi esti un appuntamentu de livellu nazionali inseriu in t\u00f2ttus i situs web ca tr\u00e0ttanta de turismu, cultura e tradizionis.\nDe occannu i balestreris de su quartieri de Funtana part\u00e8cipanta a sa prima edizioni de su torneu nazionali F.I.B.A.L (Federazioni Italiana Balestreris), in pari a is citt\u00e0dis de Casteddu, Assisi e Norcia, no si p\u00f2riri negai ca su quartieri ari centr\u00e0u un\u2019obbiettivu de primaria importanza in sa scena nazionali.\nCapulogu de provincia\nSu 12 Ottobre de su 2005, cun Delibera de su consillu Provinciali n. 21 (Determinazioni de su Capulogu, Attu Statutariu) a Igresias, in pari cun Carbonia, esti st\u00e8ttida attribu\u00eca sa qualifica de sa Provincia de Carbonia-Igresias, aundi t\u00e8ninti sedi is membrus de su Consillu Provinciali\nEsti a 200 mt. De art\u00e0ri de su livellu de su mari e esti attesu 8 km. De su litorali.\nDe su 2002 esti gemmellada cun sa bidda tedesca de Oberhausen\nSport.\nSa citt\u00e0di esti rappresent\u00e0da in su campion\u00e0u italianu de baseball in sa serie C1 Nazionali (dopu essi b\u00ecnciu su campion\u00e0u de serie C2 region\u00e0li in su 2008) de su Igresias Baseball e in su campion\u00e0u itali\u00e0nu de softball de is M\u00e0scus, de su Igresias Softball ca gi\u00f2g\u00e0da in Serie A in su gironi A.\nPo cantu rigu\u00e0rdada sa pallavolo de is M\u00e0scus esti rappresentada de saComer Volley Igresias ca m\u00eclitada in su campionau de B2 de is M\u00e0scus esti in sa serie D, e de sa Volley Futura Igresias in 1\u00b0 Divisioni.\nIn serie C de is F\u00e8mminas inveci de sa Tecnochem Volley Igresias e in serie D Volley Futira Igresias.\nPo cantu riguardada su calciu sa Monteponi Igresias\nAmministrazioni comunali.\nSindigu: Luigi Perseu cunniscidu Ginetto (Centrodestra) dal 30/05/2011\nCentralinu de su comunu: 0781 274300\nPosta elettronica: sindaco@comune.iglesias.ca.it"}
{"id": "2540", "revid": "149", "url": "https://sc.wikipedia.org/wiki?curid=2540", "title": "Abbasanta", "text": "Abbasanta est una bidda de 2.888 tzitadinos, situada in sa Prov\u00ecntzia de Aristanis."}
{"id": "2541", "revid": "1375", "url": "https://sc.wikipedia.org/wiki?curid=2541", "title": "Gallurese", "text": ""}
{"id": "2543", "revid": "564", "url": "https://sc.wikipedia.org/wiki?curid=2543", "title": "Provintzia de Terranoa-Tempiu", "text": ""}
{"id": "2544", "revid": "263", "url": "https://sc.wikipedia.org/wiki?curid=2544", "title": "Provintzia de Tathari", "text": ""}
{"id": "2545", "revid": "136", "url": "https://sc.wikipedia.org/wiki?curid=2545", "title": "Tempiu", "text": ""}
{"id": "2546", "revid": "18267", "url": "https://sc.wikipedia.org/wiki?curid=2546", "title": "Terranoa", "text": "Terranoa (in italianu Olbia, in gadduresu Tarranoa), est una tzitade cun 60.477 ab. bene aposentada in sa mantessi pianura in su nord est de sa Sardigna, in Caddura. Est istada sa capitale antiga e ist\u00f2rica de su Giudigadu de Gallura, sede de sa \"Curia Regnum\", cio\u00e8 sa resid\u00e8ntzia de su Zuighe, capulogu de sa curatoria de Fundimonte, unu de sos dipartimentos territoriales chi fit divisu su Giudicadu. E pro pius de 1500 annos sede de su p\u00ecscamu. Este una de sas pius importantes tzitade de sa Sardigna.\nIst\u00f2ria.\nTerran\u00f2a est una de sas pius antigas tzitades de sa Sardigna, in sa pianura terranoesa s\u2019agatant medas testimoniantzas de sa pres\u00e8ntzia de sos \u00f2mines a comintzare dae su neol\u00ecticu ae su per\u00ecodu nur\u00e0gicu.\nSos ist\u00f9dios archeol\u00f2gicos per\u00f2 narant chi sa tzitade fit fundada dae sos p\u00f9nicos a giru de su s\u00e8culu V - IV a.C. ma bi sono trattas notabiles de frequentazione Grega et Fenicia.\nCun sos romanos, arribados in su 238 a.C., sa tzitade fit su tzentru pius mannu de sa Gaddura.\nIn su V s\u00e8culu d.C. sa tzitade ruet sutta a sos Vandalos arrivados dae su mare, in calicuna manera sos bizantinos ne giarrigant sos vandalos e pro chimbighentos annos abbarrant in Terranoa (su n\u00f9mene como est \"Phausiana\").\nIn su X s\u00e8culu Terranoa cun su n\u00f9mene de \"Civita\" est sa capitale de su Giudigadu de Gaddura, in custu per\u00ecodu aiant fraigadu sa Basilica de Santu Simprie (XI-XII), e su Casteddu de Pedres (XIII).\nIn su per\u00ecodu Aragonesu sa tzitade fit pagu populada. In su \u2018800 aiant fatu a nou su portu, e Terranoa comintzat a cr\u00e8schere; In sa segunda Gherra Mondiale sa tzitade est istada bombardada, unos 22 \u00f2mines m\u00f2erent.\nIn su \u2018900 est istada bogada sa mal\u00e0ria, sa tzitade passat da 14700 pessonas de su 1951 a 45500 de su 2001. Oe est sa pius manna tzitade de sa Gallura e de sa prov\u00ecntzia de Terranoa-T\u00e8mpiu, ei una de sas prus importante de sa Sardigna.\nIn su 2006 su comune de Terran\u00f2a est istadu \"\u201ccomune d\u2019eccellenza del sistema amministrativo italiano\u201d\" pro capatzidade aministrativa e gestionale.\nGeografia antr\u00f2pica.\nPartziduras ist\u00f2rigas.\nsos n\u00f9menes de sas zonas printzipales de Terranoa:\nMonumentos Printzipales.\nIsport.\nS'isquadra de f\u00f9balu printzipale est s'Olbia, fundada in su 1905. Sa sigunda isquadra prus importante est su Tavolara, fundada in su 1954."}
{"id": "2547", "revid": "263", "url": "https://sc.wikipedia.org/wiki?curid=2547", "title": "Tathari", "text": ""}
{"id": "2548", "revid": "136", "url": "https://sc.wikipedia.org/wiki?curid=2548", "title": "Provintzia de Nugoro", "text": ""}
{"id": "2549", "revid": "273", "url": "https://sc.wikipedia.org/wiki?curid=2549", "title": "Bortigali", "text": ""}
{"id": "2550", "revid": "7227", "url": "https://sc.wikipedia.org/wiki?curid=2550", "title": "Bortigale/logudoresu", "text": "Bortigale (510 metros) est una bidda de sa prov\u00ecncia 'e N\u00f9goro, abitada dae mill'e chimbighentos \u00e0nimas, posta a pes de su monte Santu Padre (1030 metros) e chi faghet parte de sa zona de su Marghine, in s'ala \"centru-ocidentale\" de sa Sardigna. Est unu centru chi podet bantare or\u00ecgines antigas meda ; b'ant boghes chi narant chi in s'\u00e8poca P\u00f9nicu-Romana sa bidda bi fit giai, e fit numenada \"Berre\". Cando sa bidda de Berre est istada isfascada, paret chi si sient salvadas solu sete fam\u00ecglias, e gr\u00e0tzias ai custas sa bidda est potida torrare a n\u00e0schere: oe e totu, in Bortigale, su rione pius antigu si narat \"sete padeddas\", ca bi sun sete domitas derrutas una in fila a pare cun s'\u00e0tera. In su territ\u00f2riu tot'a ingh\u00ecriu de sa bidda, b'at itiner\u00e0rios interessantes e ricos meda, chi sunt bistados valorizados dae Pro Loco, Comune e setzione de zona de su C.A.I.. In mesu de custos cheret chi s'ammentet su \"Sentiero Natura\", chi dae Bortigale che leat a Mularza (sa fratzione de sa bidda), colande\u00b7che tot'in mesu a monumentos naturales e archeol\u00f2gicos. \u00c0teru tretu dignu d'esser ammentadu est cussu chi, colande peri tancas e zassos de rara bellesa, giompet fintzas a su monte Santu Padre, unu de sos cucuros pius altos de su M\u00e0rghine, dae inue faghet a bier unu panorama comente pagos, chi abbratzada un ala manna meda de sa Sardigna de bassu; in sas percas de su monte bi vivint fintzas paritzos \u201cbenturzos\u201d. Una de sas zonas pius carater\u00ecsticas de sa bidda est de siguru su centru ist\u00f2ricu, atraessadu dae deghinas de uturos in impedradu, adornadu dae unu muntone de architraves iscarpeddados dae sos \"picapedras\" in istile \"catalanu-aragonesu\". Sa carrela principale de Bortigale est su cursu Vittorio Emanuele, ue si pesan paritzos palatos burghesos de sos primos annos de su noighentos. Non podent mancare sas cr\u00e8sias; in sa bidda si nde contant sese; sa de Santa Maria de sos \u00c0nghelos est sa cr\u00e8sia mazore, poi bi sun sa de su Ros\u00e0riu, sa de Santu Prameri e sa de Santa Rughe (in custas \u00f9rtimas tres bi sunt galu organizadas sas cunfrarias, a \u00f9rtimu bi sunt sa de Santu Antoni e sa de Santu Zusepe. Totu sas cr\u00e8sias sunt regoltas in perfetu istadu e sunt ricas de prendas art\u00ecsticas, comente sos cuadros de sa cr\u00e8sia mazore, chi paret chi sient bistados fatos dae s'iscola de su \"Maestro di Ozieri\". In su terrinu de sa bidda b\u2019at barantatres \"nuraghes\", deghe \"domus de janas\", duos \"dolmen\" e duas \"tumbas de gigantes\". Po totu s'annu, in Bortigale b'at unu muntone de momentos traditzionales, chi sunt meda sentidos dae su populadu intreu chi los mantenet vivos a cantu podet. In bennarzu b'est sa festa de S. Antoni, ue si atidi una \"tuva\" (unu truncu mannu de \u00e0rbure b\u00f2idu in mesu, chi benit segada e batida in su mese e Santu Gaini) pro la brusiare in su \"passizu\"; in dies de Pasca poi bi sunt totu sos ritos de sa \"chida santa\" e sas cerim\u00f2nias chi nde faghent parte sunt curadas dae sas cunfrarias; in martu b'est sa purtissione de Santu Marcu (sos pitzinnos bi andant cun sas \"cogoneddas\" de pane pintadu) poi in austu b'est \"sa festa\": ses dies de afestos civiles e religiosos pro sa V\u00e8rgine Assunta; e a \u00f9rtimu b'est sa sagra de santa Maria de Saucu, chi at mantesu totu sa genuinidade e sas maneras de s\u00e8culos de traditzione, comente sa purtissione a pes e a caddu dae sa bidda a su santu\u00e0riu de Saucu, ch'istat in sa zona de Campeda, una bindighina de chil\u00f2metros dae sa bidda e ube sos bortigalesos colant sas nuinas in sos muristenes, in mesu a momentos dedicados a sa religione e \u00e0teros a su sp\u00e0ssiu cun m\u00f9sica e ballos, in su passizu chi at\u00f2bia zente de cale si siat etade."}
{"id": "2553", "revid": "138", "url": "https://sc.wikipedia.org/wiki?curid=2553", "title": "Abba Santa", "text": ""}
{"id": "2554", "revid": "587", "url": "https://sc.wikipedia.org/wiki?curid=2554", "title": "Ilartzi", "text": "Ilartzi (o Bilartzi) est una idda de 4.622 tzitadinos, situada in sa Prov\u00ecntzia de Aristanis."}
{"id": "2557", "revid": "587", "url": "https://sc.wikipedia.org/wiki?curid=2557", "title": "Norghiddo", "text": "Norghiddo est una bidda de 1.223 tzitadinos, situada in sa Prov\u00ecntzia de Aristanis."}
{"id": "2559", "revid": "587", "url": "https://sc.wikipedia.org/wiki?curid=2559", "title": "Paulle", "text": "Paulle o Paule est una bidda de 2.517 tzitadinos, situada in sa Prov\u00ecntzia de Aristanis."}
{"id": "2561", "revid": "15504", "url": "https://sc.wikipedia.org/wiki?curid=2561", "title": "Santu Lussurzu", "text": "Santu Lussurzu est una bidda de 2.578 tzitadinos, colloada in su versante orientale 'e su Montiferru, in sa Prov\u00ecntzia de Aristanis.\nTerritoriu.\nSu territoriu 'e sa 'idda est in parte manna montagninu. Lompet a oriente fintzas a s'altipianu 'e Abbasanta ibue suerzos e masones parent a intro'e una pintura. Cun Culeri si partzit sas cimas prus altas de sa cadena 'e su Montiferru.\nBuscos de castanza e de elighe, chi sunt istados amenetzados de su fogu 'e su 1994 chi at postu in perigulu su Montiferru, faghent sentinella e corona a sa'idda. \nIn medas nar\u00ecant chi sa 'idda s'isvilupp\u00e0t a intro 'e unu vulcanu. In beridade, totu su Montiferru paret de origine vulcanica ma non s'ischit ibue siat su zassu zustu 'e su cratere. \nEscursionismu.\n Dae sa 'idda est possibile a leare caminos po escursiones chi in pagos chilometros mustrant sas bellesas de su territoriu suu: istrampos,sas rocas carateristicas de sos montes, sos rios e sos frumenes, sa flora e sa fauna. Si podet visitare puru su riu 'e Bau 'e Mela, s'abba 'e su cale annat a finire a s'istrampu 'e sos molinos, chi leat su lumen de sos molinos de s'epoca pre-industriale. Ateros caminos lompent a sas lacanas de sas biddas a funnu, comente Culeri e Iscanu.\nZassos de interesse.\nA pagos chilometros de sa 'idda, in diretzione nord SP 20, si podent visitare duos interessantes zassos turisticos: Santu Nenaldu a 5 km de sa 'idda e su Monte'e Sant'Antoni a 15 km chi per\u00f2 est in su Comun'e Macumere. Sa idda est ricca de Cresias e su territoriu antat nuraghes de importu mannu. \nSantu Nenaldu.\nSu burgu 'e Santu Nenaldu est bividu de paga zente in s'ierru ma si populat de turistas e furisteris in s'istiu, in sa cale istaione, sas dominigas e sas dies nodidas, si prenat de zente in crica 'e su friscu 'e sos montes suos. Est naschidu propriu cun su fraigu 'e Sa Cresia romanica de su XII seculu e a costazu s'antigu ispidale, sede de s'ordine de Santu 'Anne in Gerusalemme.In cussu tempus Santu Lussurzu faghiat parte de su Giudicadu de Torres chi tra su 1127 e su 1182 fuit cumannadu de Gonario II chi \u00ecat leadu parte a sa sigunna Crociata. \nSu burgu est como famosu po sas sete funtanas (siete fuentes), s'abba e sas cales, pura, cristallina e famosa in totu sa Sardigna po sas propriedades salubres suas, alimentat unu riu chi calat fintzas a sa pian'e Abbasanta. Su zassu est propriu a intro 'e unu buscu de elighes e suerzos. No est raru bier albures seculares, in particulare a unu chi teniat prus de 200 annos est istada posta una targa. Propriu in Santu Nenaldu oldinzant d'ogni annu sa Fiera regionale 'e su caddu, chi att\u00ecrat totu sos amantes de sa cultura lussurzesa ligada a su munnu 'e sos caddos."}
{"id": "2562", "revid": "587", "url": "https://sc.wikipedia.org/wiki?curid=2562", "title": "Ardaule", "text": "Ardaule est una bidda de 1.158 bividores, situada me sa Meria o Prov\u00ecntzia de Aristanis."}
{"id": "2564", "revid": "1375", "url": "https://sc.wikipedia.org/wiki?curid=2564", "title": "Bidon\u00ec", "text": ""}
{"id": "2569", "revid": "136", "url": "https://sc.wikipedia.org/wiki?curid=2569", "title": "Lurisi", "text": ""}
{"id": "2575", "revid": "6577", "url": "https://sc.wikipedia.org/wiki?curid=2575", "title": "Kur\u00f3w", "text": "Kur\u00f3w (pron. ['kuruf]) est una bidda in su sud-est de sa Polonia, atraversada dae su riu Kur\u00f3wka. Format unu comune autonomu in su Voivodadu de Lublin e tenet una popolatzione de aprossimadamente 2800 abitantes (in su 2005)."}
{"id": "2578", "revid": "7227", "url": "https://sc.wikipedia.org/wiki?curid=2578", "title": "T\u00e0tari", "text": "T\u00e0tari (in italianu e tataresu Sassari, in catalanu S\u00e0sser), est una tzitade de 130.000 ab. in su Cabu de susu de Sardigna, sede de sa Prov\u00ecntzia de T\u00e0tari. Sede de piscamu (diotzese de T\u00e0tari) e de tribunale. Est sa segunda tzitade de Sardigna.\nIstoria.\nUna de is prus mannas espressiones curturales e politicas de sa tzitade est istada s'emanatzione in su XIII seculu de sos Istatudos Tataresos, iscrittos in latinu e in sardu. Su documentu, chi est lompidu a nois in duas copias: una in latinu e s'atera in sardu (in cussa in sardu b'at sa data de su 1316), est partzidu in tres partes: sa primu est dedicada a su diritu publicu, sa segunda a su diritu tzivile e sa de tres a su diritu penale. Custu codighe de diritu est istadu pagu a pagu adotadu dae medas comunes in Sardigna. Pro custu motivu podimus n\u00e0rrere chi custu est unu documentu identitariu mannu pro totu is sardos."}
{"id": "2579", "revid": "1054", "url": "https://sc.wikipedia.org/wiki?curid=2579", "title": "Alighera", "text": ""}
{"id": "2582", "revid": "7227", "url": "https://sc.wikipedia.org/wiki?curid=2582", "title": "Aristanis", "text": "Aristanis (in logudoresu: Oristanis, in italianu: Oristano, in ispagnolu: Orist\u00e1n, in catalanu: Oristany) est una tzitadi de sa Sardigna, cun 32.936 bividoris, seu cun su matessi nomini de sa Meria o Prov\u00ecntzia de Aristanis. Est situada in sa parti prus a nord de sa c\u00e8a de Campidanu in sa Curadoria anomenada Campidano de Aristanis. "}
{"id": "2584", "revid": "309", "url": "https://sc.wikipedia.org/wiki?curid=2584", "title": "Prov\u00ecntzia de Ozastra", "text": ""}
{"id": "2586", "revid": "136", "url": "https://sc.wikipedia.org/wiki?curid=2586", "title": "Prov\u00ecntzia de Campidanu de Mesu", "text": ""}
{"id": "2589", "revid": "7227", "url": "https://sc.wikipedia.org/wiki?curid=2589", "title": "Patada", "text": "Patada est unu comune de 3.364 abitantes de sa provintzia 'e Tathari (Regione Agraria n.1: Montes de sa Costera e de El\u00e0), in su Montacutu.\nChin un'alt\u00e0ria chi andat dae 794 a 828 metros s.l.m. est sa bidda pius arta de sa provintzia 'e Tathari.\nPosta suta 'e sas arturas de Pattada, colende in sa carrera chi andat a Oscheri, b'est sa 'iddighedda de 'Antina (chi est suzeta a Pattada).\nSas l\u00e0canas de su cumonale 'e Pattada, chi hat un'isterrida de 165 kilometros cuadros, tocan maigantas biddas (de su Montacutu, de sa Costera e de sa Barbagia 'e Bithi).\nSos montes printzipales sunt: s'Unturzu, Molimentos, Sedda Otinnera, su Corriadore, Sa 'Uca 'e su Truncu, sa Muzere, sa Filu 'e su Telarzu e-i su Monte 'e Lerron.\nPattada est connota e mentovada meda pro sos mastros frailarzos chi produint sas \"Resolzas\", leppas chin sa maniga de corru 'e murone e-i sa fiama de atarzu a fromma 'e foza de murta.\nConnota fiamentra pro sos violinos, su casu 'onu e-i sos durches.\nDae Pattada a Bantina b'at naschidu maigantos poetes connotos in sas ateras leadas e in tota sa Sardigna chi sunt:\nPadre Luca Cubeddu, Pesutzu, \"Limbudu\" (improveru de Juanne Asara). Ateros poetes mentovados sunt: Sini Ogana, Coccera, Cambone e Palitta Su cantu de su suore. De sos poetes bios no si podet no mentovare a Monzita, poete chi at una capatzidade de descrier sa campagna, sos logos, sos tribaglios, in manera unica.\nIn sos terighinos de su monte 'e Lerron (1094 m) colat una \"tappa\" de su Rally Italia Sardinia.\nFinamentra si sa bidda est cuverenada dae su 'entu cossu (travuntana) dae su monte' e Santu 'Ainzu, in ijerru bi faghet fritu meda (mentovada sa fioccada 'e su 1956 chi c'at carrarzadu sas jannas de sas domos) finas si tocat de narrer chi est unu fritu sicu. In istiu si b'istat bene meda e a sero cando si che cuat su sole, no tocat mai de s'ismentigare unu golfitu ca sa friscura si faghet intendere. \nIn su cumonale de sa bidda bat 'enas de abba 'onas meda: in s'Olorche, in su monte 'e Lerron, In Muros de Intro, e bai nende. \nSa cheja pius manna est cussa 'e Santa Sabina (amparadora de sa bidda; sa festa est su 29 de austu). De sa cheja antiga b'at restadu pagu meda e finamentra su campanile 'etzu, a base tunda, nd'est rutu pro neghe de unu lampu in sa prima meidade de su seculu chi si ch'est coladu. Su campanile nou, a base cuadrata, nd'est istadu imboladu a fine e su 1900 pro problemas istruturales.\nAteras chejas de sa bidda sunt su Rosariu, in sa piata manna de sa bidda (su Pebianu), santu Juanne, s'Ispiridu Santu, Su Galminu, e foras Santu Nigola e Santu Miali.\nSu lagu 'etat 72 miliones de metros cubos de abba e, in parte at cambiadu su clima 'e sa bidda: innantis no si b'idiat neulas chi como in ijerru b'est guasi 'onzi die.\nPatrimoniu archeologicu.\nNuraghes"}
{"id": "2591", "revid": "2404", "url": "https://sc.wikipedia.org/wiki?curid=2591", "title": "Arm\u00e8nia", "text": "S'Arm\u00e8nia est una natzione de su Caucaso, segundu sa geografia in Asia ma po cultura considerada Europa. Sa capitale est Erevan.\nS'Arm\u00e8nia lacant cun sa\u00a0Turchia\u00a0a ovest, sa\u00a0Georgia\u00a0a nord, s'Azerbaigian\u00a0e sa repubrica\u00a0\"de facto\"\u00a0de\u00a0Nagorno Karabakh\u00a0a s'est, s'Iran\u00a0e s'exclave\u00a0azera de Nakhchivan\u00a0a sud. Est unu\u00a0istadu chentza bessida a mare.\nTenet ist\u00e8rrida de 29.743 km2 e populatzioni de unus 3.000.000 bividores (2016).\n&lt;br&gt;"}
{"id": "2592", "revid": "7227", "url": "https://sc.wikipedia.org/wiki?curid=2592", "title": "Oniai", "text": "Oniai est una bidda de sa prov\u00ecntzia de N\u00f9goro e giughet 766 bividores.\nSu n\u00f9mene.\nSa bidda de Oniai paret chi t\u00e8ngiat raighinas protosardas. Su n\u00f9mene suo imbetzes diat derivare dae su fen\u00ectziu: Hon, chi diat ch\u00e8rrere n\u00e0rrere bund\u00e0ntzia e richesa de sa campagna.\nComente atopare.\nGhetende dae Casteddu si pigat sa 131 fintzas a Abbasanta; girare conca a N\u00f9goro colende dae sa 131 DCN cara a Thiniscole e a pustis de 71 km bortare a dereta (iscassad\u00f2rgiu Orosei-Oniai); caminare pro una bindighina de chil\u00f2metros in sa SP 125.\nDae T\u00e0tari/Portu Turre si depet colare in sa 131 fintzas a s\u2019iscassad\u00f2rgiu de Macumere, girare conca a N\u00f9goro; a pustis de 45 chil\u00f2metros intrare in sa 131DCN conca a Thiniscole; pustis de 20 chil\u00f2metros bortare a dereta (iscassad\u00f2rgiu (Orosei-Oniai) e sighire in sa 125 SP pro una bindighina de chil\u00f2metros.\nDae Terranoa si depet colare in sa 131DCN pr\u00f2 75 km; bortare a dereta (iscassad\u00f2rgiu Orosei-Oniai) e sighire pro una bindighina de chil\u00f2metros in sa SP 125.\nS'ist\u00f2ria.\nIn s\u2019ist\u00f2ria de sa Baronia, Oniai faghiat parte de sa Curadoria e de sa Di\u00f2tzesi de Garteddi. A pustis, suta de sos Aragonesos, est colada a sa Baronia de Orosei.\nDae su 1419 Oniai at connotu infeudatziones medas, moende dae s'era de Alfonso su Magn\u00e0nimu. Dae su 1459 l'at infeudada Salvatore Guiso, su primu de sos barones, chi fiat de Orosei, de una fam\u00eclia de butegheris ricos. Sos Guisos comente feudat\u00e0rios in Oniai bi sunt abarrados pro 400 annos, fintzas a su 1808 cando sa Marchesa de Albis at tz\u00e8didu su f\u00e8udu de Oniai a su Dem\u00e0niu R\u00e8giu. Sa propiedade de su Dem\u00e0niu Oniai l\u2019at riscatada in su 1839. E in su 1946 est div\u00e8nnida Comuna aut\u00f2noma.\nS'economia.\nOniai est de importu mannu pro \u00f2nnia casta de m\u00e0ndigu, mescamente pro su casu, su binu, su mele e sos durches de carrasegare. Si faghet laore, \u00f2rgiu, ortal\u00ectzia, for\u00e0gios, \u00e0ghina, uliva, arangiajos. In sa matessi manera marcada si pesant b\u00e8stias de vulu, de parile, crabas e berbeghes .\nIn manera prus pagu forte dant una ghetada de manu a s'economia sas butegas de maistros.\nSas festas.\nSu 23 de abrile si faghet sa festa de Santu Giorgi. Custa festa est sentida meda in Oniai, su simulacru de su santu lu mudant de frores e lu pigant in professone in subra de unu carru tiradu dae su giuu in sas carreras de sa bidda.\nA primos de maju, chie colat in Oniai podet abbaidare su tus\u00f2rgiu a s'antiga."}
{"id": "2595", "revid": "14338", "url": "https://sc.wikipedia.org/wiki?curid=2595", "title": "Firentze", "text": "Firentze o Frorentzia est una zitade de 382 743 abitantes e su cabulogu de sa prov\u00ecntzia de Firentze e de sa Toscana. Est famosa in su mundu ca est istada sa patria de Dante Alighieri, de Giovanni Boccaccio e de medas pintores, iscultores, architettos tra sos prus mannos chi sunt esistidos.\nIn su Medioevo est istadu unu zentru importante pro sa cultura, su cumm\u00e8rtziu, s'economia e sa fin\u00e0ntzia: in s'etade moderna est istada sa capitale de su \"Granducato di Toscana\", a ditada de sas familias de sos Medici e de sos Lorena. Dae su 1865 a su 1871 est istada capitale de s'Italia, a pustis de s'unidade de s'istadu (1861).\nBi est un'universidade importante e sa zitade este patrimoniu de s'umanidade UNESCO: est aprezi\u00e0da pro essere su logu in ue est naschidu su \"Rinascimento\" e una de sas prus bellas zitades in su mundu, gr\u00e0zias a sos monumentos e sos museos chi tenet, commente su Duomo, Santa Rughe, sos \"Uffizi\", \"Ponte Vecchio\", sa piatta de sa Signoria e \"Palazzo Pitti\"."}
{"id": "2596", "revid": "7227", "url": "https://sc.wikipedia.org/wiki?curid=2596", "title": "G\u00e8nova", "text": "G\u00e8nova (\"Genova\" in Italianu, \"Zena\" in limba ligure) est unu comune italianu, capitale e tzitade prus manna de sa Prov\u00ecntzia de G\u00e8nova e de sa regione Lig\u00f9ria.\nSu comune tenet 608.015 bividores, s'\u00e0rea metropolitana 1.400.000. Est sa de ses tzitade italiana pro populatzione, est su de tres tzentru industriale natzionale e sa de tres tzitade prus manna de su Nord It\u00e0lia. Cun Torinu e Milanu faghet su Tri\u00e0ngulu industriale Milanu-Torinu-G\u00e8nova de su Nord-Ovest.\nSu tzentru ist\u00f2ricu de G\u00e8nova est patrim\u00f2niu de s'umanidade UNESCO.\nApend\u00ectzios e bighinados.\nG\u00e8nova tenet unu n\u00f9meru mannu de bighinados e apend\u00ectzios, chi tzitadinos medas bident che a logos diferentes dae sa tzitade ist\u00f2rica. Bi sunt fintzas noe munitz\u00ecpios, aunidos a sa tzitade in sos annos dae s'Otighentos a oe, chi tenent galu s'istrutura t\u00ecpica de tzitades minores, cun tzentros ist\u00f2ricos, culturas e traditziones diferentes."}
{"id": "2597", "revid": "6577", "url": "https://sc.wikipedia.org/wiki?curid=2597", "title": "Perugia", "text": "Perugia est sa capitale e sa tzitade prus manna de sa Umbria."}
{"id": "2599", "revid": "2762", "url": "https://sc.wikipedia.org/wiki?curid=2599", "title": "Gottfried Leibniz", "text": "Gottfried Wilhelm Leibniz (Lipsia 1 de triulas 1646 \u2013 Hanover 14 de santandria 1716) est istadu unu scientziadu e filosofu tedescu.\nIssu est istadu educadu in leges e in filosofia. Adi serb\u00ecu cumente factotum pro duas mannas domus tedescas de nobiles (una nci bessire cumente domu reale britannica). Leibniz est istadu unu diplomaticu e politicu importante in su tempu suu. Est istadu importante meda puru pro sa filosofia e pro sa matematica. Adi inbentadu su \"calculus\" indipendentemente de Isaac Newton, e sa notatzione sua est cussa chi est usada immoi puru. Adi inbentatu su sistema binariu puru, cussa chi est sa base de sos carculadores.\nIn filosofia, est arrecordadu pro s'otimismu. Sa conclusione sua est chi s'universu de nosus est su prus bellu chi Deu podia faghere. Leibnitz est istadu unu de sas ratzionalistas prus importantes de su seculu 17. Sa filosofia sua castiat a sa traditzione scolastica, e anticipat sa logica e s'analisi de oe.\nLeibniz adi donadu puru sos prus mannos contributos pro sa fisica e pro sa tennica, e adi postu sos bases pro s'artras materias, cumente sa biologia, sa meighina, sa geologia, sa teoria de is probabilitades, sa psicologia e s'informatica. Issu adi iscritu puru de politica, de lege, de etica, de teologia, de istoria e de filologia. Adi iscritu puru poesias."}
{"id": "2601", "revid": "7227", "url": "https://sc.wikipedia.org/wiki?curid=2601", "title": "Oslo", "text": "Oslo est sa capitale e sa tzitade prus manna de sa Norv\u00e8gia."}
{"id": "2605", "revid": "2404", "url": "https://sc.wikipedia.org/wiki?curid=2605", "title": "Copenaghen", "text": "Copenaghen est sa capitale sua de sa Danimarca."}
{"id": "2606", "revid": "2404", "url": "https://sc.wikipedia.org/wiki?curid=2606", "title": "Psicologia", "text": "Sa psicologia est sa disciplina ki istudiat su compurtamentu de is individuos e is prozesos mentales insoro. Cust'istudiu castiadat a is dinamicas internas de s'individuo, is raportos ki passant intra cust'urtimu e s'ambiente, su cumpurtamentu umanu e is prozessos mentales ki passant intra is istimulos sensoriales e is relativas arrespustas.\nEtimologia.\nSa per\u00e0ula \"psicologia\" benit dae su gregu psych\u00e9 (\u03c8\u03c5\u03c7\u03ae) ki bolli narai \u00e0nimu, isp\u00ecritu, e dae logos (\u03bb\u03cc\u03b3\u03bf\u03c2m) = ist\u00f9diu, arrejonu.\nSi podet duncas n\u00e0rrere ki sa Psicologia siat s'ist\u00f9diu de s'isp\u00ecritu o de s'\u00e0nima."}
{"id": "2607", "revid": "2404", "url": "https://sc.wikipedia.org/wiki?curid=2607", "title": "Madrid", "text": "Madrid est sa capitale de s'Ispagna. Cun 3.213.271 de abitantes est sa prima tzitade ispagnola prus populada. Est fintzas cabulogu de sa comunidade aut\u00f2noma de Madrid."}
{"id": "2608", "revid": "173961", "url": "https://sc.wikipedia.org/wiki?curid=2608", "title": "Istocolma", "text": "Istocolma (isvedesu: \"Stockholm\") est sa tzitade prus manna e capitale de s'Isv\u00e8tzia."}
{"id": "2609", "revid": "2404", "url": "https://sc.wikipedia.org/wiki?curid=2609", "title": "Berlinu", "text": "Berlinu est sa capitale e unu de sos seighi istados de sa Germ\u00e0nia. Ada una populatzione de 3,4 milliones edd'est sa tzitade pius manna de sa natzione.\nS'agatat in su nord-est de sa Germania subra su Riu Spree, edd'est in su centru de s'area metropolitana de Berlinu/Brandeburgu, chi contat 4 milliones e mesu de abitantes. Unu terzu de s'area de sa tzitade est cumposta de parcos, giardinos, rios e lagos.\nDe su 1961 a su 1989 sa tzitade de Berlinu est istada partzida in duos: Berlinu Est, capitale de sa Rep\u00f9blica Democr\u00e0tica Tedesca e Berlinu Ovest, Capitale de sa Rep\u00f9blica Federale Tedesca, cun su famadu Muru de Berlinu. De su muru abarrant oe unos cantos b\u00ecculos; su prus famadu de issos est connotu comente East Side Gallery."}
{"id": "2611", "revid": "6577", "url": "https://sc.wikipedia.org/wiki?curid=2611", "title": "William James", "text": "William James (New York, 11 de ghenn\u00e0rgiu 1842 - Chocorua, New Hampshire, 26 de austu 1910), est istadu unu psicologu e filosofu de sos Istados Unidos.\nSa familia.\nFiada de familia calvinista. Frade prus mannu de chimbe figius. Unu frade fiada Henry James, romantziere. Su babu fiada su filosofu trascendentalista Henry James senior. \nPsicologu e filosofu.\nA pustis chi si est laureadu in meighina in su 1869, sighidi a sudiare de autodidata, interessadu spetzialmente a sa psicologia. In su 1872 cumentzada sa carriera universitaria in s'universitade de Harvard, partende de istrutore pro arribare a d'essi professore assistente de fisiologia. In su 1885 pigada s'incaricu de professore de filosofia e in su 1890 cuddu de psicologia. In s'Universitade de Harvard faidi unu de sos prus mannos laboratorios de psicologia de sos Istados Unidos. In su 1890, pubblicada unu de sos traballos suos prus mannos, \"Principus de psicologia\", in duos libros. In su 1907 si arritarada de s'insegnamentu universitariu. \nEmpirismu tradizionale e empirismu radicale.\nSu pensamentu psicologicu e filosoficu de William James si spoddada de s'empirismu tradizionale propriu in sa mannera dde intende s'esperientzia. S'esperientzia pro James si \"cuntennidi de sola e nun dipendidi de nudda\".\nSos istudios de s'esperientzia religiosa e de cudda mistica.\nIn su 1902 pubricada su risultatu de sas ricercas suas psicologicas de sa fenomenologia de sas esperientzias religiosas e, in particulare, de s'atteggiu misticu e de sos istadios esperientzialisi de su misticismu. Su titulu de custu traballu est \"Sa bariedade de s'esperientzia religiosa\". In unu papere adi scrittu chi est un'esperienzia chi deppid'essi difesa de sa filosofia.\nInnoi, prus che ingunis, 'nci bessidi s'influenzia de su filosofu protopragmatista Emerson.\nS'incontru cun Sigmund Freud.\nCandu ca William James fiada su filosofu prus famosu de sos Istados Unidos, in su 1909, incontaada su medigu de Vienna Sigmund Freud."}
{"id": "2612", "revid": "2404", "url": "https://sc.wikipedia.org/wiki?curid=2612", "title": "Pol\u00f2nia", "text": "Sa Rep\u00f9blica de Pol\u00f2nia (in polonesu: \"Rzeczpospolita Polska\") est un'istadu de s'Europa tzentrale, unu de is bintisete istados soberanos membros de s'Unione Europea, costituidu in Istadu democr\u00e0ticu de deretu, sa cale forma de guvernu est sa rep\u00f9blica parlamentare. Sa capitale e tzitade prus pobulada est Vars\u00e0via, per\u00f2 su tzentru acad\u00e8micu-culturale est sa segunda tzitade prus manna, Crac\u00f2via.\nGeografia.\nSu territ\u00f2riu tirat a 312.696 km\u00b2\u200b e una populatzione de unos 38,20 milliones de persones, chi nde faghent su de chimbe paisos prus pobulados de s'UE. In totu su cantone sententrionale su territ\u00f2riu polacu s'agatat in sa pranura manna europea, mentras in in su sud si faghet montosu cun is Sudetos, is Carpatzos e is Montes de Santa Rughe.\nSa Pol\u00f2nia s'incarat in su norte a su Mare B\u00e0lticu e cumpartzit fronteras mar\u00ectimas cun Danimarca e Isv\u00e8tzia, a nord-est all\u00e0canat cun s'oblast de Kaliningrad (chi partenet a sa R\u00f9ssia) e cun sa Litu\u00e0nia, in s'est cun sa Bielor\u00f9ssia, in su sud-est cun s'Ucr\u00e0ina, in su sud cun sa Rep\u00f9blica Ceca e s'Islov\u00e0chia e in s'ovest cun sa Germ\u00e0nia.\nIst\u00f2ria.\nSa fundatzione de sa natzione est fatu\u00b7fatu identificada cun s'adotzione de su catolitz\u00e8simu a banda de su re Mieszko I in s'annu 966, cando su territ\u00f2riu currespondiat aprossimadamente a su de sa Pol\u00f2nia moderna. Su Regnu de Pol\u00f2nia fiat costituidu in su 1025, e in su 1569 aiat cunsolidadu un'ass\u00f2tziu de durada longa cun su Granducadu de Litu\u00e0nia firmende s'Unione de Lublinu, pro m\u00e8diu de sa cale fiat ist\u00e8rrida sa Cunfederatzione Polacu-Lituana. S'Ass\u00f2tziu fiat iscontzadu in su 1795, e su territ\u00f2riu polacu fiat istadu partzidu intre R\u00f9ssia, Pr\u00f9ssia e \u00c0ustria. Sa Pol\u00f2nia aiat torradu a coberare s'indipend\u00e8ntzia a pustis de sa Prima Gherra Mundiale comente Segunda Rep\u00f9blica Polaca, ma in su cabudanni de su 1939 fiat ocupada dae sa Germ\u00e0nia nazista e a fatu dae s'Unione Sovi\u00e8tica durante sa Segunda Gherra Mundiale. In su 1944, fiat formadu unu guvernu provis\u00f2riu polacu, su cale, a pustis de unu per\u00ecodu de cunflitos, referendum e eletziones, fiat acabadu faghende\u00b7si istadu sat\u00e8llite de s'Unione Sovi\u00e8tica. Sa \"Rep\u00f9blica de Pol\u00f2nia\" (\"Rzeczpospolita Polska\") aiat duncas cambiadu n\u00f9mene in Rep\u00f9blica Populare de Pol\u00f2nia (\"Polska Rzeczpospolita Ludowa\") in su 1952. Durante is rivolutziones de su 1989, su guvernu marxista-leninista de Pol\u00f2nia fiat iscontzadu, e s'istadu aiat adotadu una costitutzione noa chi s'istabilit comente una democratzia suta su n\u00f9mene \"Rzeczpospolita Polska\", fintzas tenta in contu che sa de tres rep\u00f9blicas (\"III Rzeczpospolita\").\nEconomia.\nSa Pol\u00f2nia est atualmente sa de chimbe economias (PIB PPA) prus mannas e una de is prus din\u00e0micas de s'Unione Europea, tenet in paris tempus unu livellu artu meda in s'Inditu de Isvilupu Umanu. In prus, sa Bussa de Vars\u00e0via est sa majore e prus importante de s'Europa tzentu-orientale. \nPostu intre is culturas de s'Europa Orientale e Otzidentale e caraterizadu dae un'ist\u00f2ria cumplessa, contat monumentos ist\u00f2ricos numerosos, 17 de is cales sunt Patrim\u00f2niu de s'Umanidade de s'UNESCO. Est bisitada dae unos 19,6 milliones de turistas cada annu (2018), pro custu est su de s\u00e8ighi paisos prus bisitados dae su praneta.\nSotziedade.\nSa Pol\u00f2nia ocupat una posidura arta in educatzione, seguresa e libertade econ\u00f2mica. Tenet unu sistema educativu bonu in Europa, intre sos paisos prus istruidos. Su paisu oferit educatzione universit\u00e0ria grat\u00f9ita, seguresa sotziale finantziada dae s'Istadu e unu sistema universale de atendimentu de sa salude pro totu is tzitadinos. Pro su chi pertocat is deretos umanos, s'istadu ammustat dae s'artziada a su p\u00f2dere de is populistas in su 2015 una tend\u00e8ntzia a s'autoritarismu, fintzas a sa reprimida de is libertades de manifestada. "}
{"id": "2614", "revid": "7227", "url": "https://sc.wikipedia.org/wiki?curid=2614", "title": "Meana/campidanesu", "text": "Meana (in italianu Meana Sardo) est una bidda de 1709 pelsonas de sa prov\u00ecntzia de N\u00f9goro in sa regione de sa Barb\u00e0gia de Brev\u00ece.\nOrigini de su nomene.\nSu nomene Meana benit probabilmente de sa paraula latina \"mediana\" (lat. m\u0115d\u012d\u0101nus, median\u0103, medianum= mediu, centrali, postu in imesu), custu poita in su territoriu de sa bidda passaiat sa strada romana ca de Casteddu, passandu po Bhiora (Serri), Valenza (Nuragus), Mediana (Meana), Augustis (Austis), Sorabile (apresu de 'Onne) e Caput Tirsi (apresu de Orune, Sant'Efis), arribaiat a Terranoa. Mediana fiat giustu in imesu de sa strada.\nStoria.\nS'area de Meana fiat bivida a s'epoca nuragica e romana, po sa presentzia de caleccunu nuraxi e necropolis e \"oppidum\" romanus.\nIn su medioevo fiat palti de su Judicadu de Arbaree e de sa curator\u00eca de sa Barbagia de Meana, de custa fiat sa prima capitali fintzes a candu no at giau su postu a Brev\u00ece. A sa fini de su judicadu (1420) fiat palti de su Marchesadu de Aristanis, e dopo sa sconfita finali de is arborenses (1478) est passada in su dominiu de is aragoneses ca dd'ant unia a sa sennor\u00eca de sa Barbagia de Brev\u00ece. \nA pustis fiat palti de sa contea de Santa Sofia. Dopo essere passada de manu a medas feudatarius, fiat guvernada de Raffaele Lostia, fintzes a candu non fiat riscatau in su 1839 cun sa fini de su sistema feudali.\nMonumentos e logos de biri.\nSitus archeologicus.\nA 6 km de sa bidda, a 739 metros slm est postu su Nuraxi Noltza, studiau de su archeologo Giovanni Lilliu.\nIn s'area a ingiriu de su nuraxi Noltza ddu est unu impoltanti sistema de nuraxis minores ci teniant contatos strintus intre issus e cun nuraxis de is territorius lacanantis de L\u00e0cana (Nuraghe Genna Corte) e Atzara (Nuraghe Abbagadda) e Samugheo; custu sistema est fattu in particolari de is nuraxis Maria Incantada, Su Nuraxi, Mantutzus, Intzilicorru, Banda Era, Crecos e Abrutzedu.\nIn s'area archeologica de su nuraxi Maria Incantada ddu est una tumba de is gigantis ancora aspetandu de essere scavada.\nIn su territoriu de Meana podeus agatari statziones e una tumba de s'edadi neo-eneolitica e cavas e minieras imperadas fintzes de s'edadi nuragica."}
{"id": "2616", "revid": "6577", "url": "https://sc.wikipedia.org/wiki?curid=2616", "title": "Nurighe", "text": "Nurighe est su logu chi dat su nomene a una grutta de su Logudoro-Mejlogu, e prezisamente de su territoriu de su comune de Cheremule, in prov\u00ecntzia de T\u00e0tari, in su cabu de susu de sa Sardigna.\nSa grutta, iscoberta e esplorada dae sa Truma de Arkeo-Gututulugia \"Monte Maiore\" (TAG) de Thiesi, est piena de ossos fossilizados de una ispetzie de chervu estintu de su pleistocene."}
{"id": "2620", "revid": "2404", "url": "https://sc.wikipedia.org/wiki?curid=2620", "title": "Bonuighinu", "text": "Bonuighinu est unu locu chi s'incontrada in su territoriu de Mara, in su Meilogu.\nEste printzipalmente conoschidu pro sa gai nada \"tziviltade de Bonuighinu\" e sos repertos archeologicos incontrados in una grutta nada Sa ucca de su Tintirriolu.\nSu santuariu de Nostra Segnora de Bonuighinu este una creja de su milli e settighentos chi puru s'incontrada no lontanu dae sa grutta. E no lontanu dae inoghe bi fut su castellu de Bonveh\u00ec o Bonuighinu fraigadu dae sos Dorias segnores de custos logos in su sec. XIII."}
{"id": "2636", "revid": "6577", "url": "https://sc.wikipedia.org/wiki?curid=2636", "title": "Ballu", "text": "Su ballu, est cussa dantza fata po isp\u00e0ssiu, in mesu a sa genti, fata po comunigai, o in dies de festa.\nSu ballu, no est fatu po amostu, ma est prus una cosa de crica, chentza andai a iscola po ddu imparai.\nNci funt unu sciacu mannu de ballus, sa dantza populare, su ballu \"'e discoteca\", sa \"breakdance\", sa dantza \"latino-americana\", tip tap, hip-hop...\nPo carrasegare si ballaiat po notes intreas. Sas f\u00e8minas non podiant negare su ballu a neunu, francu chi esseret sa de tres bortas chi t'invitaiat su matessi \u00f2mine, o chi esseret frade o parente de astrintu. Su ballu fudit una cosa s\u00e8ria e podiat sutz\u00e8dere brigas mannas po unu ballu negau o una allega male nada. Po invitare a su ballu si naraiat: \nPo ab\u00e8rrere su ballu tundu si togaiat su bratzu de sa f\u00e8mina narende:\nSu ballu de sos tres passos fudit meda s\u00e8riu e lentu e si ballaiat a boghe fintzas de tenore ca su prus de sas bortas non nche aiat sonadore e si ballaiat in totube: messonzos, marronzos, pustis tribulau e fintzas torrande a bidda pustis de sa zornada.\nPo sas festas totu cantos torraiant a bidda po sa missa e sos ballos in pratza de cr\u00e8sia chi si faghiant a pustis, totus sos pastores, massajos e acudiant fintzas sos mannos. Como, po Sant'Antoni, si ballat ancora a pustis de sa beneditzione de su preide, a f\u00f9rriu de su fogu, si papat su druche traditzionale po onorare su santu, sighinde a festare a ispuntinu mannu e meda binu nieddu. In pagas biddas de Barb\u00e0gia si ballat fintzas su m\u00e8rculis de lessiu, fintzas si nche est intrada sa caresima.\nIn sos annos chimbanta e sessanta, cando sa cr\u00e8sia sortiat sas feminas in sas associatziones (a logos ddi naraiant sas circulinas) non cheriant chi si esseret ballau ca non fudit bellu po sa religione, tando sos z\u00f2vanos, mascos e f\u00e8minas si sortiant in coghinas mannas e ballaiant a fura. Sos mannos nos contant ca su ballu fudit fintzas unu modu po f\u00e0ghere fronte cun allerghia a sos per\u00ecodos lezos de bisonzu meda, cando s'incunza de labore, o de orzu fudit istada pagu po s'annada mala, sos bighinos si sortiant, un'\u00f2mine tiraiat sa boghe e ballaiant fintzas a s'ismarrire ismentigande sa gana."}
{"id": "2637", "revid": "2404", "url": "https://sc.wikipedia.org/wiki?curid=2637", "title": "Danza populare", "text": "Sa Danza popolare, est sa danza ke pertenessit a sa genti e a s\u00e0 traditzioni, is prus de is bortas ballau de balladoris no professionalis.\nMe s'Italia, ci funt distintzionis medas, intra su nord e su sud; ci funt, unas bintina de ballus differentis.\nSa \"Tarantella\" e \"pizzicata\" (cust'urtima est paressia a sa tarantella etotu) me sa Pulya, Calabria e sud Italia, Saltarella, me sa parti nord de sa Campania e me sa \"Ciociaria\", ballu tundu me sa Sardinnya, \"tamurriata\", me sa Campania,(ca est sempiri una tarantella), \"balli staccati\" , e is ballus de is baddis me su Nord de sa penisula."}
{"id": "2638", "revid": "111", "url": "https://sc.wikipedia.org/wiki?curid=2638", "title": "Nutritzione", "text": "Sa nutritzione est una scientzia \u00e9mpirica, ole narre chi est fata abaidanno cussu che suzzedede con ispiritu scientificu, ma non est sempere possibile dae su narre cussu chi podede suzzedere prima chi sia suzzediu. \nCommente narrada su numene servidi a cumprennere comente est a pappare, e buffare, pro bode bivere in salude o cussu chi est megnusu a pappare e buffare (mancare abba frisca) canno unu est malaidu e est puru sa manera de faere custu cun cussu chie s'agattada in d'unu logu, poite non si pode narre a chie bividi in Siberia chi deppede pappare cussu chi inie non creschede o chi si podia agattare puru ma est meda caru. \nInsomma est, puru, sa manera de pappare cummente s'ispettada dae dogna parte imperanno cussu chi sa zente tenete de pappare. Tottusu ischeusu ca canno unu tenede sa diabete non deppede pappare zuccuru e deppede ischire kantu de dogna cosa podede pappare. Atra cosa est a ischire commente deppente pappare is pitzinnos o chi est bezzu. \nA sa fine de su seculu passau du' est istetia meda atentzione pro custa cosa in sos Istados Unios, ca poite meda gente fia ingrassannosi e ammalaidannosi de custas maladias metabolicas. Sos iscentziaos americanos anta cumpresu che su chi di bisognaiada fiat una manera de pappare cummente haeus sempere fatu noso chi biveusu in su Mediterraneu Otzidentale: pane, oggiu hermanu, tomatas, pische, ognia calidade de birdura e de frutta e mancare unu tantigheddu de inu. In custa manera hanta nau chi sa megnu cosa est a sighire sa \"piramide alimentare\". \nChi chele narre chi bisognada pappare unu muntune de birdura e frutta (a su nessi kimbe tantos a sa die) unu pagu de pane e pasta, pische, fasolu, fae, pisurtze, unu tantigheddu de casu (s'arrescotu est megnusu), pagu petza e pagu tzuccuru. Non si pode non narrere chi non a tottusu servidi ischire custas cosas, o megnus, pro meda gente non parede possibile de sighire custa manera de pappare. \nCustu poite su numeru de chie est obesu (grassu meda) o sobraepesu (grassu ebbia) est creschenno dae dogna parte: a cummintzaere da sos Istados Unios e a accabbare in s'Africa, pro non narrere de logos cummente sa Cina. Cussu chi deppeus crerre, est che non bastada ischire cummente pappare si unu bivede a cudda manera e pappada a tipu \"fast fudu\". Custu est unu problema prus mannu e non est prusu de biere dae sa cara de sa nutritzione poite est una cosa chi dipendede da sa sozziedade."}
{"id": "2644", "revid": "2404", "url": "https://sc.wikipedia.org/wiki?curid=2644", "title": "Gda\u0144sk", "text": "Gda\u0144sk est una tzitade de 464.000 ab. in su nord de sa Polonia."}
{"id": "2645", "revid": "587", "url": "https://sc.wikipedia.org/wiki?curid=2645", "title": "Seui", "text": "Seui est una bidda de sa prov\u00ecntzia de Sud Sardigna in sa Barbagia de Seulu, s'agatat a 800 metros in pitzu su mare e jughet 1.460 bividores."}
{"id": "2647", "revid": "15183", "url": "https://sc.wikipedia.org/wiki?curid=2647", "title": "Adam Mickiewicz", "text": "Adam Bernard Mickiewicz (Zaosie, 24 de nadale 1798 - Costantinopole, 26 de santandria 1855) est consideradu su prus famosu poete polacu."}
{"id": "2648", "revid": "2404", "url": "https://sc.wikipedia.org/wiki?curid=2648", "title": "Limba ladina", "text": "Su t\u00e8rmine ladinu, a sa prima dif\u00f9ndidu in sa Badde de Badia arta, est impreadu, como, pro definire unu grupu de limbas bastante omog\u00e8neas faeddadas in s'\u00e0rea dolom\u00ectica. Mancari siet puru su numene de un ateru grupu linguisticu conottu puru comente Limba Ebraicu-castilliana faeddada dae sos ebreos sefraditas in s'antighidade in sa penisula Iberica e pustis in su nord Africa e in Oriente 'e Mesu. "}
{"id": "2653", "revid": "13567", "url": "https://sc.wikipedia.org/wiki?curid=2653", "title": "Tabarchinu", "text": "Su Tabarchinu (\"tabarchin\") est una bariedadi de s'antigu idioma liguri, fueddau me is biddas de Carloforte (U Paize) e Calasetta (Cadeseda), e in dd-una parti de is isulas de Santu Pedru e Sant'Antiogu, in sa Meria o Prov\u00ecntzia de Carb\u00f2nia-Igr\u00e8sias.\nSu Tabarchinu est considerau un'isula linguistica ainturu de su macrosistema linguisticu Italianu, sa particularidadi de custa chistionada locali est sa de tenni aguantau medas arcaitzismus de lu liguri prus antigu."}
{"id": "2654", "revid": "15504", "url": "https://sc.wikipedia.org/wiki?curid=2654", "title": "Mi\u0119dzyrzec Podlaski", "text": "Mi\u0119dzyrzec Podlaski est una tzitade de 17.300 ab. in su east de sa Polonia"}
{"id": "2660", "revid": "17554", "url": "https://sc.wikipedia.org/wiki?curid=2660", "title": "Due Fantagenitori", "text": "Duos FantaDiddinos (in italianu: \"Due Fantagenitori\", in inglesu: \"The Fairly OddParents\") est unu cartone americanu (imbentadu de Butch Hartman).\nIn custu cartone c'est unu pitzinneddu de 10 annos, Timmy Turner, chi tenet su babbu e sa mamma chi traballant totu sa die e du trascurant meda. Candu issos no bi sunt, a domu sua andat una pitzoca chi si tzerriada Vicky. Issa est mala de diaderos e lu tratat meda male. Pro fortuna una die arribant pro issu \"Dusu PantaDiddinos\", Cosmo e Wanda. Issos podent f\u00e0ghere casi totus sas mag\u00ecas pro acuntentare a su pitzocheddu. Tzertos disijus sunt proibidos e c'est unu libru (Da Rules) chi ispiegat bene bene totu."}
{"id": "2663", "revid": "2404", "url": "https://sc.wikipedia.org/wiki?curid=2663", "title": "Limba b\u00e8rbera", "text": "Su b\u00e8rberu est sa l\u00ecngua de is B\u00e8rberus, est una l\u00ecngua cam\u00ectica chi fait parti de sa familla lingu\u00ecstica camito-sem\u00ectica, e est parenti cun s'eg\u00ectziu antigu e cun s'arabu. Is prus momentus antigus de su b\u00e8rberu funt rappresentaus de su l\u00ecbicu antigu.\nIn italianu, \"berbero\" benit de su frantzesu \"berb\u00e8re\", chi pigat torra sa pron\u00f9ntzia magrebina de su arabu \"barbar\". Su fueddu arabu probabilmenti benit de su latinu \"barbarus\", n\u00f2mini po is popolatzionis de l\u00ecngua no latina. Una etimologia populari, arrelatada giai de Ibn Khald\u016bn, narat chi is Arabus, chi no cumprendiant chini fuedd\u00e0t su b\u00e8rberu, narant chi \"faiant sonus chi no si cumprendiant\" (\"narai sonus chi no si cumprendint\" si narat in arabu \"barbar\"). \nOi is B\u00e8rberus no baliant prus a si intendi lamai cun custu n\u00f2mini (in arabu \"barbar\" bolit nai fintzas \"b\u00e0rbaru\"), e preferint a imperai po sei su fueddu b\u00e8rberu \"amazigh\" (a su prurali \"imazighen\", \"\u00f2minis l\u00ecberus\"), e po sa l\u00ecngua b\u00e8rbera su femininu tamazight.\nEstensione de su b\u00e8rberu e bariedades suas.\nIs limbas b\u00e8rberas ddas faeddant 40-50 miliones de persones. A pustis de \u00e0ere gherradu pro ot\u00e8nnere su reconnoschimentu de sa limba e de sa cultura b\u00e8rbera, in Marrocu, su b\u00e8rberu s'imparat in iscolas meda e como est limba ufitziale. Su b\u00e8rberu s'imparat finas in Algeria e in unas cantu universidades. Sa limba b\u00e8rbera tamazight de su Marrocu at unu alfabetu suo chi est antigu meda e chi si narat tifinagh, in \u00e0teros logos dd'iscrient cun is alfabetos latinu o \u00e0rabu.\nIs b\u00e8rberos sunt is abitantes origin\u00e0rios de de s'Africa mediterr\u00e0nea e oe sunt ispartzigninados in unu territ\u00f2riu mannu de su nord de s'Africa, chi andat dae s' Egitu, Libia, Tunisia, Algeria, Marrocu, Mauritania, finas a su Mali, Niger e Burkina Faso (Tuareg); fintzas is antigos abitantes de is isulas canarias in capas faeddaiant su berberu. Aende in contu sa mann\u00e0ria de su territoriu in ue istant, si cumprendet chi esistint dialetos meda de su berberu (unos 300). In custos territ\u00f2rios faeddant mescamente su b\u00e8rberu e s'arabu, limbas chi si sunt unu pagu ammesturadas cun su tempus. Pro su chi pertennet a is faeddadas podimos n\u00e0rrere ca in su sud de su Marrocu est faeddadu su Chleuh, in su nord su Rif su Tuareg chi est sa limba berbera de is nomades de su Sahara."}
{"id": "2665", "revid": "14029", "url": "https://sc.wikipedia.org/wiki?curid=2665", "title": "Narabuia", "text": "Narbulia (in su sardu de is Narabuiesus ddi nant Narabhu\u00eca) est una bidda de 1.770 bividoris (31/12/2018), s'agatat a bassu de su Montiferru e tenit territ\u00f2riu de mari e de monti.\nSu sardu fueddau in Narabu\u00eca est de sa \"limba de mesan\u00eca\", puita ca tenit elementus de su campidanesu artu (art. det. \"is\", verbus in -endi/-nt/-nt, pron. pers. \"ddu\" ) e de su logudoresu (\"cherzu\"-\"ozzu\"-\"fizzu\"-\"iscu\", \"gattu\", \"chimbi\", \"battru\", \"baranta\", \"chimmanta\" etc.). "}
{"id": "2666", "revid": "38", "url": "https://sc.wikipedia.org/wiki?curid=2666", "title": "Limbas de sa Sardinna", "text": ""}
{"id": "2667", "revid": "38", "url": "https://sc.wikipedia.org/wiki?curid=2667", "title": "Alfonsu I de Sardinna", "text": ""}
{"id": "2668", "revid": "1375", "url": "https://sc.wikipedia.org/wiki?curid=2668", "title": "Rennu de Sardinna", "text": ""}
{"id": "2669", "revid": "38", "url": "https://sc.wikipedia.org/wiki?curid=2669", "title": "Capitali", "text": ""}
{"id": "2682", "revid": "587", "url": "https://sc.wikipedia.org/wiki?curid=2682", "title": "Santeru", "text": "Santeru (fintzas Sant'Eru o Santu Eru, in italianu San Vero Milis) est una bidda de 2.532 bividoris (santeresus) de su Campidanu de Mibhis, in prov\u00ecntzia de Aristanis,collocau asutta 'e su Montiferru. \nSu territoriu arribat fintzas a mari, innui tenit 25km de prayas (Putzu Idu, S'Arena Scoada, Mandriola, Su Pozzosu, Sa Rocca Tunda, Su Crastu Biancu). \nIs biddas lacarantis funtis Tzedhiani, Boatiri, Arriora, Narabuya, Senighi, Mibhis e Tramatza. Sant'Eru tenit su campanilu prus artu de Sardigna et est connotta po sa crannazza, s'artigianau cun su juncu (chibirus, etc.), is prayas e sa zent'arrubia chi bivit in is paulis de Sinnis (Sal'e Purcus, Sa Salina Manna, Sa Marigosa e Is Benas. \nIs domus funti de ladiri (domus campidanesas), e pighendi de Aristanis esti sa primma idda chi tenidi domus a poatziu antigas.\nSu santeresu fait parti de is dialectus Arboresus: est unu dialectu campidanesu cun medas infruentzas logudoresas in sa pronuntzia (fizu po fillu, deghi po dexi) e in is fueddus (chimbi po cincu, battru po cuattru, abba po aqua)."}
{"id": "2683", "revid": "207", "url": "https://sc.wikipedia.org/wiki?curid=2683", "title": "Genetica de sos Sardos", "text": "Sa genetica de sa populatzioni ominali sarda consistit in unus cantus de genti chi studiant sa genetica de sa genti sarda cun duus printzipalis obietivus. \nSu primu tenit unu iscopu pretamenti iscientificu e culturali, e est cussu de reconstruiri s'istoria naturali de sa populatzioni chi bivit in Sardinnia. \nIssa consistit in sa cumprensioni de s'entidadi, de is tempus e de is modalidadis de s'effetu de sa fondatzioni impari a s'atra chi benit a pustis, o concomitanti dinamica demografica e evolutiva.S'atra est insaras aplicativu e tenit sa finalidadi de cumprendi is causas geneticas de unas cantus de patologias, cunfrontendi is peculiaridadis de sa populatzioni sarda."}
{"id": "2684", "revid": "7227", "url": "https://sc.wikipedia.org/wiki?curid=2684", "title": "Macumere/logudoresu", "text": "Macumere est una importante bidda de sa Sardigna, posta in sa Prov\u00ecntzia de N\u00f9goro. Postu a 572 metros supra de su livellu 'e su mare, in sa cadena de su M\u00e0rghine; in s'oru bi colat su Rio s'Adde, ed est a 57 kilometros dae N\u00f9goro.\nIst\u00f2ria.\nSa Tzitade de Macumere, posta in d\u2019unu situ istrat\u00e8gicu de sas bias de sas comunicatziones de sas istradas e de sas ferrovias, depet a custa tzentralidade sa\nparticularidade de s\u2019ist\u00f2ria e de s\u2019econ\u00f2mia. Est istadu in sos s\u00e8culos su tzentru de atopu\npro su c\u00f9m\u00e8rtziu, pro sa cultura e pro agregamentu sotziale.\nIn sos s\u00e8culos Macumere est diventada su tzentru de riferimentu pro un\u2019area geografica manna, e custu at p\u00e8rmissu de isvilupare e infortigare in sos annos una retza manna pro\nsu cum\u00e8rtziu: siat pro sa distributzione manna, siat pro sa distributzione minore, mancari a\ndies de oe, su setore de sa distributzione bivat in un\u2019istadu de crisi manna.\nSa tzentralidade de su situ, ube s\u2019agatat Macumere at portadu sa tzitade a \u00e0ere unu ruolu\nde importu mannu pro sos serv\u00ectzios territoriales a livellu locales e subralocale.\nIn sa tzitade s\u2019agatant meda de sas seas de sas istruturas de sos serv\u00ectzios, de s\u2019istrutzione, de su trasportu cun sa ferrovia e de su trasportu sos postales, dae carchi annu, b\u2019at puru sa sea de su V\u00b0 Regimentu de sos G\u00e8nios Guastadores de sa Brigada T\u00e0tari de s\u2019Esercitu Italianu. Macumere at puru in disponimentu unu zassu bonu pro sos eventos: sas ex Casermas\n\u201cMura\u201d, torradas a fraigare a nou, ube cada annu, benit fata sa FIERA DE SA SARDIGNA TZENTRALE, cun sa mustra de sos produtos de su cum\u00e8rtziu, de sos mastros artigianos e\nde sos serv\u00ectzios; sa manifestatzione est diventada cussa de importu prus mannu a pustis\nde sa Sardigna, segunda solu a sa Fiera Internatzionale de Casteddu. Semper in sas ex Casermas \u201cMura\u201d, cada annu, at logu sa MUSTRA REGIONALE DE SU LIBRU, sa manifestatzione de sa cultura e de sos libros de importu prus mannu chi benit\nfata in Sardigna e chi at l\u00f2mpidu sos deghe annos de atividade.\nIn su beranu, cando sas normas sanit\u00e0rias e veterin\u00e0rias lu permitent, benint fatas sas\nmustras- mercadu (a livellu provintziale, regionale e natzionale) de su besti\u00e0mene\nberveghinu, c\u00e0prinu e b\u00f2inu, chi siat iscritu a s\u2019Albu Geneal\u00f2gicu.\nMacumere at unu territ\u00f2riu mannu e ricu de p\u00e0sculos bonos meda pro s\u2019allevamentu: su\nbesti\u00e0mene est de calidade seletzionada, balutadu 40 miliardos de liras betzas, in su territ\u00f2riu de Macumere s\u2019agatant 32.000 berveghes e 3.000 cabras.\nNo est de badas, chi Macumere benit numenada puru comente sa \u201cSA CAPITALE DE SU\nCASU\u201d!\nIn Macumere, b\u2019at puru sa sea de su Cons\u00f2rtziu Sardu-Latziale pro sa Tutela de su Casu\nPecorinu- Romanu, su casu sardu, chi benit b\u00e8ndidu de prus in su mundu (USA, Canada, etz.); in sa Zona Industriale s'agatant aziendas meda chi traballant miliones de litros de\nsu late a s\u2019annu.\nInnantis de sa crisi manna, Macumere fia sa \u201cCapitale de su Setore Tessile Sardu\u201d, cun s\u2019Alas-Texal e cun sa Tirsotex, Legler e Queen: aziendas chi in custos annos ant bidu limitadu s\u2019aportu ocupatzionale a pagu o nudda.\nCheret amentada bene sa festa manna chi at logu in su Monte de Sant\u2019Antoni (nadu in\ns\u2019antig\u00f2ria SAS COAS), dae sa die 1 a sa die 13 de su mese de l\u00e0mpadas: sa festa in onore\nde Sant\u2019Antoni de Paduva, chi est una festa ricca de Fide, Folklore e ispetaculare.\nMacumere est abitada dae 10.000 pessonas e tenet 150 postos-letos in sos albergos.\nB\u2019at unu Museu Etnogr\u00e0ficu e a luego at ab\u00e8rrere puru unu Museu Archeol\u00f2gicu de su\nM\u00e0rghine, in su tzentru ist\u00f2ricu de s\u2019abitadu, inghiriadu dae istruturas de chirca subra\ns\u2019ist\u00f2ria, subra de sa cultura, subra de sa limba de sa Sardigna.\nDe importu mannu pro s\u2019isvilupu de oe e pro su benidore de Macumere, est sa pres\u00e8ntzia\nin tzitade de sa Caserma \u201cBechi Luserna\u201d, chi oe est sa sea de su V\u00b0 Regimentu de su G\u00e8niu Guastadores chi faghet parte de sa \u201cBrigada T\u00e0tari\u201d. Sa Caserma est istada posta dae su Ministeru de sa Difesa a intro de unu progetu\u2013pilota comente \u201cCaserma aberta e integrada cun su territ\u00f2riu\u201d, cun d\u2019una s\u00e8rie de inditos chi sunt mirados a sa fraigada de istruturas isportias e pro su recreu, abertas a sa pobulatzione tzivile e sos militares cun pischina coberta, aulas multimediales pro\ns\u2019insinniamentu universit\u00e0riu a tesu, Tzentru Polifuntzionale pro su tempus liberu, campos polivalentes e una discoteca.\nMacumere est fintzas sa bidda de Melchiorre Murenu, connotu comente s'Omero de sos sardos."}
{"id": "2685", "revid": "1054", "url": "https://sc.wikipedia.org/wiki?curid=2685", "title": "S'Alighera", "text": ""}
{"id": "2686", "revid": "9418", "url": "https://sc.wikipedia.org/wiki?curid=2686", "title": "Meighina", "text": "Sa meighina o meixina est una parte de sa connoscientzia de s'omine chi tratat de averguare puite sa zente s'irmaladiat, de chircare de iscoperrere meixinas e ateros medios pro sanare sos maladios o po los agiudai a tirare a innantis chin sa malattia, de imparare a sa zente cales son sas maneras pro no s'irmaladiare (custu est su chi in italianu si narat \"profilassi\").\nSa meixina tenet una istoria chi est vezza chei s'istoria de s'omine, puite ca sa zente at pessatu sempere a azuare su maladiu e a chircare de lu sanare, o de l'azuare,chin ervas o tzerimonias a che colare sa malattia.\nSa meighina moderna otzidentale naschit de sas raichinas de sa meighina greca, romana, araba.\nChin s'iscoperta de sa manera da atuare iscientifica de Galileo, chin esperimentos e dedutziones, sa meighina colat de pratica empirica a iscienzia aplicada, i a pacu a pacu disfrutat de sas connoschenzias de sas materias chi si naran iscienzias basicas,comente sa chimica,sa biologia,sa microbiologia i s'ottighentos, sa biochimica e sa genetica i su novighentos.\nA dias de oie sa meichina est una de sas materias prus istudiatas e supra sa cale si gastat prus dinari, i die chin die avanzat chircande de sanare sas malatias prus importantes de custu seculu novu, chi son sos tumores e sas malatias de su coro."}
{"id": "2687", "revid": "13697", "url": "https://sc.wikipedia.org/wiki?curid=2687", "title": "Irlanda", "text": " \nIrlanda (\u00c8ire in irlandesu) est un'\u00ecsula europea de s'Atlanticu de Susu, chi format impare a sa Britannia Manna, Man e \u00e0teras \u00ecsulas, s'artzipelagu de is \u00ccsulas Britannicas. Politicamente s'agatat pratz\u00ecda peri sa Rep\u00f9blica de Irlanda, istadu de s'Unione Europeana, e s'Irlanda de Susu, chi s'agatat ancora asuta de su Regnu Unidu de Britannia Manna. \nS'\u00ecsula tenet ist\u00e8rrida de 84.421 km2 e populatzione totale de unos 6.478.000 bividores."}
{"id": "2688", "revid": "2404", "url": "https://sc.wikipedia.org/wiki?curid=2688", "title": "Dublinu", "text": "Dublinu (\"Baile \u00c1tha Cliath\" in gaelicu, \"Dublin\" in inglesu) est sa capitale de s'Irlanda, est sa tzitade prus manna non petzi de sa Rep\u00f9blica ma de totu s'\u00ecsula de Irlanda.\nSu n\u00f9mene \"Baile \u00c1tha Cliath\" cheret n\u00e0rrere \"Tzitade de su bau fortificadu\", su n\u00f9mene \"Dublin\" derivat dae su n\u00f9mene pagu giustu \"Dubh Linn\" chi cheret n\u00e0rrere \"Paule niedda\".\nSos abitantes sunt 505.739 (dae s'\u00f9rtimu tzensimentu) e si contamus fintzes sos abitantes de totu s'\u00e0rea metropolitana arribant e superant su millione. Sa tzitade est in continu creschimentu urbanu e econ\u00f2micu dae unos deghe annos e prus.\nDublinu est istada fundada dae sos Vichingos comente tzentru pro b\u00e8ndere sos ischiavos, s'agatat in sa foghe de su riu \"Liffey\", a su tzentru de sa costa de oriente de s'\u00ecsula, custa regione est mutida \"Dublin Region\", est istada sa capitale dae sos tempos medievales.\nSa tzitade est cumposta dae sa zona amministrada dae su \"Dublin City Council\" e dae sos soborgos chi unu tempus fiant sa \"Contea de Dublinu\" e in die de oe sunt sas conteas de: \"Dun Laoghaire-Rathdown\", \"Fingal\" e \"South Dublin\". Sa \"Greater Dublin Area\" est cumposta dae custas conteas prus cussas de \"Kildare\", \"Meath\" e \"Wicklow\"."}
{"id": "2690", "revid": "6650", "url": "https://sc.wikipedia.org/wiki?curid=2690", "title": "Aerosp\u00e0tziu", "text": "S'Aerosp\u00e0tziu est una isci\u00e8ntzia ki ist\u00f9diat tottu sas attividades chi pertocant su bolu umanu, in s'a\u00e8ra (in sa bascia atmosfera) e in s'isp\u00e0tziu interplanet\u00e0riu. Disciplinas chi intrant in custu campu sunt:\naerodinamica - iscentzia k'istudiat sos fenomenos ligados a su movimentu (dinamica) in s'aera ki nos respiraus;\nmeccanica de su bolu - parte de sa meccanica k'istudiat sos fenomenos meccanicos (fortzas, acceleratziones, velocidade, potentzia e \u00e0teros) ligados a su bolu e sa tecnologia de is ve\u00ecculos ispatziales. Podent \u00e8ssere ve\u00ecculos pro s'\u00f2mine (cumente su LEM, M\u00f2dulu Lunare) ki est caladu in sa Luna in su 1969. "}
{"id": "2696", "revid": "164", "url": "https://sc.wikipedia.org/wiki?curid=2696", "title": "Dusu PantaDiddinus", "text": ""}
{"id": "2698", "revid": "111", "url": "https://sc.wikipedia.org/wiki?curid=2698", "title": "Due Fantagenitori/campidanesu", "text": "Dusu PantaDiddinus (in italianu \"Due Fantagenitori\", in ingresu \"The Fairly OddParents\") est unu cartoni americanu (imbentau de Butch Hartman) chi donanta in television, a Videolina chi s'attaccada a K2 de Jetix.\nIn custu cartoni c'est unu pi\u00e7ocheddu de 10 annus, Timmy Turner, chi tenidi su babbu e sa mamma chi traballanta totu sa d\u00ec e du trascuranta meda. Candu issus no ci funti, in domu sua andada una pi\u00e7iocca chi si tzerriada Vicky. Issa est mala de diaderus e du trattada meda mali. Po furtuna una d\u00ec arribanta po issu \"Dusu PantaDiddinus\", Cosmo e Wanda. Issus podinti fai casi totus is maxias po accuntentai a su pi\u00e7ocheddu. Calincunu disiju esti proibiu e c'est unu libru (Da Rules) chi spiegada beni beni totu cumenti si faidi."}
{"id": "2700", "revid": "1375", "url": "https://sc.wikipedia.org/wiki?curid=2700", "title": "Bolotana", "text": ""}
{"id": "2701", "revid": "1054", "url": "https://sc.wikipedia.org/wiki?curid=2701", "title": "Cabras", "text": ""}
{"id": "2709", "revid": "164", "url": "https://sc.wikipedia.org/wiki?curid=2709", "title": "The Fairly OddParents", "text": ""}
{"id": "2710", "revid": "18313", "url": "https://sc.wikipedia.org/wiki?curid=2710", "title": "Femmina accabadora", "text": "In Sardigna no si praticaiat \"s'eutanasia\". Custa fut cosa de sa \"femina accabadora\" chi procuraraiat sa morte a zente in agonia.Istudios approfundidos ant agatadu in curias de diotzesis sardas e archivios, chi custa figura fut vera.\nS'accabadora fut una femina chi giamada dae sos familiares de su malaidu terminale, lu bocchiat faghindeli finire sas suferentzias suas. Un'atzione piadosa pro su moribundu, ma puru atzione netzessaria a sa vida de sos parentes, e de pius pro sas classes sotziales pius poberas; in \"li stazzi\" de sa Gallura e in biddigheddas lontanas dae su duttore dies medas a caddu, serviat a brivare su malaidu de tribulias longas e dolorosas.Sa femina accabadora arrivaiat a sa domo de su moribundu sempre de notte, e a poi chi custa aiat fattu bessire sos familiares chi l'aiant giamada, intraiat in s'aposentu de sa morte; aberiat sa janna e su moribundu dae si lettu sou de agonia, idiat bintrende sa femina accabadora bestida de nieddu cun d'una munnedda tirada in altu pro si cuare sa cara, e cumprendiat chi sa suferentzia sua fut accanta a finire. Sa femina bocchiat su malaidu cun d'unu cuscinu o li daiat unu colpu de matzola faghindelu morrere. S'acabadora si c'andat a sa cua comente chi epperat fatu una \"missione\" e sos familiares de su malaidu pro su servitziu fattu a su parente issoro li offriant produtos de sa terra. Guasi sempre su colpu lu daiat in fronte (in conca) e dae inoghe fortzis sa paraula \"accabadora\", dae s'ispagnolu acabar, finire, chi cheret narrere \"dare in conca\". Sa matzola fut una ispecie de fuste fatu apposta e chi si podet biere in su \" Museo Etnografico Gallura\".\nEst unu ratu de ozzastru longu 40 centimetros e largu 20, cun d'unu manigu chi permitit de lu manizare in manera segura e pretzisa. Sa matzola chi est in su Museu Etnografico Gallura, l'ant agatada in su 1981: s'accabadora l'aiat cuada in d'unu muru ruzu affacca a unu coile betzu chi una olta fut domo sua. (Versione Logudoresa. Sighit sa versione campidanesa, e un ateru testu in italianu).\nFinas a unas cantu dexenas imoi in Sardigna nci fiat s\"'eutanasia\". Fiat cosa de \u201csa f\u00e8mina acabadora\u201d a pricurai sa morti a sa genti in agonia. St\u00f9dius fundudus e an\u00e0lisis de sa dogumentatzioni agatada anke c\u00f9rias e di\u00f2tzesis sardas e museus, ant atzertau ca custa figura fiat bera.\nS\u2019acabadora fiat una f\u00e8mina ki, tzerriada de is familiaris de su mal\u00e0idu terminali, du bociat faendi acabai is sufer\u00e8ntzias suas. Una atzioni piedosa po su moribundu ma finas una atzioni netzess\u00e0ria a sa vida de is parentis, prus ca totu po is crassis sotzialis prus p\u00f2buras: in is \"stazzi\" de sa Gaddura e in is biddixeddas atesu de unu m\u00e8igu medas diis de cuaddu, serbiat a campai a su mal\u00e0idu tribulias longas e dolorosas.\nSa f\u00e8mina acabadora lompiat a sa domu de su moribundu sempri a de noti e, pustis ca iat fatu bessiri is familiaris ki d\u2019iant tzerriada, intr\u00e0t in s'aposentu de sa morti: oberiat sa genna e su moribundu, de su letu suu de agonia, biiat intrendi sa f\u00e8mina acabadora bistia de nieddu, una de is gunneddas tirada apitzus a di cuai sa faci, e cumprendiat ca sa sufer\u00e8ntzia sua meg\u00e0t de spa\u00e7ai. Sa f\u00e8mina bociat su mal\u00e0diu cun su coscinu, opuru di don\u00e0t su corpu de \u201csu matzolu\u201d faendiddu morri. S\u2019acabadora si ndi and\u00e0t a s'iscusi, casi ki essit fatu una missioni, e is familiaris de su mal\u00e0diu di nar\u00e0nt gr\u00e0tzias meda po su serb\u00ectziu fatu a su parenti insoru oferendiddi produtus de sa terra.\nCasi sempri su corpu pig\u00e0t a sa fronti, e de innoi, forsis, su fueddu acabadora, de su spannyolu \"acabar\", spa\u00e7ai, ki a strintu bolit nai \u201cdonai a conca\u201d. Su matzolu fiat una sp\u00e8tzia de fusti fatu aposta e ki fait a biri in su \u201cMuseo Etnografico Galluras\u201d. Est unu nai de ollastu longu 40 cent\u00ecmetrus e largu 20, cun d-unu m\u00e0nigu ki permitit a du manijai de manera sigura e pretzisa. Su matzolu ki est in su museu Galluras, d'ant agatau in su 1981: s\u2019acabadora d'iat cuau in d-unu muru burdu acanta de unu medau be\u00e7u ki una borta fiat domu sua.\nIn Sardigna s\u2019accabadora ha esercitato fino a pochi decenni fa, soprattutto nella parte centro-settentrionale dell\u2019isola. Gli ultimi episodi noti di accabadura avvennero a Luras nel 1929 e a Orgosolo nel 1952. Oltre i casi documentati, moltissimi sono quelli affidati alla trasmissione orale e alle memorie di famiglia. Molti ricordano un nonno o bisnonno che comunque ha avuto a che fare con la signora vestita di nero. \nA Luras, in Gallura, s\u2019accabadora uccise un uomo di 70 anni. La donna per\u00f2 non fu condannata e il caso fu archiviato. I carabinieri, il Procuratore del Regno di Tempio Pausania e la Chiesa furono concordi che si tratt\u00f2 di un gesto umanitario.\nInfatti tutti sapevano e tutti tacevano, nessuna condanna sembra sia stata mai perpetrata nei confronti di questa donna missionaria che si faceva carico materialmente e moralmente di porre fine alle sofferenze del malato. La sua esistenza \u00e8 sempre stata ritenuta un fatto naturale... esisteva la levatrice che aiutava a nascere, esisteva s'accabadora che aiutava a morire.\nQuesta figura \u00e8 espressione di un fenomeno socio-culturale e storico e la pratica dell\u2019eutanasia \u201cante litteram\u201d nei piccoli paesi rurali della Sardigna \u00e8 legata al rapporto che i sardi avevano con la morte. Nella cultura della comunit\u00e0 sarda, non \u00e8 mai esistito una vera paura di fronte agli ultimi istanti della vita dell\u2019uomo. Si pu\u00f2 anzi dire che i sardi avessero una propria e personale gestione della morte."}
{"id": "2712", "revid": "128268", "url": "https://sc.wikipedia.org/wiki?curid=2712", "title": "Butch Hartman", "text": "Elmer Earl Hartman IV, prus connotu comente Butch Hartman, (Highland Park, Michigan, 10 de ghenn\u00e0rgiu 1965) est unu disegnadore e regista americanu, chi adi imbentadu is cartones \"Due fantagenitori\" e \"Danny Phantom\".\n "}
{"id": "2716", "revid": "164", "url": "https://sc.wikipedia.org/wiki?curid=2716", "title": "FEMMINA ACCABADORA", "text": ""}
{"id": "2718", "revid": "587", "url": "https://sc.wikipedia.org/wiki?curid=2718", "title": "Pompu", "text": "Pompu est unu cumunu de sa prov\u00ecntzia de Aristanis."}
{"id": "2724", "revid": "149866", "url": "https://sc.wikipedia.org/wiki?curid=2724", "title": "Timmy Turner", "text": "Timothy \"Timmy\" Turner esti su personaggiu principali de su cartoni Due Fantagenitori.\nStoria.\nTimmy esti unu pi\u00e7ocheddu de 10 annus chi deppidi afrontai situazionis meda traballosas: Francis, unu cumpanju de scola meda malu, Denzel Crocker, unu professori meda maccu, ma prima de tottu Vicky, una \"babysitter\" porfiosa, mala e crueli. Po furtuna una d\u00ec arribanta po issu Cosmo e Wanda, Dusu PantaDiddinus chi podinti fai casi totus is maxias po du accuntentai."}
{"id": "2727", "revid": "164", "url": "https://sc.wikipedia.org/wiki?curid=2727", "title": "Due fantagenitori", "text": ""}
{"id": "2728", "revid": "164", "url": "https://sc.wikipedia.org/wiki?curid=2728", "title": "Nugoro", "text": ""}
{"id": "2730", "revid": "6650", "url": "https://sc.wikipedia.org/wiki?curid=2730", "title": "Francesco Totti", "text": "Giogada cumente attaccante in sa Roma dae candu fidi unu pitziocheddu."}
{"id": "2731", "revid": "6577", "url": "https://sc.wikipedia.org/wiki?curid=2731", "title": "A.S. Roma", "text": "Sa A.S. Roma (\"Associazione Sportiva Roma\") est una sotziedadi de palloni de Roma."}
{"id": "2737", "revid": "772", "url": "https://sc.wikipedia.org/wiki?curid=2737", "title": "Simone Perrotta", "text": "Simone Perrotta (Ashton-under-Lyne, 17 de cabudanni 1977) est unu giocatore de calcio italianu. Jogada cumente atacante in sa Roma."}
{"id": "2738", "revid": "772", "url": "https://sc.wikipedia.org/wiki?curid=2738", "title": "Alessandro Faiolhe Amantino", "text": "Alessandro Faiolhe Amantino (Belo Horizonte, 1 de austu 1980) prus notu cumente Mancini, est unu giocatore de pallone brasilianu. Giocada cumente atacante in su A.C. Milan."}
{"id": "2741", "revid": "164", "url": "https://sc.wikipedia.org/wiki?curid=2741", "title": "Mancini", "text": ""}
{"id": "2746", "revid": "772", "url": "https://sc.wikipedia.org/wiki?curid=2746", "title": "Christian Panucci", "text": "Christian Panucci (Savona, 12 de aprile 1973) est unu giocatore de pallone italianu. Giogada cumente difensore in sa Roma."}
{"id": "2751", "revid": "164", "url": "https://sc.wikipedia.org/wiki?curid=2751", "title": "Gdansk", "text": ""}
{"id": "2760", "revid": "263", "url": "https://sc.wikipedia.org/wiki?curid=2760", "title": "Sassari", "text": ""}
{"id": "2761", "revid": "1054", "url": "https://sc.wikipedia.org/wiki?curid=2761", "title": "Cagliari", "text": ""}
{"id": "2762", "revid": "164", "url": "https://sc.wikipedia.org/wiki?curid=2762", "title": "Oristano", "text": ""}
{"id": "2763", "revid": "164", "url": "https://sc.wikipedia.org/wiki?curid=2763", "title": "Nuoro", "text": ""}
{"id": "2764", "revid": "564", "url": "https://sc.wikipedia.org/wiki?curid=2764", "title": "Olbia", "text": ""}
{"id": "2765", "revid": "564", "url": "https://sc.wikipedia.org/wiki?curid=2765", "title": "Tarran\u00f3a", "text": ""}
{"id": "2766", "revid": "564", "url": "https://sc.wikipedia.org/wiki?curid=2766", "title": "Tarranoa", "text": ""}
{"id": "2767", "revid": "564", "url": "https://sc.wikipedia.org/wiki?curid=2767", "title": "Provincia di Olbia-Tempio", "text": ""}
{"id": "2781", "revid": "7227", "url": "https://sc.wikipedia.org/wiki?curid=2781", "title": "Otzana", "text": "Otzana (in italianu \"Ottana\") est una bidda de sa Prov\u00ecntzia de N\u00f9goro in sa Barb\u00e0gia de Ollollai, s'agatat a 185 metros subra su mare e giughet 2.526 bividores.\nSu n\u00f9mene.\nMassimo Pittau iscriet chi su documentu prus antigu in ue cumparet custu n\u00f9mene est su Condaghe de Silki. Sa bidda est numenada \"Ozan\" e l'imbenit sa bidda a capu de sa curadoria. Pro Pittau sa -\"n\" a s'agabbu de sa par\u00e0ula est unu signale craru chi siat unu top\u00f2nimu sardianu o nur\u00e0gicu.\nUn\u2019\u00e0tera teoria de Pittau est chi s'or\u00ecgine siat dae \"Octis\", \"Ottis\", o si nono potzat \u00e8ssere derivadu pro more de \"Ottano\", unu person\u00e0giu a metade de caminu intre de s\u2019ist\u00f2ria e sa parist\u00f2ria.\nIn su 1388 sa bidda est numenada.che a \"O\u00e7ana\": cumparet che a una de sas biddas chi ant firmadu pro sa paghe intre de Lionora de Arborea e Giuanne de Aragona.\nSu sartu.\nOtzana est una comuna de sa prov\u00ecntzia de N\u00f9goro, chi at 2422 residentes. Est posta in sa Badde M\u00e8dia de su Tirsu e su territ\u00f2riu suo s\u2019isterret pro 45,16 chil\u00f2metros cuadrados. Sa bidda est posta in s'oru de s\u2019\u00e0rea alluvionale de su Tirsu a s'ala de sos c\u00f9curos chi marcant su comintzu de sa Barb\u00e0gia de Ollollai: su c\u00f9curu prus artu est Monte Nieddu de 419 metros.\nSu territ\u00f2riu comunale est a l\u00e0cana cun sos territ\u00f2rios de sas biddas de Gol\u00f2thene, Norag\u00f9gume, Ortzai, Orane, Sarule e S\u00e8dilo. In su sartu b\u2019at terrinos gran\u00ecticos, trach\u00ecticos cun benas de scistu e calcares m\u00f9rinos, duncas terrinos chi non sunt bonos pro sa coltivatzione: est pro custu chi sa parte bassa de su cumonale est sena tupas e \u00e0rbores, mentres sa parte arta de sos c\u00f9curos est rica de padentes.\nS'ist\u00f2ria.\nSa pres\u00e8ntzia de domus de janas e de sa Muralla megal\u00ectica de Monte Nieddu in su cumonale de Otzana est testimonia de sa pres\u00e8ntzia de s\u2019\u00f2mine giai in \u00e8poca prenur\u00e0gica.\nSu nuraghe Marasorighe e su Nuraghe T\u00e0linos sunt imbetzes sa cunfirma de una tziviltade nur\u00e0gica presente in su territ\u00f2riu, nessi dae su 1600 a.i.C.. Paret documentada fintzas sa pres\u00e8ntzia de sos romanos, mancari galu meda b\u2019apat de istudiare e de iscob\u00e8rrere.\nMassimo Pittau narat chi dae su s\u00e8c. VII a.p.C. Otzana siat istadu su tzentru de ispartzinadura de su Cristian\u00e8simu de su tzentru de sa Sardigna: fiat difatis una di\u00f2tzesi manna meda ca de custa di\u00f2tzesi fiant parte: Macumere, Mul\u00e0rgia, B\u00f2rore, B\u00ecroro, Norag\u00f9gume, Bortigale, Santa Maria de Sauccu, Duarche, Silanos, Lei, Gol\u00f2thene, Illorai, B\u00f2tidda, Oroteddi, Orane, Sarule, Onieri e N\u00f9goro. In su 1502 nde l\u2019ant bogadu sa di\u00f2tzesi e posta in S\u2019Alighera, ca fiat sa bidda collegada m\u00e8gius cun sa pen\u00ecsula ib\u00e8rica e duncas cun sa parte prus manna de sa Corona de Aragona, in ue su Regnu de Sardigna fiat intradu.\nSa cultura.\nSa catedrale de Santu Nigola, fraigada intre de su 1140 e su 1160, dat s'idea de s'importu mannu chi Otzana teniat in sa Sardigna pro su Cristian\u00e8simu. Fiat difatis in su tempus de mesu sa sea de una de sas di\u00f2tzesis (di\u00f2tzesi sufrag\u00e0nea dipendente dae sa sea de Dore) prus mannas de totu sa Sardigna chi colliat 18 biddas, su logu in ue istaiat su p\u00ecscamu. Sa di\u00f2tzesi est istada a pustis cantzellada e posta in s'Alighera. Sa catedrale de Santu Nigola est a \u00f2bligu a l'ammentare ca est una de sas cr\u00e8sias rom\u00e0nicas prus de importu de totu sa Sardigna, fata in trachite de colores diferentes: niedda, m\u00f9rina e biaita. In intro si podet ammirare su \"Pol\u00ecticu\" de Marianu IV de Arborea de su 1344, chi est sa sola rafiguratzione pintada de Marianu chi esistit. \u00c0teras cr\u00e8sias de importu sunt sas cr\u00e8sias de Sant'Antoni (de su fogu) e de Santa Maria.\nS'economia.\nIn sos annos '60 de su 1900 Otzana est parte de unu progetu italianu pro industrializare sas zonas italianas cunsideradas arretradas: paris cun Portu Turres, Ass\u00e8mini e \u00e0teros giassos, si pensaiat chi si in unu tzentru de sa Sardigna si fiat fatu unu polu industriale de importu s'esseret p\u00f2didu dare richesa a logos galu tropu ligados a sos setores \u201cbetzos\" de s'atividade econ\u00f2mica (economia agr\u00eccula e de pastoriu), e fintzas chi esseret istada una manera pro batallare situatziones de banditismu e de criminalidade e pro f\u00e0ghere a manera chi sa gente no esseret emigrada. Detzident duncas de ponnerent ind\u00f9strias ch\u00ecmicas (Anic, Montedison) chi comintzant a produire In su 1973 e una tzentrale el\u00e8trica. Sa faddina manna de sas pol\u00ecticas industriales, sa crisi de su petr\u00f2liu \"e\" unu mudamentu de sos assetos internatzionales de su setore de sas fibras sint\u00e8ticas at fatu dannu mannu in totu su giassu, ca nd'at bogadu traballos \"traditzionales\", at mudadu s'economia, at controidu una cr\u00e8schida de Imprendidores locales e fatu a manera chi gente meda apat chircadu traballu in su disterru.\nSas festas.\nSa festa prus manna e famada de Otzana est sena duda peruna su Carrasegare, pro more de sa festa e de sas m\u00e0scaras suas - connotas in totu sa Sardigna e in It\u00e0lia - chi sunt dev\u00e8nnidas s\u00ecmbulu de sa bidda matessi. Pro su Carrasegare turistas meda acudint a Otzana pro mirare sas caratzas otzanesas. Sa die de Sant\u2019Antoni de su fogu b\u2019est \"sa prima essida\u201d, cando in tundu a su fogu s\u2019add\u00f2biant totu sas caratzas de sa traditzione: sos Merdules, sos Boes e sa Filonzana. Pro istudiosos meda custa manifestatzione \u00e0teru no est che una rapresentatzione de sa bida fitiana, ca sas m\u00e0scaras mustrant person\u00e0gios, ruolos, momentos de bida in sos campos (s\u2019ar\u00f2ngiu, su sem\u00ecngiu, s'inc\u00f9ngia e gasi a sighire).\nIn frau de sa festa de Sant\u2019Antoni e de su Carrasegare est impitadu s\u2019afuente, unu pratu in r\u00e0mene decoradu cun car\u00e0teres g\u00f2ticos, impreadu fintzas in frau de sa Chida Santa, chi devennet un\u2019istrumentu musicale: su pratu est difatis addobbadu cun una crae manna pro fagheret unu sonu chi est sa cad\u00e8ntzia de su ballu t\u00ecpicu de Otzana \u201csu ballu de s\u2019afuente\u201d.\nSa festa de su patronu, Santu Nigola, est sa tertza dom\u00ecniga de maju: si comintzat cun sa professone chi essit dae sa cr\u00e8sia de Santu Nigola e a in cue torrat matessi. In custos \u00f9rtimos annos sunt torrende a bogare a campu una traditzione antiga, sa de pigare a sa professone sos boes, s'animale chi pro sos massajos fiat fonte de r\u00e8dditu e de sustentamentu, ma fintzas de fortza de traballu. Agabbada sa prepissione su pre\u00ecderu dat sa beneditzione a sos animales, caddos e boes. A pustis de sa missa comintzat sa festa tzivile, cun ballos e cantos a su sero. Sa festa de Nostra Segnora de Mes\u2019austu si festat su 15 de austu; sa particularidade de custa festa est chi s'ist\u00e0tua de Nostra Segnora chi est pigada in professone est bestida in bestire otzanesu antigu. assempru raru in totu sa Sardigna, e c\u00e0rriga de oraria (ex voto). Pro su chi pertocat sa parte tzivile b\u2019at de n\u00e0rrere chi est festada in tres dies. su 14, su 15 e su 16 de austu."}
{"id": "2793", "revid": "164", "url": "https://sc.wikipedia.org/wiki?curid=2793", "title": "Omine", "text": ""}
{"id": "2800", "revid": "240", "url": "https://sc.wikipedia.org/wiki?curid=2800", "title": "Dusu pantadiddinus", "text": ""}
{"id": "2801", "revid": "240", "url": "https://sc.wikipedia.org/wiki?curid=2801", "title": "Dusu Panta Diddinus", "text": ""}
{"id": "2804", "revid": "1054", "url": "https://sc.wikipedia.org/wiki?curid=2804", "title": "Can\u00ecsca", "text": ""}
{"id": "2807", "revid": "158308", "url": "https://sc.wikipedia.org/wiki?curid=2807", "title": "G\u00f9spini", "text": "Guspini (13.000 bividoris) est sa cuarta bidda po numeru de bividoris de sa prov\u00ecntzia de Sud Sardigna.\nIn annus '90, ant serrau is minieras, ca fiant sa ricchetza de sa bidda, e po cussu sa bidda at importau genti de totu su Campidanu de Mesu. Su sindigu est Giuseppe De Fanti.\nTenit tres cresias distribuiras in totu sa bidda: santu Niccobau (sa printzipali posta in su centru storicu sostituida a sa cresia de Santu Pisandulu accanta de su Montigranaticu), santu Giuanni Bosco mei is Boinargius (parti noba de su centru abitau che fiat utilizada po s'allevamentu de bois), e santu Piu X (a sa parti de sa mitza de Santa Maria). Sa festa printzipali de sa bidda est \"Sa festa manna\" o \"Sa festa de s'Assunta\", celebrada in Austu. Custa festa tenit arrexinis in su tempu passau risalenti a sa costrutzioni de sa cresia secundaria in sa parrocchiali de Santa Maria Assunta in su 1100-1200 circa.\nDuranti s'annu doi funt generalmenti atra festas minoris: santu Isidoru (cun sa cresia e' sattu accanta de sa zona industriali cabendi a Terraba), santu Iroxi (cun sa cresia e' sattu andendi a Gonnos), santu Pedru (a sa cresia de santu Giuanni Bosco).\nSa parrocchiali tenit un organu de su 1700 costau meda francus po is dimensionis de sa bidda in cussu periudu (2000 cristianus circa); e tenit is sembiantzas de un armadiu, e tenit una tastiera e una dexina de registrus, ed est pintau cun composizionis frorialis semplicisi birdisi e giallus cu is contornus nigheddus.\nIn su mesu de sa bidda do'i est una collina tzerriada \"su Cuccuru e'Zeppara\", atta circa 150 metrus e sa perda chi da compoinit est beccia de 3 milliois de annus.\nImportanti interessi storicu est sa miniera de Montibecciu, pratzira cun su Cantieri de Levanti, ab\u00ec in passau si sceberat su minerali, e cun su centru abitau de vetti 100 cristianus, ma ca prima ospitada meda prus genti ca traballada in sa miniera. Totu is atras minieras funt distribuidas in totu su terrenu arburesu e guspinesu fintzas a sa costa Arburesa."}
{"id": "2811", "revid": "6577", "url": "https://sc.wikipedia.org/wiki?curid=2811", "title": "Bera Cresia de Gesu", "text": "Sa \"Bera Cresia de Gesu\" esti una cresia non-confessionali (indipendenti) criada in su 1917 in sa cittadi de sa Tzina Beijing. In su 2005, sa cresia portada unu tanti de fidelis de 1.5 - 2.5 milionis, chi bivinti in 45 paisus e 6 cuntinentis. Sa cresia esti bessida prus manna kizi in su bintesimu seculu partendi de su movimentu Pentecostali bixinu a su Cristian\u00e9simu. Sa cresia narrada custu chi esti iscrittu in su \"Vangelu\" a tottas is nazionis prima de su segundu arribu de Gesu. In su 1967, est nascia a Los Angeles s'Assemblea Internazionali de sa Bera Cresia de Gesu\nIs dexi dottrinas printzipalis.\nIs dexi dottrinas essentzialis de sa Cresia funti:"}
{"id": "2812", "revid": "7227", "url": "https://sc.wikipedia.org/wiki?curid=2812", "title": "Cagliari Calcio", "text": "Cagliari Calcio est sa sociedadi calcistica de Casteddu, est sa prus connota de sa Sardigna in Italia. \nEst n\u00e0scia in su 1920. Unu de is momentus prus importantis de s'ist\u00f2ria sua est sa bitoria de su \"Scudetu\" in su campionau de sa serie A Italiana in s'annu 1969/1970. In su \"Cagliari Calcio\" at giogau Gigi Riva puru, unu de is prus mannu campionis de su calciu mondiali de totus is tempus. Poi de Massimo Cellino, su presidenti de oi est Tommaso Giulini e s'allenadori Massimo Rastelli."}
{"id": "2813", "revid": "19917", "url": "https://sc.wikipedia.org/wiki?curid=2813", "title": "Idrogenu", "text": "S' Idr\u00f2genu est su primu elementu de sa t\u00e0ula peri\u00f2dica de sos elementos, ada simbulu H e n\u00f9meru at\u00f2micu 1.\nEsistit prus de atteru comente molecola formada dae duos \u00e0tomos. Est s' elementu prus abbundante, tantu chi est presente fintzas in s'abba. A temperadura ambiente esistit comente gas, chentza colore e meda aframiante."}
{"id": "2817", "revid": "7227", "url": "https://sc.wikipedia.org/wiki?curid=2817", "title": "Ortueri", "text": "Ortueri est una bidda de 1.437 bividores de sa Prov\u00ecntzia de N\u00f9goro in su Mandrolisai.\nSu n\u00f9mene.\nPro Paulis (1987) su t\u00e8rmine est de or\u00ecgine preromana. Pro Pittau (1997) imbetzes s\u2019origine est sardiana o nur\u00e0gica e cheret n\u00e0rrere \u201clogu de ortos\u201d.\nSu sartu.\nOrtueri est una bidda de su Mandrolisai, cun unos 1 076 abitantes. Posta a un\u2019art\u00e0ria de 584 metros subra su livellu de su mare, est a l\u00e0cana a norte cun Neoneli, a est cun Austis e S\u00f2rgono, a sud cun Samugheo e a ovest cun Busache e Ula Tirsu.\nS\u2019ist\u00e8rrida de su sartu est de unos 400 \u00e8taros. M\u00e8ritant una visita is singiales de sa tziviltade Romana chi sunt ispartzinados in totu su territ\u00f2riu, ma sa cosa chi prus si podet godire sunt is profumos e sa bellesa de Natura. Su terrinu est fatu prus che \u00e0teru de rocas de granitu, cun un'art\u00e0ria chi mudat tra is 400 e is 700 metros subra su livellu de su mare; a norte de sa bidda b\u2019est sa punta prus arta: Sa Pedrarba (813 metros) in ue agatamus su monte de granitu numenadu \"Sa conca de s\u2019isteddu\", de ue si podent b\u00ecdere is Montes de su Gennargentu cara a est, a s'\u00e0teru chirru su mare de Crabas. In sartu medas sunt is benas chi in is tempos passados si creiant miraculosas pro is mal\u00e0idos de mal\u00e0ria. Su territ\u00f2riu est ricu de b\u00ecngias, matas de ortigu e olia. \nIn mesu de sa natura e de sa riserva naturale anca bivent: sirbones, margianes, d\u00e0inos, pojanas, e \u00e0teros animales chi in ue agatant aconcu. Est poss\u00ecbile f\u00e0ghere passigiadas a pee o a caddu in su buscu fitu e profumadu de Su\u00e8rgios e ghiddostre de su Parcu \"Mui Muscas\", in ue no est dif\u00ectzile addobiare calicunu molenteddu sardu, arratza in estintzione, chi bivet in su Parcu e est prot\u00e8gidu pro more de sa lege de s'om\u00f2nimu \"Parcu de su Molente Sardu\".\nS'ist\u00f2ria.\nIs ist\u00f9dios atestant chi in custos logos s'\u00f2mine b\u2019at fatu abitad\u00f2rgiu giai dae s'\u00f9rtima fase de su neol\u00ecticu (6000-2800 annos in antis de Cristos); lu atestant is dolmen (is de \"Preda Lada\" e \"Ghenna de Giuncu\") e is domos de janas (in is localidades \"Forreddos\" e \"Nuracche\") chi a dolu mannu che sunt istadas ghetadas.\nMedas de prus sunt imbetzes is testimonias de s\u2019edade nur\u00e0gica. In su sartu sunt presentes diferentes nuraghes, prus che \u00e0teru de cussos a una turre (\"su linnari\", \"Leonai\", \"Baddoro\"), ma non mancant peri duos nuraghes de tipu cumplessu (\"su Nuracche\" e \"Nuracche Orale\"). In sa zona de \"Ghenna 'e Giuncu\" s\u2019agatat galu carchi tumba de gigantes bene mantesa.\nDe s\u2019edade romana b'abarrant prus che \u00e0teru materiales archeol\u00f2gicos de natura diferente; sa prima populatzione incomintzat a bivere in \"S'arte de Travi\" e \"Ales Ruinas\" chi fiat, in antis, una col\u00f2nia romana. In sa necr\u00f2poli de \"Pedra Litterada\", iscoberta in su 1930, est istadu agatadu materiale meda, in mesu de custu ddoe fiat peri una ep\u00ecgrafe funer\u00e0ria de su I-II s\u00e8culu a pustis de Cristos. Ischimus chi su territ\u00f2riu de Ortueri fiat ocupadu finas a pustis de sa derruta de s\u2019imperu romanu; in is sitos de \"Nuracche\" e \"Trigacori\" difatis sunt istados agatados cantos de tzer\u00e0mica dat\u00e0biles a su de VII-VIII s\u00e8culos in antis de Cristos. Est poss\u00ecbile chi intro de sa fine de I mill\u00e8nniu, totu is n\u00f9cleos abitativos minoreddos siant ispar\u00e8ssidos e siat abarrada petzi sa bidda de Ortueri. In s'arte de \"Pran'e Laccos\" s'agatant tumbas anca sunt iscritas, in su covecu de pedra, is initziales DM, dedicadu a is \"Dei Mani\".\nCusta in su per\u00ecodu giuigale aparteniat a sa curadoria de su Mandrolisai chi faghiat parte de su giuigadu de Arborea e a pustis, in s'\u00ecnteri su per\u00ecodu sab\u00e0udu, at fatu parte de sa contea de Santu Martine, Terra de sos Valentino.\nSa cultura.\nSa cr\u00e8sia parrochiale de Santu Nicola est istada fraigada intre su 1776 e su 1803, e s'agatat pr\u00f2piu in mesu de sa bidda. Est sa Cr\u00e8sia printzipale de Ortueri, cun unu campanile de 38m , chi est pro art\u00e0ria su segundu prus mannu de totu sa Sardigna. In intro b'est chistida una trona, un'\u00f2rganu de linna pintadu e unu baldachinu de su 1908.\nSa cr\u00e8sia de Santa Maria s'agatat imbetzes in pitzu de unu montigheddu dae nue d\u00f2minat sa bidda, anca prima, in is tempos antigos, s'agataiat unu t\u00e8mpiu paganu.\nIn localidade Mui Muscas, a 2 km dae sa bidda, b'est su Parcu de su molente sardu, inghiriadu dae un'ist\u00e8rrida de b\u00ecngias, oll\u00e0rgios e su\u00e8rgios, \u00f2spitat ratzas diferentes, chi si chircat de sarvare dae s'estintzione.\nSa limba.\nSu sardu de Ortueri faghet parte de su grupu de is variantes de mesania, est a n\u00e0rrere cussos limb\u00e0gios chi sunt a mesania intre is chi benint iscritos impreende sa grafia logudoresa e is chi impreant sa grafia campidanesa.\nInoghe si podet b\u00ecdere unu testu iscritu in ortueresu.\nS'economia.\nS'agricultura est su setore econ\u00f2micu chi impignat de prus is ortueresos; medas a beru sunt is padentes prenos a olias, a bides o \u00e0rbores de fr\u00f9tora. Si b'agatant per\u00f2 finas allevamentos de berbeghes e b\u00f9ulos. Ortueri est famadu pro comente inoghe s'ischit bogare e traballare su ortigru e peri pro sa produtzione de binos bonos, ma est fintzas numenadu pro is traballos in ortigu, de antigu prest\u00ecgiu, pro s'originalidade e s'abilidade de is artesanos e pro sa tessidura de orbatze chi est manigiada pro faghere is cost\u00f9menes de sa traditzione sarda.\nIs festas.\nSu 16 e su 17 de ghenn\u00e0rgiu si festat Santu Antoni de su fogu; in sa pratza s\u2019allughent sa tuvera, est a n\u00e0rrere unu fogu mannu e tr\u00e8ighi \u00f2mines chi si mutint Antoni faghent tr\u00e8ighi giros a in tundu de sa tuvera narende unu Credo.\nSa de tres dom\u00ecnigas de maju b\u2019est sa festa de Santu Nicola; pro custa festa si preparant Is Angules, unu durche, forsis de or\u00ecgine bizantina, fatu de s\u00ecmula e mele, \u00f9nicu in totu sa Sardigna, sa die de sa festa custas benint beneitas, pigadas in prufessone e ofertas a totu is de sa bidda. Sa dom\u00ecniga a pustis si festat s\u2019otava, semper in onore de santu Nicola: si faghet sa professone cun is giuos de is boes e a custos in is corros li benint postos is moddighinas, panes tundos fatos cun pabassa e m\u00e8ndula. Semper pro Santu Nicola ddoe est fintzas una festa su 6 de nadale, cun prufessones, coros e ballos sardos.\nSu 8 de cabudanni in sa cresiedda rurale si festat santa Maria, cun sa santa chi benit leada de sa cr\u00e8sia de su Patronu fintzas a Santa Maria. In onore suo, segant una mata arta e a pustis da pulint de is naes e in sa punta benit posta una bandela de linna cun in a intro una pariga de puddas. A pitzu de sa bandela s'ac\u00e0piat unu pane tundu fatu in domo e beneitu \"su Pitzudu\". Ancora oe is pitzocos faghent a gara pro artziare a \"nde l\u00f2mpere sa Bandela\".\nSa de tres dom\u00ecniga de cabudanni b\u2019est sa festa de s\u2019Addolorata; sa capelledda est istada fraigada in su 1925 da Illuminadu Cabiddu, unu para frantziscanu chi a pustis de \u00e8ssere istadu fertu in sa prima gherra, sanat, pro isse gr\u00e0tzias a unu mir\u00e0culu de sa Madonna.\nIn sa prima dom\u00ecniga de beranu, s\u2019amministratzione organizat da una paja de annos bonos, sa manifestatzione Magasinos Apertos, cun sa cale si chircat de avalorare sa produtzione vitivin\u00eccola e a favorire e prom\u00f2vere su eno-turismu, est a n\u00e0rrere su turismu ligadu a s\u2019atividade de is b\u00ecngias e de su binu.\nIn su parcu de Mui Muscas cussu de su poleddu de ratza sarda si organizant cada annu \"Le giornale dell\u2019asino\", in ue chi cheret podet b\u00ecdere e tocare is poleddos, inoghe si organizant peri cursos de onoterapia."}
{"id": "2818", "revid": "3602", "url": "https://sc.wikipedia.org/wiki?curid=2818", "title": "Su patriotu sardu a sos feudatarios", "text": "Su patriotu sardu a sos feudatarios (nodidu finas comente Procurade 'e moderare) est unu cumponimentu patri\u00f2ticu iscritu in su 1794-1796 dae Frantziscu Inni\u00e0tziu Mannu, magistradu de s'Audi\u00e8ntzia Riale.\nSu cumponimentu est iscritu in 47 otavas, cun s'ischema m\u00e8tricu \"a bb cc dd e\". S'ist\u00f2ria de custu innu comintzat in su 1793, cando sos Istamentos detzident de imbiare a Torinu 6 delegados, in rapresent\u00e0ntzia de sa Natzione Sarda, pro preguntare a su rei s'approv\u00e0da sua de sas \"Chimbes preguntas\", unu documentu chi diat a serbire pro megiorare unu pagu sa situatzione sarda.\nPetantis chi sa deleg\u00e0da lompiat a Torinu, su visurrei iscriet a su re ca sas \"preguntas\" e s'\u00f2rganu chi ddas aiat iscritas (sos Istamentos) cheriant s'autoguvernu de sa Sardigna.\nSu rei retzit sos deputados sardos una loba de meses a pustis, e nemancu ddi donat arrespusta, ei su ministru Graneri imbiat a su visurrei a n\u00f2mine de su rei unu paperi narende ca sas dimandas non fiant aprovadas.\nPetantis chi in Sardigna fudint isetande s'arrespusta de su rei, su visurrei incumintzat a fagher ponner in presone una loba de cuddas persones chi aiant traballadu pro iscr\u00ecere sas dimandas; a mesudie de lunis, 28 de Arbile 1794, fiant postos in presone Bissente Cabras et Bernardu Pintor. Pagas oras a pustis cumentz\u00e0at sa Sarda Revolutzione, ki dia durare pro tres annos. Totu su populu, sos possidentes e medas de sos istamentarios, armados, intrant in Casteddu e in una chida ebbia, prus de 500 piemoneses fiant a\u00e7apados, carriados, imbarcados e imbiados torra a domo. Pro custu in Casteddu custa die est amentada che \"dii de s'a\u00e7apa\", e oe etotu regordada che \"Die de sa Sard\u00ecnnia\" a manera ufitziale dae sa Regione sarda. \nS'Innu est su Cantu ufitziale de sa Sardigna, chi sa Regione Autonoma at seberadu.\nCustu cumponimentu ddu ant bortadu in limbas angenas: in inglesu dae John Warre Tyndale in su 1849 cun su titulu \"Endeavor to moderate...\", in frantzesu dae Auguste Boullier in su 1864 cun su titulu \"Songez \u00e0 mod\u00e9rer...\", in italianu in su 1896 dae Bustianu Satta, e in tedescu dae B. Granzer e B. Sch\u00fctze in su 1979 cun su titulu \"Die Tyrannei\"."}
{"id": "2821", "revid": "173576", "url": "https://sc.wikipedia.org/wiki?curid=2821", "title": "Cuartu Sant'Aleni", "text": "Cuartu Sant'Al\u00e8ni (iscrittu fintzas comente Quartu Sant'Aleni, in italianu \"Quartu Sant'Elena\") est una tzitade de 70 000 abitantes e comunu de su Campidanu, in sa tzittadi metropolitana de Casteddu.\nSu s\u00ecndigu est Graziano Milia. Cuartu pigat su n\u00f9mene da sa perda mulla romana.\nSa tirada de Cuartu cumprendit bona parte de Molent\u00e0rgius, 26 km de su Puettu, Margine Rosso, Sant'Andrea, Capitana, Is Mort\u00f2rius, Mari Pintau, Cala Regina, Geremeas-Kal'e Moru. "}
{"id": "2918", "revid": "38", "url": "https://sc.wikipedia.org/wiki?curid=2918", "title": "Prov\u00ecntzia de Casteddu/campidanesu", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;8153&lt;/parentid&gt;\n &lt;timestamp&gt;2007-07-02T09:19:16Z&lt;/timestamp&gt;\n &lt;contributor&gt;\n &lt;username&gt;M64&lt;/username&gt;\n &lt;/contributor&gt;\n &lt;comment&gt;Redirecting to Prov\u00ecntzia de Casteddu&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;"}
{"id": "2923", "revid": "2404", "url": "https://sc.wikipedia.org/wiki?curid=2923", "title": "Thal\u00eda", "text": "Ariadna Thal\u00eda Sodi Miranda (Tzitade de Messicu, su 26 de austu de su 1971), prus conoschida popularmente commente Thal\u00eda o uffitzialmente cumenti Thal\u00eda Sodi, est una cantante e attora messicana ki bivit me is Istados Unidos. Est filla de su dotore e criminologu messicanu Ernesto Sodi Pallares e de Yolanda Miranda.\nEst conoschida pro is discos m\u00f9sicales in limba ispagnola e telenovelas suas fatas me is annos 1990. Su maridu suu est su produtore Tommy Mottola cun kini tenit una filla, Sabrina Saka\u00eb Mottola Sodi, naschida su 7 de santugaine de su 2007. Cun unos 25 miliones de discos bendidos, est una de is cantantes prus de importu de su mundu ispanicu. Sa boghe est mezzosopranu e tenit unu rezistru de tres ottavas (segundu una interbista fata cun issa in 2006)."}
{"id": "2925", "revid": "2404", "url": "https://sc.wikipedia.org/wiki?curid=2925", "title": "Monte Lerrono", "text": "Est su monte prus artu de Pattada (1094 metros);\nIn su demaniu forestale b'at cherbos, muvras, porcrabos; in sas puntas prus artas bolat s'abila reale. Sa Funtana de Rode' connota pro sas abbas friscas e jaras. Ateros zassos de biere: serra 'e chelos; tratascias.\nDae carc'annu si bi curret una de sas menzus tapas de su mondiale de rally.\nA in basciu b'est su lagu de su Riu Mannu, una diga de 72 miliardos de litros de abba.\nA curtzu a sa diga b'est su Nuraghe de Lerrono, chi si podet biere in mamentos de sicagna ebia, ca s'abba nche l'at cobertu."}
{"id": "2932", "revid": "587", "url": "https://sc.wikipedia.org/wiki?curid=2932", "title": "Bantina", "text": "Bant\u00ecna (it. Bantine) est una fratzione de Pattada chi contat pius pagu 'e 100 aminas. L'agatamus a 3 chilometres dae sa 'idda, a 640 metres de alt\u00e0ria, in sa carrera chi andat a Oscheri.\nMentovada sa \"mata 'e Antina\", ue b'at terrinos bonos meda pro oltaliscias.\nSu pius connotu 'e sos Bantinesos est Pedru Pesutzu, poete mannu de su 1700."}
{"id": "2933", "revid": "587", "url": "https://sc.wikipedia.org/wiki?curid=2933", "title": "Pesutzu Pedru", "text": "Poete mannu de su '700, connotu finas comente Pisurci o Pisurtzi, n\u00e0schidu in Bantina. \nIn mesu a su chi at iscritu signalamus: \"Cantone de su cabaddareddu\", \"Su cazzadore, sa chelva e 'i su pastore\", \"Malissias e difettos de sas feminas\", \"S'abe, e bai nende\"."}
{"id": "2935", "revid": "7227", "url": "https://sc.wikipedia.org/wiki?curid=2935", "title": "Otieri", "text": "Otieri, \"Othieri\" o \"Utieri\" (in italianu \"Ozieri\") est una bidda de sa prov\u00ecntzia de T\u00e0tari cun 10.829 abitantes. Tratas de sa cultura prenuragica de su neoliticu las agatamus in sas grutas de \"Santu Miali\", a sa essida de sa tzitade.\nAndamentu demograficu.\nSegundu a sos datos de su censimentu 2001 in su Comune de Othieri b'aiat 11.334 abitantes residentes, de custos 8.024 abitantes (su 71%) in sa tzitade de Othieri. Sos ateros logos in ue b'istat zente de su terrinu cumonale sunt Santu Nigola chin 1.627 abitantes e Chilivani chin 294 abitantes, tando chi sos ateros abitantes ispartos sunt 1.389.\nIstoria.\nSu territoriu de Othieri est populadu dae cando s'omine fit in sa preistoria."}
{"id": "2936", "revid": "13611", "url": "https://sc.wikipedia.org/wiki?curid=2936", "title": "Limba ispagnola", "text": "Sa limba ispagnola est una limba romanza otzidentale, commente su sardu, faeddada in Ispagna e in una parte manna de Am\u00e9rica. Est sa limba romanza prus faeddada in su mundu. Atualmente la faeddant como 500 miliones de pessonas commente limba mama e unos 60 miliones commente segunda limba. Sa limba ispagnola benit de su latinu vulgare faeddadu in sa Pen\u00ecnsula Ib\u00e9rica septentrionale e tenit influ\u00e8ntzias de sas limbas faeddadas antigamente in cudda pen\u00ecnsula.\nSas bariedades.\nSu ispagnolu faeddadu tenet duas bariedades fundamentales: septentrionale et meridionale. Sa bariedade septentrionale est carateritzada dae sa pronuntzia de totu sas \"s\" da chi sunt in antis de consonantes et in fine de per\u00e0ula et dae sa pron\u00f9ntzia de sas s\u00eclabas \"ce/ci\" e sa \"z\" commente [th]. \nSa bariedade meridionale si caraterizat pro no pronuntziare sempre sa \"s\" finale in antis de sas consonantes."}
{"id": "2938", "revid": "2404", "url": "https://sc.wikipedia.org/wiki?curid=2938", "title": "Tunisia", "text": "Sa Tunisia (in \u00e0rabu: \u062a\u0648\u0646\u0633\u200e, T\u016bnis), ufitzialmente \"Rep\u00f9blica Tunisina\" (in \u00e0rabu: \u0627\u0644\u062c\u0645\u0647\u0648\u0631\u064a\u0629 \u0627\u0644\u062a\u0648\u0646\u0633\u064a\u0629\u200e, A su-Jumh\u016briyyah at-T\u016bnisiyya), est un'istadu de su Nordafrica. Sa capitale est T\u00f9nisi. \nS'istadu contat unos 11.551.000 bividores e tenet ist\u00e8rrida de 163 610 km\u00b2. Est inf\u00f9ndidu dae su mare Mediterr\u00e0neu e chi faghet l\u00e0cana cun s'Algeria a ovest e sa L\u00ecbia a sud e a est.\nSi creet chi su n\u00f9mene suo, T\u016bnus, t\u00e8ngiat or\u00ecgine dae sa limba b\u00e8rbera, cun su significadu de ispuntone, o, cun prus probabilidade, \"logu in ue passare sa note\" (a osservare sa currespond\u00e8ntzia cun un'\u00e0teru top\u00f2nimu nordafricanu de s'antighidade, Tuniza, de oe El Kala, Algeria). \nSu frantzesu est meda ispaniadu e impreadu in sa amministratzione p\u00f9blica, in s'imparu superiore e in su cumm\u00e8rtziu. Dae su 2014 est una rep\u00f9blica semipresidentziale (b\u00ecere democratzia isl\u00e0mica)."}
{"id": "2939", "revid": "10458", "url": "https://sc.wikipedia.org/wiki?curid=2939", "title": "Padre Luca Cubeddu", "text": "Juanne Pedru Cubeddu (dae totu connotu che a Padre Luca Cubeddu) est istadu unu de sos prus mannos poetes in limba sarda (calecunu lu cramat su Dante sardu). Naschidu in Pattada in su 1748, mortu in Oristanis in su 1828.\nImbiadu a Tathari dae criadura, at istudiadu chin sos Iscolopios; diventadu padre, pro carchi annu est andadu totu bene finas chi no b\u2019apeit una morte in cheja; calecunu penseit chi fit gurpa sua e tando isse si deit a bandidare in sas campagnas de Pattada e de Bitti; si contat chi pro annos, donzi dominiga, narait missa sutta unu cherzu posca de aer fatu accudire totu sos bandidos de sa leada. Isteit su primu poete de s\u2019arcadia sarda. In sos urtimos annos de sa vida che torreit a s\u2019ordine torrende a preigare e a issinzare.\nIn mesu a sas operas suas ammentamus:\nIsculta, Clori ermosa - Sos ingannos de su mundu - Sos piagheres mundanos - Su leone e-i su molente, Paris e s\u2019hermosa Elena: ossiat sa distruzione de Troja - S\u2019amante e-i sas deas de Parnasu. Elogiu de nostra Signora - Sa cantone de sardos, Sa femina onesta - Sa cantone de Paris - Amore esaltadu \u2013 Su Cucu e-i sa rundine , e bai nebde.\nTocat de narrer chi cando fit bandidende, ja s\u2019ischit, bi cheret dinari, tocat de manigare e de si cuverenare dae su fritu e-i s\u2019abba. Seguramente Padre Luca Cubeddu, in su bandidonzu, at dadu medas de sas poesias suas in cambiu de piagheres e de ajudigheddos; e bai s\u2019agatat poetes chi poetes no sunt mai istados chi ant publicadu a lumene issoro operas chi no fint a manera de ponnere a pari e b\u2019at per esempiu unu bitichesu chi, istranu ma \u2018eru, iscriet a sa pattadesa. Pro che l\u2019agabare cherimus narrer chi a su \u2018arriu de operas a isse \u201catribuidas\u201d tocat de b\u2019agianghere totu cussas chi che l\u2019ant obigadu."}
{"id": "2940", "revid": "10458", "url": "https://sc.wikipedia.org/wiki?curid=2940", "title": "Ju\u00e0nne Mar\u00eca As\u00e0ra", "text": "Ju\u00e0nne Mar\u00eca As\u00e0ra (Pattada, 23 austu 1823 - Pattada, 19 fre\u00e0rgiu 1907), est istadu unu po\u00e8te sardu.\nDae totu connotu chin s'improverzu de Limbudu. Poete mannu, buglista e realista fit a manera de descriere sos pecos de sa sotziedade in manera lughida e pretzisa; iscuru su chi si poniat suta ca che l'atzantaraiat dae conca fin'a pes. Grascias a su tribagliu innantis de Enzo Espa e posca de Angelo Carboni chi ant acoglidu sas operas suas, no est sutzessu comente pro ateros poetes mannos chi totu o guasi anderet perdidu. In mesu a sas operas signalamus:\nSu barantinu; Su 'izadolzu 'e Canemalu \n "}
{"id": "2942", "revid": "587", "url": "https://sc.wikipedia.org/wiki?curid=2942", "title": "Portescusi", "text": "Portescusi est unu comunu de 5.392 abitantes de sa prov\u00ecntzia de Sud Sardigna."}
{"id": "2949", "revid": "1375", "url": "https://sc.wikipedia.org/wiki?curid=2949", "title": "Sorgono", "text": ""}
{"id": "2950", "revid": "8436", "url": "https://sc.wikipedia.org/wiki?curid=2950", "title": "Tommaso d'Aquino", "text": "Tommaso d'Aquino (Aquino/Roccasecca, provintzia de Frosinone, 1225 \u2013 Fossanova, 1274).Santu. Dominicanu o de s'Ordine de sos Preigadores. Est istadu unu filosofu italianu ( ada valorizadu sa filosofia de Aristotele applichendela po sa teologia cristiana) e unu teologu, de sos mannos. Discipulu de Sant'Alberto Magno, ada insegnadu in Parigi, Roma e Napoli. Ada iscrittu sa Summa Theologiae, unu monumentu de dottrina teologica; Summa contra Gentiles ( un'atera opera importante) e ateros Trattados. Sa festa sua su 28 de bennalzu.\nScolasticu e teologu, nomenau \"Doctor Angelicus\" o \"Doctor Universalis\""}
{"id": "2951", "revid": "1068", "url": "https://sc.wikipedia.org/wiki?curid=2951", "title": "Silver surfer", "text": ""}
{"id": "2957", "revid": "7928", "url": "https://sc.wikipedia.org/wiki?curid=2957", "title": "Nanni Moretti", "text": "Nanni Moretti (Brunico, 19 de austu 1953) est unu regista italianu.\nSas operas suas funt caraterizzadas pro comentzare de una visione, in crai ironica e sarcastica, de sos logos comunos e de sas problematicas de su mundu de sos giovanos de su tempu, po si bortare in sa diretzione de una critica, de sa sotzietade.\nBiografia.\nNascidi in Brunico (BZ) su logu aundi su babbu e sa mamma fianta in vacanza. Est pitzioccheddu in Roma e fintzas de candu est unu pitzioccu prus mannu sighidi is passiones suas, sa pallanuoto e su cinema.\nDe giovunu adi istudiadu a su liceo classico e adi cumentzadu a istudiare a su DAMS de Bologna, in su 1973 girada, cun una cinepresa super 8 acattada bindende sa colletzione sua de francobolles, su cortometraggiu \"La sconfitta\", istoria de sa crisi de unu militante ex sessantottinu bia cun chiave comica, sighiu de su mediometraggiu \"P\u00e2t\u00e9 de bourgeois\", istorias de amigos e de una coppia in crisi; su titolu est unu giogu de paraulas aintru de \"pat\u00e9 de foie gras\" (pat\u00e8 de figau grassu) e \"\u00e9pater les bourgeois\", chi in frantzesu boi narrere \"spantai is borghesus\".\nNel 1974 girada su mediometraggiu \"Come parli frate?\", parodia de I promessi sposi, aundi interpretaada su personaggiu de Don Rodrigo.\nNel 1976 girada, sempri in super 8, su primu lungometraggiu suu \"Io sono un autarchico\", aundi bessidi sa prima borta su persunaggiu, interpretau de issu in artris filmis puru, de Michele Apicella. In cuddu annu arrinescidi a si fai bii de is registis Paolo e Vittorio Taviani, chi du fainti recitai in su film \"Padre padrone\".\n\"Io sono un autarchico\", bess\u00ecu su 14 dicembre 1976, buscada unu belle successu de su pubblicu, aparrendi in programmazioni po meda tempu a su Filmstudio de Roma. Su filme esti stettiu a pustis stampau torra in 16 mm e proiettau in artrus cineclub romanus, e a Berlino e Parigi in occasioni de festival cinematograficus, cummenzendi a ci bogai s'interessi de callincunu criticu cinematograficu (a intru a custus Alberto Moravia su L'Espresso de su 9 gennaio 1977).\nSu 8 marzo 1978 bessiri a Roma sa priama criazioni professionali, \"Ecce Bombo\"; su film, girau in 16 mm e in presa diretta, esti presentau in concorsu a su Festival de Cannes, praxiri mera a su pubblicu e guadangiara mera (costau 180 milionis de francus, incassara 2 miliardus).\nFilmografia.\nAtori.\nA pustis dei is filmis ki ari derettu e/o prodottu, Nanni Moretti ari rexitau in cussus filmis:\nProdutori.\nA pustis de is filmis de issu, Nanni Moretti ari prodottu:\nLigas de foras.\n "}
{"id": "2958", "revid": "7227", "url": "https://sc.wikipedia.org/wiki?curid=2958", "title": "Ecce Bombo", "text": "Ecce Bombo esti stettiu su secundu longumetraggiu de Nanni Moretti, girau in presa diretta e in 16 mm, e a pustis ristampau in 35 mm.\nTrama.\nMichele, Mirko, Vito e Goffredo, quattrus amigus ex sessantottinus, straccus de no fai nudda po tottas is nottis a su bar, si cunvincinti de fai s'autocoscienza po aggiustai is insoddisfazionis de issus.\nMichele tennidi rapportis difficilis in da familla, una relazioni complicada cun sa sposa sua Silvia (chi traballada in su cinema cum'enti aiuto regista) e cun is femminas in generali, e meda de problemas esistentialis; Mirko, unu piccioccu assillau de meda problemis, tennidi in domu sua Olga, una picciocca schizofrenica; Vito esti unu impiegau sganau; Goffredo unu studenti universitariu sganau issu puru.\nS'arribu de s'estadi accabada s'esperimentu de autocoscienza, ma is quattrus amigus sighinti a si biri; una borta biendisindi, piganata sa decisioni de andai a acattai Olga; ma a sa fini esti scetti Michele chi bandara a d'acattai. \nSu film accabada cun Michele e Olga castiendisindi. "}
{"id": "2959", "revid": "2404", "url": "https://sc.wikipedia.org/wiki?curid=2959", "title": "Silver Surfer", "text": "Silver Surfer est unu personi de is fumettes criau de Stan Lee i Jack Kirby in su 1966, pubricau de sa Marvel Comics.\nPersoni chi no est normali, de su mundu de sa Marvel, bessiu de is avventuras de is Fantastic Four. Silver Surfer est unu araldu extraterrestri de Galactus, un entidadi istravan\u00e0da meda, abili de si papai is mundus, chi du furat po sarvai su pianeta suu (Zenn-La) e du donat poteris ke su scudu de prata, chi du fait essi forti meda i abili de biaxai lestru lestru in s'universu, a pitzus de una taula de surf. Arribau a sa fini in sa Terra, po sa pietade chi issu intendit pro is omines, Silver Surfer si furriat a su meri suu, andendi in pari cun is Fantastic Four pro circai de du bati. Galactus detzidit tando de du lassai in su su pianeta chi issu aiat sarvau. Carateristicas de custu personi funti is arrelatas ki tennit cun su sentidu de \"beni\" e su sentidu de \"diferentzia\", tipicus de is eroes disacataus de sa Marvel.\nS'inimigu suu est Mefistu, unu dimoniu chi bollit s'anima sua i chi, po da ottenni, ndi furat sa pitzinna Shalla Bal, isposa de Silver etotu.\nAcapios.\nSu Jassu Ofitziali de sa Marvel"}
{"id": "2960", "revid": "6577", "url": "https://sc.wikipedia.org/wiki?curid=2960", "title": "Sh\u014dhei Imamura", "text": "Sh\u014dhei Imamura (Giaponesu: \u4eca\u6751\u660c\u5e73; Tochiu, 15 de triulas 1926 \u2013 Tochiu, 30 de maju 2006) fiat unu regista giaponesu.\nAt bintu duas bortas sa Prama de Oru in su Festival de Cannes, in su 1983 e in su 1998, e fiat su primu giaponesu a bintzire custu premiu. "}
{"id": "2961", "revid": "7227", "url": "https://sc.wikipedia.org/wiki?curid=2961", "title": "Orune", "text": "Orune est una bidda de sa Prov\u00ecntzia de N\u00f9goro in sa Barb\u00e0gia, s'agatat a 745 metros subra su mare e contat 2.936 abitantes.\nSu sartu.\nSa bidda de Orune est a 745 metros de art\u00e0ria dae mare. Su sartu comunale est pagu prus o mancu a forma retangulare, e at un'ist\u00e8rrida de 128,58 chil\u00f2metros cuadrados. Orune faghet a l\u00e0cana a nord cun Nule e Bitzi, a est cun L\u00f9vula e Durgali, a sud cun N\u00f9goro e a ovest cun Benetuti.\nEst unu tretu de monteras, cun baddes profundas e chimas chi nche tocant sos 700-800 metros, e s\u2019agatat in mesu de sas parp\u00e0ghines de su Gennargentu e de su campu de Bitzi. B\u2019at padentes de su\u00e8rgiu e de \u00e8lighe e funtanas meda.\nA oriente de sa bidda bi colat unu tr\u00e0inu chi nche morit in su riu Isalle S\u00f2logo, chi rugrat sa badde chi partzit su sartu de Orune dae su monte Ortobene e dae N\u00f9goro.\nA sa bidda si bi lompet colende dae su b\u00ecviu de Marreri in su caminu istatale 131 o in su caminu istatale 389 N\u00f9goro-Bitzi-Buddus\u00f2.\nS'ist\u00f2ria.\nIn su sartu de Orune sa pres\u00e8ntzia de s\u2019\u00f2mine est cunfirmada dae tempus antigu, difatis s\u2019agatat una cantidade manna de istigas archeol\u00f2gicas, chi sunt testimonia de unu logu connotu dae su neol\u00ecticu, comente mustrant sos dolmen de \"Istithi\", chi sunt a curtzu a sa tumba de sos gigantes om\u00f2nima, sos menhir e sas predas fitas chi sunt in su logu.\nMa Orune si distinghet mescamente pro sas funtanas sacras e pro sos putzos t\u00e8mpios chi sunt isparghinados in totu su sartu: su t\u00e8mpiu a putzu de \"Lorana\", a primu cun una cobertura a tzimb\u00f2ina, sa funtana templare de \"Su bidone\", e su t\u00e8mpiu a putzu de \"Su Tempiesu\", \u00f9nicu e particulare, fraigadu cun un'aposentu a tholos, comente domo de sa bena de s'abba, bator gradinos, una corte cun setzid\u00f2rgios, e totu impinnadu dae una fronte triangulare de trachite.\nSunt de importu mannu finas sos nuraghes de \"Santa Lulla\", \"Nunnale\", \"Su Pradu\", \"Galile\", \"Curtu\", \"Ederosu\", \"Serra de Mesu\", \"Ila Ila\" e s'insediamentu nur\u00e0gicu romanu de Sant\u2019Efis, chi arribat finas a s'edade de mesu arta.\nSa bidda de como est de so tempos de sos giuigados, e fiat parte de sa curadoria de Bitzi. A pustis de sa conchista aragonesa, si comente non fiant agrad\u00e8ssidos, in su 1335 su sartu de Orune intrat in sos eretos cuntz\u00e8didos a Giuanne de Arborea pro los apasiguarent; in sos annos imbenientes Orune abarrat a su giuigadu de Arborea finas a s\u2019agabbu de sas gherras. In su 1410 Orune est incluidu in su f\u00e8udu cuntz\u00e8didu a Nicol\u00f2 Turrigiti, chi lu bendeit a su marchesu de Aristanis in su 1430. Colat tando a sos Carroz e galu a sos Mazas de Licana, e dae custos a puslis de una d\u00ecsputa manna a sos Da silva chi lu pongeint in su f\u00e8udu de Orane.\nIn su 1821 est incluidu in sa Prov\u00ecntzia de N\u00f9goro, e in su 1848 in sa partzimenta amministrativa nugoresa, finas a su 1858, cando a sa torrada de sas prov\u00ecntzias intreit in sa prov\u00ecntzia de T\u00e0tari finas a su 1927 cando, torrada a pesare sa prov\u00ecntzia de N\u00f9goro, bi torreit.\nSa cultura.\nSanta Maria de su Nie est sa cr\u00e8sia parrochiale, fraigada in su milli e otighentos sighende su progetu de s'architetu nugoresu Giagu Galfr\u00e8. A bia de intro sa navada e sa b\u00f2veda las at afriscadas Antoni Caboni. Un'\u00e0tera cr\u00e8sia, la fraigheint in su s\u00e8culu XIV in maneras g\u00f2ticas aragonesas: est sa de Santu Giagu, est de sas de a una navada cumprida dae su presbit\u00e8riu cun s'annanta de capellas laterales.\nIn meda ist\u00e0biles de su tzentru ist\u00f2ricu b'ant impicadu, pagu tempus a como, targas ue b'at cantos de su romanzu de Gr\u00e0tzia Deledda \"Colombi e sparvieri\", chi contat de custos logos e de custa gente. Orune pro custu est in su parcu liter\u00e0riu chi est intituladu a su Nobel nugoresu.\nSu cost\u00f9mene de s'\u00f2mine est coloradu, sena \u00e8ssere iscrasumadu, su de sa f\u00e8mina giughet su solopatu ricamadu cun colores bios, sa gunnedda de pannu ruju ricamadu, sa farda de rasu niedda, ricamada.\nSu c\u00e0ntigu a tenore in Orune est praticadu meda. A banda de sos tenores chi bi sunt dae meda, custos annos si b'at pesadu \u00e0teros s\u00f2tzios chi faghent andare a dae in antis su traju orunesu.\nS'economia.\nS'economia de sa bidda de Orune est fundada in su pastoriu, mescamente berbeghinu e v\u00f9vulu. De importu est finas s'agricultura, mescamente pro su trigu, sa fr\u00f9tora e s'agatat finas b\u00ecngias, a su s\u00f2litu in sa badde de Marreri.\nIn custos \u00f9rtimos annos est naschende finas una atividade industriale, mancari de pagu contu, cun unas cantas aziendas in su setore de su late e de su casu, de s'alimentare e edile. No est contivigiada bene sa distributzione cummertziale.\nIn s'artesania si distinghent sas tramas, e de importu mannu est su traballu de su belludu, bestes e cartzones, siat pro campu chi pro bonos, e sos iscarpones m\u00e0strinos. Sende unu tretu mannu de su sartu comunale, est de importu su cumm\u00e8rtziu de s'ortigru.\nSas cunditziones de s'economia ant fatu a manera chi sos orunesos siant unu p\u00f2pulu de emigrantes, a banda de sos chi sunt in sos paris bonos de Sardigna (in Campidanu, in sa Nurra e in su de Otieri) meda sunt emigrados a continente, mescamente in su L\u00e0tziu e in sa Toscana.\nSas festas.\nMedas sunt sas festas chi si faghent in Orune, e su bonu sunt ligadas a sa religione. In su mese de ghenn\u00e0rgiu si festat a sant\u2019Antoni de su fogu e si faghent sas foghinas in sa bidda, su 3 de fre\u00e0rgiu si festat a santu Biasu cun sa professone e cun c\u00e0ntigos. In su mese de maju, a su s\u00f2litu a bia de su deghe, b\u2019est sa festa de Santu Sidore, patronu de sos massajos, torrada in possa una deghina de annos, sa festa est sentida meda dae sa bidda.\nMa sunt in su mese de austu sas festas mannas de Orune: difatis in sa prima chida si festat Su Cossolu, in sa cr\u00e8sia chi est in s\u2019essida de sa bidda, e bi faghent sa novena e meda manifestatziones siat religiosas siat tziviles. S\u2019\u00f9rtima dom\u00ecniga de austu imbetzes b\u2019est sa festa de Nostra Segnora de su C\u00e0rminu, chi si faghet intro de bidda, e inoghe puru b\u2019at manifestatziones religiosas e tziviles de importu mannu.\nIn ambas festas b\u2019est su palu de sos caddos in Su Pradu, cun unu monte pr\u00e8mios artu meda chi faghet a manera chi b'add\u00f2biet caddos e curridores meda.\nA sas festas mannas de austu a su s\u00f2litu bi ghirat emigrados meda dae continente.\nPersones n\u00f2didas.\nDe sas persones n\u00f2didas de Orune est pretzisu a ammentare a Antoni Pigliaru, professore de dotrina de s\u2019istadu in s\u2019Universidade de T\u00e0tari, at istudiadu meda su C\u00f2dighe Barbaritzinu, est a n\u00e0rrere unu rugru de normas chene iscritas chi si respetant in su mundu de sos pastores de Barb\u00e0gia.\nCherent ammentados finas Inn\u00e0ssiu Sanna, archip\u00ecscamu de Aristanis, est istadu proretore e professore in s\u2019universidade pontif\u00ectzia lateranensa, e Bachiseddu Zizi, iscritore de cabale, in sas \u00f2peras suas \u201cIl Ponte di Marreri\" \u201cErthole\u201d, \u201cSanti di creta\u201d.\nDe sos pol\u00ecticos Carmelo Porcu est essidu Deputadu cun Alleanza Nazionale."}
{"id": "2964", "revid": "7227", "url": "https://sc.wikipedia.org/wiki?curid=2964", "title": "Orosei/logudoresu", "text": "Orosei est una comuna de 6.790 pessones in sa prov\u00ecntzia de N\u00f9goro, cr\u00e8schidu in sa costera cara a sole de sa Sardinna, a bell'e che 2 chilometros dae su mare (Marina de Orosei - Isporoddhai). \nDe economia bell'e che petzi agr\u00eccola finzammentas a carchi deghina de annos a oje, a pustis at \u00e0pidu una cr\u00e8schida econ\u00f2mica manna cun s'imperonzu de sas cavas de marmaru e de su turismu in mare (Marina, Cala Liberotto cun sas ispiagias de Sas Linnas Siccas, Cala Ghiniperu, Sa Mattanosa, Bidderosa).\nGeografia.\nA bell'e che 2 km dae sa costa , Orosei est cr\u00e8schida in sa vadde de su riu Cedrino. In sos 15 km de costas chi b'at si potent atzapare siat plagias mannas (Marina de Orosei - Isporoddhai, Su Barone, Osala, Cala Ghiniperu, Sas Linnas Siccas, Sa Curcurica) siat artos tr\u00e8mmenes chi ghetant a mare. Orosei at dadu su n\u00f9mene suo a sa cala in uve est n\u00e0schida.\nCollegamentos istranzos.\nOrosei in su Web"}
{"id": "2965", "revid": "7227", "url": "https://sc.wikipedia.org/wiki?curid=2965", "title": "Irgoli", "text": "Irgoli est una bidda de 2.333 abitantes de sa Baronia, in Prov\u00ecntzia de N\u00f9goro.\nSu n\u00f9mene.\nSu n\u00f9mene de Irgoli no est galu craru comente siat n\u00e0schidu e una parte de sos istudiosos pensant chi nascat dae su limb\u00e0giu protosardu; \u00e0teros narant chi su n\u00f9mene Irgoli naschet dae Hir, chi cheret n\u00e0rrere bidda, e Ghol, chi cheret n\u00e0rrere rieddu, par\u00e0ulas de or\u00ecgine fen\u00ectzia.\nSu sartu.\nSu sartu de Irgoli, ist\u00e8rridu in su giassu intreu de sas Baronias, est in su passiale de su riu Tzedrinu, pagu prus o mancu a 8 km dae su mare. In sos montigheddos a seddas c\u00e0tziant sa piana, s\u2019astore, sa p\u00e8rdighe, su l\u00e8pere, e peri cun\u00ecllios. In intro de su padente non mancant sirbones, marianes e medas castas de pugiones chi sunt su pastu de astores e gurt\u00f9rgios.\nIn sartu, s\u2019agatant tretos mannos e costas intreas de pedra de lavagna chi si podent b\u00ecdere in sas puntas chi colant dae Monte Senes a Punta Palumbas. Puntas carrargiadas dae rocas mudadas in su tempus, su bonu de granitu, faghent de su sartu de Irgoli unu de sos prus carater\u00ecsticos e galanos a sa mirada de chie bi colat.\nS'ist\u00f2ria.\nSa bidda est n\u00e0schida giai dae sa preist\u00f2ria. A pustis, in tempus medievale, fiat istada bidda de sa Curadoria de Garteddi e su sartu suo incluidu in su Giuigadu de Gaddura.\nS\u2019ist\u00f2ria antiga irgolesa la contant medas sinnos de capia: istigas preist\u00f2ricas, prenur\u00e0gicas, nur\u00e0gicas e mescamente sas domos de gianas, sas tumbas de gigantes, sos nuraghes e sos menhir. B'est peri sa trata de s\u2019\u00e8poca romana, mescamente in sa bidda de Dorimannu. In tempos de oe Irgoli\ntenet unu sartu cumonale de 7500 \u00e8taros e contat 2300 \u00e0nimas.\nS\u2019\u00e0rt\u00e0ria prus manna est cussa de Monte Senes (862 metros).\nS'economia.\nIn Irgoli su traballu prus connotu est su de sos pastores e de sos massajos. Paris faghent su bonu de s'economia de sa bidda. \u00c0teras economias, prus minores, sunt sas de s'edil\u00ectzia, de sos maistros, de su turismu chi in custos \u00f9rtimos annos at incumintzadu a si f\u00e0ghere logu dende balia a sos benes t\u00ecpicos irgolesos: pane carasadu, su binu nieddu, su casu, sa sartitza.\nSas festas.\nIn ghenn\u00e0rgiu: S.Antoni; Sa chida santa in abrile; in maju sa festa de su patronu Santu Nicola; in maju e in cabudanni Santu Micheli (in custa festa, comente cheret sa traditzione, si m\u00e0ndigat sambeneddu, corda e supa).\nIn tr\u00eculas e austu si faghet add\u00f2biu de sos sonadores de campanas e s\u2019add\u00f2biu de sos artistas de murales; semper in austu b'est sa festa de Sant\u2019Antiogu e su f\u00e8stival de su sonete."}
{"id": "2966", "revid": "16279", "url": "https://sc.wikipedia.org/wiki?curid=2966", "title": "Chichimeca", "text": "Is Chichimeca funti una band sarda, nascinti in su 2000, criaus da Claudia Crabuzza, chi iscriiri is testus e cantada (sonara ge in is Tazenda), Fabio Manconi, chi iscriiri sa musica e sonada sa fisarmonica, e Andrea Lubino, chi sonada is percussionis e sa bateria. Su nomini Chichimeca bennidi de sa lingua antiga olmeca messicana e boi nai \u201cbarbarus\u201d."}
{"id": "2968", "revid": "137", "url": "https://sc.wikipedia.org/wiki?curid=2968", "title": "Nanni moretti", "text": ""}
{"id": "2977", "revid": "137", "url": "https://sc.wikipedia.org/wiki?curid=2977", "title": "Sarda", "text": ""}
{"id": "2984", "revid": "1375", "url": "https://sc.wikipedia.org/wiki?curid=2984", "title": "Anidride carbonica", "text": ""}
{"id": "2988", "revid": "137", "url": "https://sc.wikipedia.org/wiki?curid=2988", "title": "Parizi", "text": ""}
{"id": "2993", "revid": "10062", "url": "https://sc.wikipedia.org/wiki?curid=2993", "title": "Ardecore", "text": "Ardecore est unu progetu musicale naschidu de s'incontru artisticu aintru de sa band post-rock de is Zu, su cantautori Giampiero Felici e su chitarrista americano Geoff Farina, ex-frontman de is Karate. S'intentzioni de su grupu musicale est cussu de elaborare torra in crai moderna is cantos de sa traditzione popolare romanesca, arrispettendi is particolaritadis stilisticas de custu stile.\nBiografia.\nS'idea de sa collaboratzioni nascidi in su 2002 candu nci fiat su tour europeu: is Karate de Geoff Farina aiant fattu cun is Zu e is Blind Loving Power (Felici) comente gruppos chi operrianta su cuntzertu.\nDonzi cuntzertu beniat aberridu e serradu cun discos de betzos istornellos romanos. Da inoghe nascheit s'idea de tribagliare umpare pro torrare a bisitare sa musica traditzionale romanesca in crae moderna.\nb'an a cherrer duos annos prima chi su progettu si cuncretizet ei su primu discu,omonimu,bessit in su 2005,pro sa collana Il manifesto.\nsu filu conduttore de sas nobe cantzones chi cumponint s'album est bighinu a s'ala pi\u00f9s iscura e trista de sa traditzione popolare romana. Sos temas printzipales,duncas,sun s'amore, in sa bisura pius tragica, sa morte,sa traittoria; sas insidias de su Tevere ei sa presone. \nIn su 2007 est bessidu su segundu discu issoro, Chimera semper pro sa collana Il Manifesto: tonos pius allirgos de su de prima,ei,atera cosa noa rispettu a su primu lp, tres cantzones originales."}
{"id": "2994", "revid": "137", "url": "https://sc.wikipedia.org/wiki?curid=2994", "title": "Limba romanza", "text": ""}
{"id": "2995", "revid": "137", "url": "https://sc.wikipedia.org/wiki?curid=2995", "title": "Sardu", "text": ""}
{"id": "2996", "revid": "137", "url": "https://sc.wikipedia.org/wiki?curid=2996", "title": "Frantzesu", "text": ""}
{"id": "2997", "revid": "137", "url": "https://sc.wikipedia.org/wiki?curid=2997", "title": "Ispannolu", "text": ""}
{"id": "2998", "revid": "137", "url": "https://sc.wikipedia.org/wiki?curid=2998", "title": "Spannyolu", "text": ""}
{"id": "2999", "revid": "137", "url": "https://sc.wikipedia.org/wiki?curid=2999", "title": "Italianu", "text": ""}
{"id": "3005", "revid": "18313", "url": "https://sc.wikipedia.org/wiki?curid=3005", "title": "Francesco Totti/campidanesu", "text": "&lt;br&gt;\nJogada cumenti attaccanti in sa Roma de candu fiada unu pi\u00e7iocheddu."}
{"id": "3010", "revid": "2404", "url": "https://sc.wikipedia.org/wiki?curid=3010", "title": "Limba cadelana", "text": "Sa limba cadel\u00e0na (in cadelanu: \"catal\u00e0\" o \"valenci\u00e0\" \u2014 in Val\u00e8ntzia) est una de sas limbas romanzas otzidentales. La faeddant unos 9.100.000 pessonas in Ispagna in sa Comunidade Aut\u00f2noma de Catalogna, Val\u00e8ntzia e sas \u00cdsulas Baleares, s'este de s'Aragona (\"Franja de Ponent\"), in Frantza in sa Catalogna Nord numen\u00e0da puru Russillione, e in Andorra. In sa Sardigna est faeddada in sa tz\u00ecdade de S'Aligh\u00e8ra. Sa limba cadelana si assim\u00eczat meda a s'otzitanu."}
{"id": "3011", "revid": "1375", "url": "https://sc.wikipedia.org/wiki?curid=3011", "title": "Catalanu", "text": ""}
{"id": "3012", "revid": "137", "url": "https://sc.wikipedia.org/wiki?curid=3012", "title": "Limbas Romanzas", "text": ""}
{"id": "3017", "revid": "137", "url": "https://sc.wikipedia.org/wiki?curid=3017", "title": "Carrone", "text": ""}
{"id": "3024", "revid": "137", "url": "https://sc.wikipedia.org/wiki?curid=3024", "title": "NU", "text": ""}
{"id": "3025", "revid": "263", "url": "https://sc.wikipedia.org/wiki?curid=3025", "title": "Provintzia 'e Tathari", "text": ""}
{"id": "3026", "revid": "263", "url": "https://sc.wikipedia.org/wiki?curid=3026", "title": "SS", "text": ""}
{"id": "3027", "revid": "7227", "url": "https://sc.wikipedia.org/wiki?curid=3027", "title": "Limba basca", "text": "Sa limba basca (\"euskara\" in limba basca) est una limba non indoeuropea faeddada in su Paisu Bascu (Euskal Herria). La faeddant unos 1.033.900 pessonas in sa Comunidade Aut\u00f2noma de Paisu Bascu e Navarra (Ispagna) e Paisu Bascu frantzesu (in su dipartimentu de sos Pireneos Atl\u00e0nticos, Frantza). Est ufitziale in sa Comunidade Aut\u00f2noma de Paisu Bascu e in su nord de sa Navarra.\nLimba basca unificada.\nSa Limba basca unificada o Euskara batua est sa limba regulada dae Acad\u00e8mia de sa Limba Basca (Euskaltzaindia)"}
{"id": "3028", "revid": "6031", "url": "https://sc.wikipedia.org/wiki?curid=3028", "title": "Movimentu", "text": "Su movimentu de unu corpu, in f\u00ecsica, est su mudare de su logu in su colare de su tempus. Est unu de sos contzetos pius f\u00e0tziles e printzipales de sa mec\u00e0nica. A segunda de sa fromma e de sa proportzione intro de logu e tempus bi sunt tipos divressos de movimentos. Sos chi ant dadu s'azudu pius mannu a sa formulatzione de sos movimentos (e de sa mec\u00e0nica) fint prima Galileo Galilei, a pustis Isaac Newton e sas lezes suas de sa din\u00e0mica.\nIntra sos movimentos cl\u00e0ssicos, bi sunt:\nEst importante meda finas su movimentu armonicu chi pro sa lezes de sa mec\u00e0nica est acumonadu a su movimentu tzirculare."}
{"id": "3029", "revid": "137", "url": "https://sc.wikipedia.org/wiki?curid=3029", "title": "Movimentu in caminu deretu", "text": "Unu corpu si movet in unu movimentu in caminu deretu si sa sua velotzidade no cambiat in diretzione e vessu. Si mancu s'intensidade cambiat su movimentu si giamat paremighe. Su movimentu uniforme in caminu deretu est a sa base de su printzipiu primu de sa dinamica (printzipiu de inertzia).\n=Movimentu paremighe=\nS'ecuatzione printzipale de su movimentu est:\ncun \"v\", \"x\", \"t\", chi sunt sa velotzidade, su logu (in una dimensione sola) e su tempu.\n=Movimentu non paremighe=\nSi s'intensidade de sa velotzidade cambiat in su passare de su tempu, s'egalidade de supra no agiuda pius e pro aere sa velotzidade in unu mamentu pretzisu amus a impreare su carculu infinitesimale. In custu modu, cun sa notazione de Leibiniz pro sas derivatas, s'ecuatzione est:\nO, cun sa forma integrale:\nS'integrale no si podet simplificare in sa realidade si che bogamus movimentos chi ant un'acradiadura paremighe o a su mancu bene iscrita, sin\u00f2no comente pro totos custos integrales s'impreat s'an\u00e0lisi num\u00e8rica.\nMovimentu acradiadu paremighemente.\nS'integrale si podet simpilificare in unu modu fazile si, pro esempiu, s'acradiadura no cambiat in su passare de su tempu. S'ecuatzione duncas est:\nSicomente\ncun \"a\" chi est s'intensidade e \"\u00fb\" sa diretzione de s'acradiadura (e de su movimentu)."}
{"id": "3033", "revid": "111", "url": "https://sc.wikipedia.org/wiki?curid=3033", "title": "Rugby", "text": "Su rugby est unu sport de squadra meda dif\u00f9ndiu in totu su mundu, specialmenti in Francia, Irlanda, in is paisus britannicus e in is ex-colonias de s'Inghirterra, cum'enti s'Australia, sa Nuova Zelanda e su Sudafrica. Est praticau meda in Argentina e in Italia puru.\nSu giogu de su rugby est divid\u00ecu in tres codicis de regolamentu: su rugby a 15, su prus diff\u00f9ndiu, su rugby a 13 e su rugby a 7, gestius de 2 federazionis e organismus internazionalis diversus ca no funti collegaus fra issus, is variantis a 15 e a 7 dipendint de sa propriu federazioni internazionali (Rugby Football Union), invecis sa varianti a 13 dipendit de sa Rugby Football league. Est definiu unu sport de combattimentu e de situazioni. Est unu sport de toccamentu e de combattimentu poitta sa cumparanzia fisica fra is giogadoris ddu at sempri in su giogu. Est definiu peri unu giogu de situazioni poitta cun is annus est sempri prus importanti sa capacidadi de cumprendiri su contestu de su momentu (momentu tatticu) aundi ogna parti de sa part\u00eca si svilupat in manera cuncreta. Sa definizioni de is ruolus, candu su giogu torrat a partiri de una situazioni firma, parit, in su rugby de oi, limitanti, bitta sa necessitadi, po ogna giogadori, de s'adattai a ogna posizioni in campu e a ogna fasi de giogu.\nSi giogat cun d-una bo\u00e7a ovali e in 15 giogadoris. Sa bo\u00e7a si pigat cun is manus o cun is peis, ma si poit passai cun is manus sceti in fatu. Si faint cincu puntus faendi \"meta\", est a nai crakendi sa bo\u00e7a a terra innantis a sa l\u00ecnea de meta. Candu si fait meta si poit tirai cun is peis in mesu a is palus de sa porta e fai atrus duus puntus. Nci funt tres puntus po sa punitzioni e po su \"drop\" - una puntada de pei pighendi sa bo\u00e7a candu est bolendi - (sempri in mesu a is palus).\nStoria.\nFormas antigas de giogus cun sa boccia funti sempri esistias in ddogna parti de su mundu: de custas, is prus nomenadas funti s'episkyros gregu, s'harpastum romanu, su calcio storicu fiorentinu e sa soule francesa. In origini su tremini inglesu \"football\", invecis de su chi si pensat, no indicada sempri giogus auba si depiat calai una puntada 'e pei a sa boccia, ma tottus is chi faiant is artigianus e e is massaius \"a pei\" (\"to play at ball on foot\", de custu su tremini modernu \"football\"), in manera diversa de is nobilis ca impreanta is cuaddus po nci passai su tempus. In su cursu de is seculus, is barius football furint introdusius in medas \"public schools\" inglesas, cun regolamentus duncas diversus sia po sa forma de sa boccia e a su ettu de ddu manixai o ddu carciai, sia po su numeru de giogadoris in campu.\nSa liggenda apponit a William Webb Ellis, unu studianti de sa scola de Rugby, s'invenzioni de s'omonimu giogu: in su 1823, in occasioni de una partia de football giogau cun regolas ancora no standard, William Webb Ellis iat arregortu sa boccia cun is manus e iat incumenciau a curriri conca a sa linia de fundu campu avversaria streccandudedda addai de sa linia de fundu campu aboxinandu: \"META!\". Custu stremu maravigliada ed incuriosada medas personas, ca tandu iant incumenciau a praticai custu \"sport\". In onori de William Webb Ellis ddu est a immoa ancora una statua de brunzu a innanti a sa scola auba est stetiu \"imbentau\" su mannu sport de su rugby.\nSa farta de s'uniformidadi in is regolas intr'e is barius ettus de giogai a football iat causau una prima, manna, scissioni: in su 1863 is rappresentantis de unu grupu de club inglesus iat decidiu de adottai is Regolas de Cambridge, in parti mudadas, e iant fundau sa Football Association, e anti aicci fattu nasciri su chi at a essiri connottu comenti Association Football o Soccer.\nIs club ca iant mantenniu is Regolas de Rugby iant fundau, peri issus, in su 1871, s'organismu offissiali insoru, sa Rugby Football Union.\nSa segunda partidura est avvennia a intru de sa Rugby Football Union in su 1895 candu, po problemas socialis e economicus, calincunu club de su nord de s'Inghilterra iat formanu sa Northern Rugby Football Union, divennia a pustis sa Rugby Football League, custa a lestru iat incumenciau a mudai grandu partis de is regolas, erribbandu a tenni una versioni de su rugby football meda diversa de sa ca fut gestia de sa RFU.\nSigomenti ca is bariedadis offissialis de su rugby furinti a cussu puntu duas, si furinti deppius distinghiri peri in su nomini: su rugby union fut cussu gestiu de sa RFU e su rugby league su disciplinau de sa RFL.\n=Cultura=\nIn medas paisus de cultura anglosassoni su rugby fudi storicamenti cunsiderau unu sport elitariu e amatoriali, est a nai giogau prus che atru de genti de is classis erriccas. Peri oi, pon'esempiu, medas studentis de scolas privadas e scolas segundarias a indirizzu umanisticu faint comenti sport su rugby union, de custu modellu ndd'est bennia sa rugby league faendu nasci una disciplina semi-professionistica giogada de is classis medias e de traballadoris. Unu superamentu de custus stereotipus ideologicus est benniu a lestru in Inghilterra, su sport, est istetiu insertau citzi in su sistema de is public schools (is scolas indipendentis/privadas), mentris in is biddas de su Galles funti nascius is piticus clubs ca ponint paris operaius, minadoris e sa borghesia pitica.\nDe is annus '90 a innantis, cun su professionismu, meda est mudau, totu su sistema depit criai giogadoris professionistas de artu livellu, is clubs si funti assoziaus in franchigias, est erribada s'attenzioni mediatica e cun issa sponsor esigentis, peri su regolamentu s'est avvesau a is esigenzias mudadas favoressendu sempri de prus sa spettacularidadi de su giogu invecis de is fasis firmas. Calincunu ritu po is professionistas de su traballu no nc'est prus, ma su spiritu de s'origini est abarrau su matessi e accanta a su professionismu abarrant ancora medas clubs dilettantisticus.\nIn Noa Zelanda, Galles e in particulari in Llanelli in sa contea de Carmarthenshire, Cornovaglia, Scozia, County Limerick in Irlanda, Languedoc in sa Francia meridionali e is Isulas Pacificas su rugby union est populari intre is classis de is traballadoris. Eppuru su rugby league benit cunsiderau su Sport de is classis de traballadoris in is conteas inglesas de Yorkshire, Lancashire e Cumbria, e in is stadus australianus de New South Wales e Queensland. In su Regnu Uniu, su rugby union benit medas bortas tzerriau de is fan \"rugger\". In calincuna regioni su kick off benit mut\u00ecu \"Rug Off\".\nPo comenti est fattu su sport (inci funti medas contattus in is part\u00ecas intre is giogadoris), su mundu de su rugby no permittit su cumportamentu antisportivu, poitta peri una infrazioni pitica de is regulas iat a podiri fai benni infortunius serius o adderettura sa morti. Propriu po custu is federazionis faint is regulas prus cirdinas.\nIs tifosusi francesus de rugby league medas bortas issus e totu \"treizistes\"; custu foeddu benit de su nomini francesu de su rugby (\"jeu \u00e0 treize\"). Custu nomingiu s'est a immoa diffundiu in totu sa Francia e peri in is nazionis anglofonas.\n=Rugby a 15=\nMannarias de campu de giogu.\nSa lizza est cumposta de su campu de giogu e de s'area de sa meta. Su campu de giogu no deppit essi prus longu de 100 metrus e prus largu de 70 metrus. A pustis de sa linia de meta ddu at s'area de meta ca deppit essi tra is 10 e is 22 metrus de longaria, in modu ca sa longaria massima de su campu siat de 144 metrus massimu. Sa longaria e sa largaria de s'area de giogu deppint essi su prus possibili accanta a is mesuras indicadas.\nSu campu de giogu est divid\u00ecu in 2 de sa linia (continua) de metadi campu, in dogna metadi funti tiradas atras linias parallelas a sa linia de mesan\u00eca:\nIs gennas a forma de \"H\" s'agatant in mesu a is linias de meta. Su tretu tra is duus palus de is gennas, de 3,4 metrus de artaria minima, depit essi de 5,6 metrus. Is duus palus funti unius fra issus de unu palu postu de trevessu, su lau de susu depit essi a 3 metrus de su terrenu.\nIs regolas.\nCussas in custa lista funti solu is regolas principalis de su rugby a 15.\nRolus de is giogadoris.\nA is ottu giogadoris ca cumponint prima,segunda e terza linia, ddi nanta \"innantis\" (\"avanti\"): issus funti is chi si cuntendint is \"accioccus\" e is \"remittias lateralis\". S'accioccu podit essiri serrada o oberta: in ddunu accioccu serrau ddu ant 5 giogadoris po parti e minimu atrus 5 giogadoris abarrant accanta fincias candu ddu at s'obertura de su giogu, mentris in ddunu accioccu obertu (ruck) ddu ant unu o prus giogadoris a camba a deretu toccamentu cun s'avversariu candu sa boccia est in terra. In s'ordinanza in campu, a palas de is \"innantis\" abarrant is duus \"mesanus\" (\"mediani\"), a palas de is mesanus abarrant quattru \"tresquartus\" (\"trequarti\") e a palas de is tresquartus ddu at s'\"estremu\" (\"estremo\"). S'utility back est unu giogadori particolari ca podit fai diversus ruolus de tresquartus. Is atletas de ogna ruolu, in is scolas de tecnica po principiantis, imparant a fai s'azioni prus importanti, su \"placcaggiu\".\nIn dduna part\u00eca si podint fai massimu 7 sostituzionis.\nIn su rugby union, sa varianti prus diffundia in su mundu, is rolus de is giogadoris in campu funti is sighentis (inglesu-italianu-sardu):\n15 - \"Fullback\" - Estremo - Estremu \n14 - \"Right wing\" - Tre quarti ala aperta destro - Tres quartus ala oberta destru \n13 - \"Outside center\" - Tre quarti centro (centro esterno) - Tres quartus centru (centru de foras) \n12 - \"Inside center\" - Tre quarti centro (centro interno) - Tres quartus centru (centru de intru) \n11 - \"Left wing\" - Tre quarti ala chiusa sinistro - Tres quartus ala serrada de manca \n10 - \"Fly-half\" - Mediano d'apertura - Mesanu de obertura \n9 - \"Scrum-half\" - Mediano di mischia - Mesanu de accioccu \n8 - \"Number 8\" - Terza linea centro - Terza linia centru \n7 - \"Openside flanker\" - Terza linea ala (flanker destro) - Terza linia ala (flanker destru) \n6 - \"Blindside flanker\" - Terza linea ala (flanker sinistro)- Terza linia ala (flanker de manca) \n5 - \"Lock (2nd row)\" - Seconda linea - Segunda linia \n4 - \"Lock (2nd row)\" - Seconda linea - Segunda linia \n3 - \"Tighthead Prop\" - Pilone destro - Piloni destru \n2 - \"Hooker\" - Tallonatore - Carronadori \n1 - \"Loosehead Prop\" - Pilone sinistro - Piloni de manca \nComenti si contant is puntus.\nOgna meta fata balit cincu puntus. \nSa squadra ca at fatu una meta tenit deretu a una puntada de pei de \"conversioni\" o \"mudanza\" ca balit duus puntus: su carci si donat de sa posizioni e perpendicolari a su puntu aundi s'est fata sa meta cicchendi de arziai sa boccia prus in artu de su palu trevessu de sa genna. Atrus tipus de carcis funti is de \"castigu\" e de \"rimbalzu\" ca chi arrenescint donant tres puntus. A su carci de castigu comenti su de mudanza ddi nanta \"assentau\" poitta sa boccia est firma in terra invecis su carci de rimbalzu benit fatu in dduna azioni de giogu a pustis de essi fattu rimbalzai sa boccia in su campu.\nMudadas in su contu de is puntus.\nCun is annus, su rugby at mudau medas bias su contu de is puntus, e po unu pagu de tempus (fincias a su 1893) mudada peri de Paisu a Paisu.\nIn is primus tempus baliant sceti is mudanzas e is drop, e is metas baliant 1 puntu ca naranta \"goal\" ( su tremini \"try\" impreau in s'inglesu, boliat nai propriu ca donada su deretu a \"provai\" sa puntada de pei). No si podiant tentai carcis a puntu in is castigus, custu est istetiu permitiu sceti de su 1893. Tra su 1888 e su 1977 di podiat tentai de \"agatai una genna\" cun su \"carci de mark\" (fatu cun sa manera de su drop). Si tenit deretu a carciai sena fasciugu de is avversarius a pustis de s'arregorta de sa boccia primu chi tochit terra a pustis de unu carci (up-and-under) avversariu. Oi si podit fai sceti arregollendu sa boccia in is proprius 22 metrus e de su 1977 non si podit carciai in sa genna.\nIs puntus furint introdusius, a su mancu in s'Inghilterra, in su 1886: in su tempus ant'a acabai peri poitta est istetiu postu su carci de mark (boccia pigada primu de tocai in terra) (introdusiu in su 1891 - pesau po contai is puntus in su 1977). Sa mudada a su mancu po sa RFU inglesa at a essi sa sighenti:\nFincias a su 1893 nci furint maneras unu pagu diversas, de Paisu a Paisu, de contai is puntus.\nSu terzu tempus.\nUna tradizioni importanti in su giogu de su rugby est su terzu tempus. candu acabat sa part\u00eca is giogadoris de is duas squadras s'attoppant paris cun is tifosus e a totus is chi ant pigau parti a s'arrenescia de sa gara po festeggiai sa partia appenas acab\u00e0da. Sa tradizioni bolit unu rmurgiu, cumbidau de sa squadra ca hat ospitau sa part\u00eca. S'aria de cordialidadi auba si pasant is tensionis de sa part\u00eca est una de is cosas ca brexiant de prus chini ddi pigat parti e prus affascinant chini sihit custu sport de foras.\nRugby a 15 in Italia.\nSu rugby a 15 in Italia si giogat de casi 100 annus e su svilupu suu prus mannu s'est tentu candu ant cumenciau a s'affermai, peri a foras de s'It\u00e0lia, giogadoris de scola italiana comenti Sergio Lanfranchi, Mario Battaglini e Paolo Rosi.\nIn su 1987, annu de sa primu Coppa de su Mundu, est toccau propriu a s'Italia giogai sa primu partia in totu de custa competizioni, peri chi iat pigau unapiastada contra sa Noa Zelanda.\nIn su 2000, gratzias a totu is girus diplomatcus de Giancarlo Dondi (presidenti de sa Federazione Italiana Rugby), s'Italia imbuccat in su storicu torneu de is 5 nazionis, mudandudeddi su nomini in 6 nazionis.\nS'11 martzu 2006 po sa primu borta s'Italia est arrenescia a conchistai unu puntu a foras de domu in su Ses Nazionis accabbandu paris 18-18 a Cardiff, contra su Galles.\nSu 24 febbraio 2007 est un'atra data storica po sa nazionali italiana: prima bincida a foras in totu azura in su 6 Nazioni in Murrayfield, cun su punteggiu de 17 a 37. Su 6 Nazioni de cuss'annu est nomenau in sa storia comenti su primu cun duus bincidas. Difatis a pustis de petti duas cidas de s'attoppu storicu de Edimburgo su 10 de martzu de su 2007 sa squadra italiana bincit po 23 a 20 contra sa squadra gallesa in ddunu stadiu Flaminio totu prenu. Cun custa bincida s'Italia arrenescit a binciri su Galles po sa primu borta in sa storia in su Ranking mondiali ponendus\u00ec a s'8u postu.\nSu 12 martzu de su 2011, s'Italia fait un'atra impresa storica bincit in su Ses Nazionis po sa primu borta, in dduna gara grandu tirada, is titulatissimus francesus po 22-21.\nSu 17 martzu de su 2012, s'It\u00e0lia at bintu in su Ses Nazionis contra sa Scotzia s'unica sua partia de custa edizioni de su torneu, lassandu a sa Scotzia e totu sa \"Cullera de linna\", ca benit \"binta\" de is squadras ca perdint totus is partias de su Ses Nazionis.\nSu campionau rugbisticu prus artu est s'Eccellenza, postu in fatu de 3 campionaus Nazionalis, Serie A, Serie B, postus in fatu issus e totu de is campionaus regionalis de Serie C e de Serie D e is ligas prus piticas dilettantisticas. De su 2010 duas squadras italianas pigant parti a sa Celtic League.\nSu rugby in Sardigna.\nIn sa stasoni 2011-2012, ddu ant duas squadras sardas in sa Serie A2 de Rugby a 15 s'Amatori Rugby Alghero e s'Amatori Rugby Capoterra. Sa A2 est su campionau de segunda divisioni, a suta de s'Eccellenza, est divid\u00ecu in duus gironis A1 e A2, is primas duas classificadas de de su propriu gironi giogant is play-off po andai in s'Eccellenza.\nRugby in is media.\nCinema.\nIntre is film prus nomenaus, s'ammentant:\nTelevisioni.\nPartias de rugby de diversas specialidadis e competizionis funti trasmittias d'ogna dii de medas emittentis nazionalis e localis in su mundu: inoa arremonaus sceti ca in Italia su torneu Ses Nazionis fudi trasmittiu de sa RAI, giai de candu is nazionalis ammittias furinti cincu, cun su comentu de Paolo Rosi, in segus fincias a s'edizioni 2009 est istetiu trasmittiu in craru in La7, cun comentu de Cecinelli e Mazzariol, ma de su 2010 is partias de su torneu funti trasmittias in deretta in Sky Sport e in differia in La7. Gratzias a unu accordiu cun sa Rai, invecis, is partias de su campionau professionali italianu prus mannu benint trasmittias in Rai Sport satelliti e digitali terrestri e peri in streaming in su giassu http://www.raisport.rai.it/. Sempri Rosi iat comentau medas partias de sa nazionali po Campionato europeo per Nazioni di rugby e ; est craru ca su campionau mondiali de rugby a 15 est sa competizioni rugbistica prus sigh\u00eca e tandu est peri s'eventu televisivu prus commerciali: 30 segundus de pubblicidadi in sa finali costat tanti dinai ca sceti is multinazionalis si podint permittiri.\nIs competizionis Tri Nations, Super 15, Heineken Cup, National Rugby League e Super League funti a su solitu trasmittius de eurosport e Sky Sport; is campionaus mundialis e is prus importantis competizionis de rugby a 7 in su tempus passau funti istetius trasmittius de Sky Sport e sportitalia; custa trasmittit de pariccius annus \"Total Rugby\": programma de un'ora condusiu ogna giobia de s'ex rugbista de Serie A Luca Tramontin e de sa giornalista Daniela Scalia. Is primus edizionis de su Tri Nations furinti istetias trasmittias in differia de TMC Monte Carlo ca degaici iat donau a is amadoris italianus sa possibilidadi de biri medas partias in craru.\n=Torneus prus mannus=\nRugby a 15\nRugby a 13\nRugby a 7\nSu rugby piticu o mini rugby.\nSu giogu de su rugby serbit meda po educai poita imparat su rispettu po s'avversariu e s'arbitru (imparus ca atrus sport no donant o chi ddu 'onant non in sa \"cantidadi\" ca serbit). In prus a sa socializzatzioni, a su rispettu de is principius e de is regulas, su mini rugby donat s'opportunidadi po is pippius de si ponniri facci a pari cun sa aggressividadi insoru e de is atrus in ddunu giogu. In particulari, sa Federazione Italiana Rugby tenit una parti dedicada a sa promotzioni de su mini rugby in is scolas, auba benint attivaus progettus po s'educazioni e a sa formazioni de is studiantis. S'allegat de mini rugby in is piccioccus cun dduna etadi intr'e is 5 e is 12 annus est a nai is piccioccus ca giogant in is under 6;8;10;12.\nSu mini rugby in prus est unu giogu ca favoressit sa socializzatzioni e integratzioni: podint giogai in squadras amescuradas sia pippius ca pippias, in prus peri piccioccus diversamente abilis.\n=Affroddius=\nIn is part\u00ecas de Rugby no benit mai sonada sa canzoni \"We are the champions\" de su grupu inglesu Queen, comenti invecis si fait in medas atrus sport, poitta tenit sa fr\u00e0sia \"No time for losers\" (\"No ddu'at tempus po chini perdit\") ca est cunsiderada de arreulu po is avversarius.\nEppuru a pustis de sa finali de su mondiali de rugby de su 2003 bintu de s'Inghilterra, custa canzoni est istetia sonada."}
{"id": "3034", "revid": "16006", "url": "https://sc.wikipedia.org/wiki?curid=3034", "title": "Movimentu in caminu chirculare", "text": "Unu corpu si movet de movimentu in caminu chirculare candu si movet in unu chircu. Sigomente sas dimensiones sunt duos no si podet pius bogare sa fromma vetoriale si sa velotzidade cambiat in intensidade (est giamadu su mattessi \"paremighe\" puru si sa velotzidade cambiat in diretzione e vessu).\n=Logu=\nIn sas coordinatas polares su motu est:\ncun una \"f\" gener\u00e0le e \"R\" comente su raju de su chircu. Sigomente su caminu est chirculare sa velotzidade in su raju est sempre nudda.\nIn sas coordinatas cartesianas su motu est duncas:\nE fazilmente\n=Velotzidade=\nGiamamus velotzidade angulare (o pulsatzione), s'angulu pro unid\u00e0de de tempu: issa est medida in rad/s e s'iscriet cun sa litera gr\u00e8ca \"omega\". Cun sa notatzione de Leibniz pro sas derivadas:\nSa velotzidade tanghentziale est sa velotzidade de sa componente formula_7 in su raju R, e iscriende su vet\u00f2re logu cun sa litera r:\n=Aceleratzione=\nS'aceleratzione chi \"fortza\" su corpu a no s'aviare dae su tzentru si giamat \"tzentripeta\", in su matessi logu s'aceleratzione longu s'angulu si giamat \"tanghentziale\". Totas duas sunt sas componentes de s'aceleratzione posta comente derivada de sa velotzidade iscrita supra.\nSa prima derivada si giamat aceleratzione angulare, s'iscriet cun sa litera gr\u00e8ca \"alpha\" e si med\u00ecat in rad/s2. Sa secunda componente de s'aceleratzione est sa tzentripeta. Simplifichende:\nComente si bidet inoghe s'aceleratzione tzentripeta est cuntraria a sa diretzione de su raju.\n=Movimentu paremighe=\nIn su movimentu paremighe si podet simplificare totu e bogare sos vet\u00f2res. Sa velotzidade angulare no cambiat. Amentamus chi sa velotzidade angulare est colligada cun sa velotzidade tanghentziale cun s'ecuatzione:\nSigomente su movimentu at sa matessi velotzidade tanghentziale s'aceleratzione est sa tzentripeta sola.\n= Movimentu aceleradu paremighemente =\nComente pro su movimentu in caminu deretu, custu est su solu movimentu non paremighe chi si podet istudiare. Podimus bogare ancora sos vet\u00f2res in unu istudiu fazile. Sigomente\npodimus faghere duas integratziones:"}
{"id": "3035", "revid": "6577", "url": "https://sc.wikipedia.org/wiki?curid=3035", "title": "An\u00e0lisi num\u00e8rica", "text": "S'an\u00e0lisi num\u00e8rica est sa parte de sa matem\u00e0tica ke imperant is ordinadoris po computai problemas matem\u00e0ticos e a\u00e8re resurtadas num\u00e8ricas, impreada sempre candu amus carculos comente integrales, ecuatziones differentziales chi no se podent faghere cun sas manos."}
{"id": "3042", "revid": "6577", "url": "https://sc.wikipedia.org/wiki?curid=3042", "title": "Lo Spettro", "text": "Lo Spettro (\"The Spectre\") est unu personagiu de s'universu DC Comics inbentadu in su 1940, at essere in prena \"golden age\" (etade de oru), de Jerry Siegel e Bernard Baily. Bessit pro sa prima bia in su numeru 52 de \"More Fun Comics\", pro brintare a pustis in sa Justice Society of America in sas paginas de \"All Star Comics\", mentras in Italia bessit pro sa prima bia in su numeru 16 de sa \"Collezione Uomo d'Acciaio\".\nEst pratigamente onnipotente, e podet cambiare s'istessa cara de su mundu, gai comente est in beridade."}
{"id": "3043", "revid": "7925", "url": "https://sc.wikipedia.org/wiki?curid=3043", "title": "Alhazen", "text": "Numene populare de Ibn Al-Haytim (Bassora 965 d.C. - ca. 1039 in Cairo) filosofo persianu. Consideradu unu de sos prus importantes scientziados de su mundu islamicu (e, particolarmente, de s'initziu de su segundu millenniu). Est consideradu de calincunu s'inventore de s'otica moderna. Est istadu nomenadu puru al-Basr\u012b (cussu de Bassora) e al-Misr\u012b (s'egitzianu)."}
{"id": "3059", "revid": "1375", "url": "https://sc.wikipedia.org/wiki?curid=3059", "title": "Sardigna/campidanesu", "text": ""}
{"id": "3060", "revid": "19666", "url": "https://sc.wikipedia.org/wiki?curid=3060", "title": "Sardigna/logudoresu", "text": "Sa Sardigna est un'\u00ecsula de su Mare Mediterraneu occidentale, posta a unos 200 km dae sa peninsula italiana, su matessi de sa Tunisia, unos 300 km dae sa Lig\u00f9ria e 500 dae s'Ispagna. Sa terra prus a probe est sa Corsica, appenas 11km.\nGeografia.\nSa fromma de s'\u00ecsula est cussa de unu ret\u00e0ngulu longu, de unos 260km in diretzione NS e unos 120 in sa EO. Sa punta a N est sa bidda de Longone (Lungoni in galluresu), sa de S su Cabu Teulada. Sos mares chi l'ingh\u00ecriant sunt su Mare Tirrenu a E e su Mare de Sardigna a O. S'\u00e0rea est de ca. 24.000km\u00b2, s'oru de mare de unos 2400 km.\nMonte po su 13,5 %, montigru po su 68 % e pianu po su 18,5 %. Su monte pius altu tirat 1834m (Punta La M\u00e0rmora), in sa serra de su Gennargentu in sa zona centrale, tra su nuoresu e s'Ozastra. Dae su Gennargentu naschet su Flumnedosa su segundu fiumene de sa Sardigna.\nSu tempus tirat a su sicu, in istiu e in ierru. Sa temperadura m\u00e8dia est de 14-18 \u00b0C, cun cambiamentos mannos intre pranu e monte, istade e ierru: si podet passare de is -2 o -3 a is 30 \u00b0C. Su bentu podet esse forte meda, isp\u00e8tzia su bentu estu (de NO). Proit pagos, 400-600mm a s'annu, cun difer\u00e8ntzias mannas intre monte e pranu, oru de mare e terra aintru.\nBi at finas unu lagu naturale, su lagu Baratz, in su NO de s'\u00ecsula, in territoriu de T\u00e0thari e de S'Alighera. Sos r\u00ecos sunu pagos: de N a S su Coghinas, su Mannu (de T\u00e0thari), su Temu, su Cedrinu, su Tirsu, su Frumindosa, su Mannu e su Cixerri. Sos \u00e0teros sun rios, sicos in parte de s'annu. Su fr\u00f9mene prus longu est su Tirsu, chi tirat 159km e isbucat in su Mare de Sardinna apustis de aere tocadu sa tzitade de Aristanis.\nIst\u00f2ria.\nIn Sardigna s'agatan sas primas istigas de presentzia umana solu dae su Neol\u00ecticu. De cuss'epoca est s'isfrutamentu de s'ossidiana, su idru vulc\u00e0nicu nieddu de su Monte Arci. Dae su neol\u00ecticu a s'edade de su brunzu (XIX - XIII s\u00e8culos innantis de Cristos) sunt n\u00e0schidas tzivilizatziones chi connoschimus cun su n\u00f9mene de \"prenur\u00e0gicas\", ca sunt b\u00e8nnidas innantis de cudda prus manna e famosa de sos nuraghes. Su per\u00ecodu nur\u00e0gicu at bidu su cumparrer in Sardigna de una tzivilidade peculiare, distinta dae construtziones megal\u00ecticas \u00f9nicas (sos nuraghes matessi, sos putos sacros, sas \"tumbas de gigantes\").\nMa si podet esser seguros chi su mare est istadu sa bia printzipale chi at muntesu sa Sardigna a tzentru de sa tzivilidade mediterr\u00e0nea. Podet \u00e8ssere chi sos chi biviant in Sardigna fint issos sa \"gente de su mare\" chi timiant sos egitzianos antigos. Ma est seguru chi, dae su mare, appet comintzadu a b\u00e8nnere gente chi chircaiat r\u00e0mine, prumu, trigu, e \u00e0teras cosas pro faghere commerciu. Innantis a tottus sos fenitzos, chi arribant in ue oe b'est Casteddu, 1500 annos innantis de Cristu. Appustis ant fraigadu ateras tzitades: Tharros, Nora, Bithia, Sulci, Sant'Antiogu. Sas urtimas fint mannas meda, ca inie b' aiat su minerale chi ddi serviat. Non s'ischit meda de comente fin sas cosas cun chie biviat in Sardigna e custos fenitzos, ma issos abbarraiant accanta de su mare e chircaiant de istare in accordu con sa gente autoctona. Sunt bistados sos fenicios a iscriere a primmu su l\u00f9mene Sardigna, in d una preda chi est in su museu archeol\u00f2gicu de su Castrum de Casteddu, si podet narrere chi issos non impreaiant sas bogales cando iscriiant. Paret chi, comente s'est passadu dae sos fenitzos de su Libanu a cussos chi bivende in Africa sunt nados Punicos, carchi cosa siat cambiada, ca custos fint peus e cheriant f\u00e0ghere sos meres. In custu tempus sa Sardigna fit puru una base milidare de sos punicos, ca sas naves issoro, dae Cart\u00e0gine e su portu de Capu Malfatanu, accanta de Teulada, serraiant in d una morsa su Mare Mediterraneu e nemos podiat passare. Appustis de sa segunda gherra p\u00f9nica arribant sos romanos,e po s\u00e8culos meda sa Sardigna abbarrat romana. E diventat sa \"dom'e trigu\" de Roma, sas tzittades accanta e su mare sunt semper prus mannas, mea es seguru chi sos romanos non bi l'apent fatta a \"romanizzare\" sa Barbagia. Sun arribados a Fordongiani (Forum Traiani), Austis (Augustus) ma inie sun abbarrados. Cando Roma est rutta sun arribados sos V\u00e0ndalos, chi teniant puru sa parte de Africa chi est acanta acanta a sa Sardigna: Ippona (chi oe si narat Annaba, in Algeria) est sempre istada prus acanta a Casteddu de onzi tzitade italiana. In carchi manera sos romanos de oriente, sos bizantinos (in sardu Aregos)nde gi\u00e0garant sos v\u00e0ndalos e pro chimbichentos annos abbarrant in Sardigna. A sa fine si nd' andant, ma lassant fam\u00ecllias nobiles, chi sunt sas chi ant a andare a cummandare in su per\u00ecodu de is Giuigados. De sos Aregos abbarrant sos santos e sos l\u00f9menes: Costantinu, Bachis, Ch\u00ecrigu, pro narrere. De ammentare chi sos Aregos, comente sos atteros romanos, no bi l' apent fatta a intrare in Barbagia, e comente sos \u00e0teros ponent su \"Dux militaris\" in Fordongiani, pro chircare de firmare sas bardanas de chie biviat in sos montes. De interessu mannu sos s\u00e8culos intra su IX e su XV d.C., cando s'est isboligada sa tzivilizadura de sos Giuigados, bator rennos aut\u00f2ctonos de traditzione romana, no feudale, n\u00e0schidos dae s'isolamentu de sa Sardigna in sos s\u00e8culos de su dom\u00ecniu \u00e0rabu de su Mediterr\u00e0neu (sos s\u00e8culos VIII - IX d.C.).\nIn s'annu 1324, sos Aragonesos conchistant Casteddu cun s'agiudu de su giuigadu de Arbaree, boghende a foras sos Pisanos. Est sa n\u00e0schida de su Rennu de Sardigna. Dae su 1354 a su 1420, cun fases divressas, addurat sa gherra intro de su rennu aragonesu e su giuigadu arbaresu, s'\u00f9rtimu abarradu de sos b\u00e0toro rennos sardos antigos. Pessones de importu de cuddu per\u00ecodu de gherra e pestil\u00e8ntzias sunt su gi\u00f9ighe arbaresu Mariane IV e sa f\u00ecgia sua Eleonora, Eleonora de Arbaree. In su 1420 s'\u00f9rtimu gi\u00f9ighe, Guillermu de Narbona, bendet su t\u00ectulu giuigale a su re de Aragona pro chentum\u00ecgia fiorinos de oro. Abarrat unu rennu solu, in s'\u00ecsula, su Rennu de Sardigna, prima cadelanu e a pustis ispannolu. Cun sos cadelanos e sos ispannolos sa Sardigna connoschet su feudalismu e s'abarat pro s\u00e8culos isulada e a fora de s'ist\u00f2ria.\nIn su 1720 sa corona colat in conca a sos ducas de Savoia, chi in custa manera si faghent res. De importu, suta sos Piemontesos, su per\u00ecodu \"revolutzion\u00e0riu\" de sos annos 1793-1796, cun unu protagonista mannu: Giomaria Angioi. Su Rennu de Sardigna durat cun totas sas prerogativas suas fintzas a su 1847, cando su re C\u00e0ralu Albertu cuntzedit s'\"Unione Perfetta\" cun sos istados continentales de su rennu. In su 1861, a pustis de sas duas primas gherras de indipend\u00e8ntzia italiana e de sas conchistas garibaldinas, mudat n\u00f9mene in Rennu de It\u00e0lia.\nIn su s\u00e8culu de binti sunt de ammentare sos fatos de sa Brigata T\u00e0tari in sa Prima Gherra Mundiale, dae chi s'est ischidada torra s'identidade e su natzionalismu sardu. De su 1921 est sa n\u00e0schida de su Partidu Sardu de Atzione, fundadu, cun \u00e0teros, dae Em\u00ecliu Lussu.\nIn sos annos 50 ant picadu comintzu fatos noos. Est istada bogada sa mal\u00e0ria, gr\u00e0tzias a su dinare de sa fundatzione Rockefeller, e custu est istadu unu fatu bonu pro sas populatziones de sas marinas e su turismu. In su matessi tempus sunt istadas impostas per\u00f2 sas tzerachias militares: m\u00ecgias e m\u00ecgias de \u00e8taros leados a sas atividades econ\u00f2micas e postos suta sa cumpet\u00e8ntzia militare de sa Nato e de sos americanos. De sos annos '70 imbetzes est su \"Pranu de Rin\u00e0schida\", una leze de s'istadu italianu chi cuntzediat dinare meda pro fraigare industrias mannas in Sardigna. Gai sunt n\u00e0schidos sos polos ch\u00ecmicos in Otana, Portu Vesme e Portu Torres, e sas rafinerias in Sarroch. Ma, a pustis de tantos annos, si podet narrer chi est istadu unu faddimentu cumpretu, unu faddimentu econ\u00f2micu, ambientale e sotziale puru, ca sos problemas de sa modernizatzione de sa Sardigna sunt abarrados bell'e totus e nde sunt n\u00e0schidos \u00e0teros noos.\nSa Regione.\nSa Sardigna est una de sas 5 regiones aut\u00f2nomas a istatutu ispeciale de It\u00e0lia. Sa Sardigna est s'\u00f9nica Regione de It\u00e0lia (imparis cun su Veneto) chi sos bividores hant de manera ufitziale su n\u00f9mene de \u00abpopolo\u00bb dadu dae su Parlamentu italianu.\nAssentada in sa Costitutzione de sa Rep\u00f9brica Italiana, est n\u00e0schida in su 1948. Sas primas eletziones sunt istadas fattas in su 1954.\nOe, su presidente de sa Regione est Frantz\u00ecscu P\u00ecgliaru\nSa Regione tenet 8 provintzias:\nProv\u00ecntzia de Aristanis (cap. Aristanis) \nProv\u00ecntzia de su Campidanu de Mesu (cap. Seddori e Biddexidru) \nProv\u00ecntzia de Carb\u00f2nia-Igr\u00e8sias (cap. Carb\u00f2nia e Igr\u00e8sias) \nProv\u00ecntzia de Casteddu (cap. Casteddu) \nProv\u00ecntzia de N\u00f9goro (cap. N\u00f9goro) \nProv\u00ecntzia de Ogiastra (cap. Tortuelie e Lanus\u00e8) \nProv\u00ecntzia de T\u00e0thari (cap. T\u00e0thari) \nProv\u00ecntzia de Terran\u00f2a-T\u00e8mpiu (cap. Terran\u00f2a e T\u00e8mpiu)\nCultura.\nFestas \nSa Sartiglia: Aristanis \nSu Redentore 29 Austu: N\u00f9goro \nSa essida de sos Candaleris (La faradda di li Candareri) 14 Austu: T\u00e0thari \nSa essida de sos Candaleris 14 Austu: N\u00f9ivi \nSos martires turritanos: Portu Turre \nSa festa de Santu Simpriziu 15 Maju: Terran\u00f2a \nSa festa de Sant'Efisiu:1 Maju: Casteddu \nSa die de sa Sardigna - Festa de su populu Sardu \nTurismu.\nS'isula est portada a n\u00f9mene pro sas localidades turisticas suas, e intra custas podimus amentare sa Costa Smeralda, sa tzitade de Terranoa (Olbia) e totta sa Gallura, sas isulas de Sa Madalena e Caprera, sa tzitade catalana de S'Alighera, pro sas calas ispantosas de s'Ozastra incastradas in sas fal\u00e8sias calc\u00e0reas artas: Cala Goloritz\u00e8, Cala Luna, Cala Gonone e puru pro s'internu sou, e in particulare su Gennargentu. In sos \u00f9rtimos annos in su Sud ant fraigadu paritzas locandas e s\u00ectios tur\u00ecsticos (a SE Crabonaxa e Muraera a SO Santa Margarida de Pula, Chia). Interessantes pro su turismu s'archeologia sas \u00ccsulas de s'Arcip\u00e8lagu sulcitanu (Santu Antiogu e San Pietro): in custu arcip\u00e8lagu in su per\u00ecodu Maju - L\u00e0mpadas faghent oe galu sa pisca de su Tunnu Ruju (Tunnus Tynnus) cun sos brancos de tunnos chi benint dae s'Atl\u00e0nticu, in fase riprodutiva."}
{"id": "3080", "revid": "147361", "url": "https://sc.wikipedia.org/wiki?curid=3080", "title": "Bas\u00eclica de Santu Simpl\u00ectziu", "text": "Sa cr\u00e8sgia de Santu Simprije est istada fraigada a giru de su XI-XII, in onore de Santu Simprije, p\u00edscamu et m\u00e0rtire sa die 15 maju de su anno 304 d.C. e patronu de Terran\u00f2a e de sa Gaddura.\nEst su monumentu pius importante de sa Gaddura, inoghe s\u2019agatant duos affrescos de su XII sec., e sos reliquias de su santu e de sos cumpagnos suos."}
{"id": "3081", "revid": "7227", "url": "https://sc.wikipedia.org/wiki?curid=3081", "title": "Judicadu de Gaddura", "text": "Su Judicadu de Gaddura fiat unu de sos bator judicados chi partziant sa Sardigna. Sas primas testimonias de s'esist\u00e8ntzia sua remontant a su de 11 s\u00e8culos. Fiat intre sos Judigados su prus a norte, e teniat capitale in C\u00ecvita, oe narada Terranoa. Lacanaiat a ponente cun su giuigadu de Torres, a sud-este cun su giuigadu de Arbaree, a sud cun su giuigadu de C\u00e0laris. Sa ruta sua fiat acontessida in su 1287.\nIs or\u00ecgines suas sunt ac\u00e0piadas a s'istadu de abandonu de s'\u00ecsula in sa segunda metade de su de 9 s\u00e8culos, cando sos guvernadores locales aiant pigadu p\u00f2dere de soberania. De sos primos guvernadores intre su de 9 e su de 11 s\u00e8culos no abarrant reg\u00ecstros e sas fontes subra de sos primos gi\u00f9ighes sunt pagu pretzisas. Segundu G.B Fara (\"De rebus sardos\" Torinu 1835) su primu gi\u00f9ighe reconnotu si diat n\u00e0rrere Manfredi, galu biu in su 1050 e sighidu dae Baldu o Ubaldu, mortu in antis de su 1065 e de unu Costantinu (biu in su 1073) chi fiat indentificadu cun una l\u00ectera de paba Grig\u00f2riu VII datada a su 1074. Atualmente si creet ca giai sos primos guvernadores diant p\u00f2dere \u00e8ssere pisanos, e Costantinu membru de sa fam\u00ecllia Gherardesca.\nGeografia e Posidura.\nA sa ghia de su logu s'agataiant su re, denominadu gi\u00f9ighe e unu cuss\u00ecgiu deliberativu, e sa Corona de Logu. Su giuigadu s'isterriat a longu a longu de s'area de costera norte-orientale de Sardigna, imbatende a sa m\u00e0ssima ist\u00e8rrida in su de 13 s\u00e8culos, cun unos 4.500 km cuadrados de subrafache. Is bividores sunt istimados \u00e8ssere istados unos 20.000.\nSa capitale fiat C\u00ecvita, pesada subra sas ruinas de s'antiga tzitade de Olbia, su cale n\u00f9mene est atestadu pro sa prima borta in su 1113; su palatu giuigale e sa capedda palatina de santu Paulu s'agataiant in atuale \"corso Umberto\", inghiriados de muros, turres e portales chi galu si podiant in parte intretzare fintzas a prim\u00ectziu de s'otighentos. Si ipotizat ca sa corte de su judicadu si mudaiat intre sos tzentros majores de sas curadorias de su r\u00e8nniu, mancari non siat tzertu. Is casteddos de Pedres e de Sa Paulatza istaiant a defensa de C\u00ecvita. Sunt istadas resid\u00e8ntzias giuigales sos casteddos de Baldu e Balaiana, in is intorinos de Logusantu, comente fintzas T\u00e8mpiu, in ue galu oe in die s'agatat sa domo de Nino Visconti, e su casteddu de sa Fava in Pasada.\nSos gi\u00f9ighes de Gallura fiant tumulados in sa cripta de sa capedda palatina de Santu Paulu in C\u00ecvita e in sa bas\u00eclica de Sennora Nostra de Logusantu: is Viscontis in santu Frantziscu de Pisa, e s'\u00f9rtimu soberanu, Nino, in santu Frantziscu de Lucca.\nSu territ\u00f2riu de su giuigadu fiat partzidu in duas di\u00f2tzesis cun seas de obispadu in C\u00ecvita e in Garteddi, a prim\u00ectziu dipendentes dae sa Santa Sede e dae su 1138 sutapostas a s'achibiscamu de Pisa. Sa di\u00f2tzesi de C\u00ecvita fiat eredera de s'antiga di\u00f2tzesi de Faus\u00e0nia, documentada dae su de 5 s\u00e8culos (e chi probabilmente costituiat sa base pro sa formatzione de su giuigadu), fintzas a su 1090/1095, cun denominatzione de \"Episcopatus Gallurensis\", ammuntaiat su territ\u00f2riu giuigale intrenu. Su patronu fiat santu Simpl\u00ectziu, primu protop\u00ecscamu de Faus\u00e0nia, a chie fiat dedicada sa seu de C\u00ecvita.\nS'istemma fiat s'im\u00e0gine de unu cabone.\n\u00d9rtimu gi\u00f9ighe de Gallura fiat Nino Visconti in su 1296, sa f\u00ecgia Giuanna bantaiat petzi t\u00ectulu nominale, e aiat a pustis tz\u00e8didu sos deretos a su frade concoinu sennore de Milanu Atzone Visconti, s'ar\u00e8ntzia de chie aiat renununtzidu in favore de sos soberanos de Aragona.\nIst\u00f2ria.\nOr\u00ecgines de su giuigadu.\nIn \u00e8poca romana \u00d2lbia (fentomada fintzas che \"Ulbia\" o \"Ulpia\") aiat rapresentadu unu munitz\u00ecpiu de importu econ\u00f2micu mannu pro sa Sardigna, e su portu afiantzaiat cuntatos istrintos cun su de \u00d2stia e cun sa capitale imperiale. S'interiore setentrionale fiant antimes b\u00ecvidu de populatziones definidas corsas, chi cun sas populatzione de sos Balares chi dd'istaiant a curtzu de de sos Ilienses, non fiant cumpletamente sutam\u00ectidos e diant fatu\u00b7fatu chircare de arrobare sas terras prus saliosas. Segundu da traditzione agiogr\u00e0fica, in su 304, suta Diocletzianu, in \u00d2lbia bi fiat istadu su mart\u00ecriu de su protop\u00ecscamu Simpl\u00ectziu.\nCun sas l\u00f2mpidas vand\u00e0licas intre su 456 e su 465 p.C., sa tzitade romana fiat ruta in desgr\u00e0tzia, su portu distruidu e fiat sighida una fase de incuida econ\u00f2mica e demogr\u00e0fica.\nIn su 534 s'imperadore bizantinu Giustinianu I aiat torradu a conchistare sa Sardigna a sos V\u00e0ndalos.\nIn su de 6 s\u00e8culos resurtant atestadas in sa Gaddura interiore, prus aspritza, formas de vida erem\u00ectica dae parte se sos santos Nicolau e Tranu, in sos intorinos de Logusantu. In su 594 paba Grig\u00f2riu su Mannu, cun s'obietivu de prom\u00f2vere sa vangelizatzione de Sardigna e de C\u00f2rsiga si fiat indiritzadu a su p\u00ecscamu de C\u00e0laris pro ordinare Vitore p\u00ecscamu de sa sede de Phaus\u00e0nia (\"locus intra provinciam Sardiniam\" probabilmente pagu prus a s'interiore de sa tzitade romana), chi fiat descrita dae diora bagante (unu s\u00e8culu in antis, in su 484, in Sardigna fiant atestadas is solas di\u00f2tzesis de C\u00e0laris, Sulcis, Forum Traiani, Sanafer e Turris Lybissonis).\nS'amministratzione in s'\u00ecsula in su per\u00ecodu bizantinu fiat lassada a sas figuras de su \"praeses\" (naradu fintzas \"iudex insulae\" o \"iudex provinciae\", autoridade giuditzi\u00e0ria e amministrativa cun sede in C\u00e0laris), e de su dux ('magister militium, autoridade militare cun sede in Forum Traiani), chi in su de 7 s\u00e8culos si fiant f\u00f9ndidos in sa sola figura de su iudex Sardiniae (gi\u00f9ighe) o arconte (\u1f70\u03c1\u03c7\u03cc\u03bd\u03c4\u03b7\u03c2), con sede in C\u00e0laris, c\u00e0rriga chi fiat intregada a sas fam\u00ecllias imparentadas de sos Lacon e Gunale e chi dae sa metade de su de 9 s\u00e8culos, suta apretu de sas l\u00f2mpidas \u00e0rabas in su Mediterr\u00e0neu de ponente (chi dae su 705 aiant comintzadu a interessare s'\u00ecsula, ischirriende\u00b7dda cummertzialmente e politicamente dae Costantin\u00f2poli) e sa dificultade in sos relatos cun s'imp\u00e8riu, diant mandare membros de sa fam\u00ecllia a gestire is bator tzircuscritziones printzipales cun chi aiant partzidu s'\u00ecsula. Is logusalvadores (\"lociservator\"), agiuntu a pagu a pagu s'aut\u00f2nomia e cumandende in logu de s'autoridade tzentrale de trassa bizantina, aiant assumidu issos e totu t\u00ectulu de iudex loci o iudike de logu, dende progressivamente vida in su de 10 s\u00e8culos a s'edade giuigale.\nSa Gaddura artu-giuigale.\nCun s'iscontzu de s'imp\u00e8riu bizantinu e suta menatza de invasione musulmana, sa Sardigna si fiat torrada a organizare in bator entidades istatuales aut\u00f2nomas, pighende a modellu sa partzidura amministrativa bizantina, chi probabilmente sighiat sa trassa de is primas e prus antigas di\u00f2tzesis paleocristianas e de sos munitz\u00ecpios romanos. Su giuigadu de Gaddura depiat \u00e8ssere su prus p\u00f2buru e prus pagu populadu de sos bator, ma fiat fintzas su chi geograficamente s'agataiat prus favoridu dae sos relatos cun sa C\u00f2rsiga, chi dd'istaiat a costadu e cun sa pen\u00ecsula italiana.\nDe sa Gaddura artu-giuigale no est abarrada peruna fonte documentale e sa gestione e su cuntrollu de unu territ\u00f2riu tanti ist\u00e8rridu cantu pagu populadu depiat \u00e8ssere particularmente complicada. Su ligamene cun Bis\u00e0ntziu in cuss'\u00e8poca si fiat fatu esclusivamente ideale foras pro sos cost\u00f9menes religiosos. Su \"judike\", comente in sos \u00e0teros r\u00e8nnios, teniat una c\u00e0rriga chi ddi beniat in parte pro deretu eredit\u00e0riu (is prus antigos gi\u00f9ighes sardos nod\u00ecos parent pert\u00e8nnere totus a sa fam\u00ecllia Lacon, chi probabilmente aiat otentu su p\u00f2dere amministrativu in per\u00ecodu bizantinu) e in parte pro cunfirma eletiva pro contu de sos majorales, chi beniant a \u00e8ssere sas autoridades religiosas e sas classes prus artas.\nSegundu sa traditzione romana de sos \"praesides\" si ipotizat ca sa corte giuigale si mudaiat intre sas biddas majores de sas curadorias pro bi p\u00f2dere amministrare sa giust\u00ectzia. In cudd'\u00e8poca depiat \u00e8ssere galu presente unu casteddu sede de sas autoridades bizantinas chi fiat istadu torradu a acontzare che resid\u00e8ntzia giuigale e segundu sa traditzione bizantina s'obispu e totu depiat t\u00e8nnere unu rolu importante in s'amministratzione de sas biddas e de sa giust\u00ectzia.\nA pustis de una relativa apaghiadura chi diat \u00e8ssere durada dae su 947, intre su 1000 e su 1005 sa Sardigna, comente su restu de su mare Tirrenu aiat d\u00e8pidu acarare medas l\u00f2mpidas musulmanas. In su 1003 sa flota pisana aiat cumpridu unu sach\u00ecgiu a manu de sa costera orientale de s'\u00ecsula afrachende a C\u00ecvita e a s'Ogiastra, in sos cales territ\u00f2rios si fiant probabilmente acussorgiados piratas musulmanos. Remontat probabilmente a custu per\u00ecodu sa mud\u00e0ntzia o sa fraigadura de una resid\u00e8ntzia giuigale aternativa in sa Gaddura interiore, in su casteddu de Balajana, in is intorinos de Logusantu, in abbrigu dae sas l\u00f2mpidas \u00e0rabas (sa traditzione cheret chi custu siat istadu da sede de sos primos gi\u00f9ighes e pro sa matessi resone in su giuigadu de Torres sa capitale fiat mudada dae Torres a \u00c0ldara).\nIntre su 1015 e su 1016 su dugone \u00e0rabu Muj\u0101hid al-\u02bf\u0100mir\u012b (Musetu) aiat proadu a inv\u00e0dire sa Sardigna e aiat conchistadu manna parte de su Campidanu (in sa batalla fiat mortu s'arconte Sal\u00f9siu, gi\u00f9ighe de C\u00e0laris). S'atacu de Musetu a sas costeras de sa Toscana e a sa tzitade de Luni aiat cumb\u00ecnchidu Pisa e G\u00e8nova a s'alliare, apressurados dae su paba Beneitu VIII e de s'imperadore, pro liberare su Tirrenu de sas bardanas musulmanas.\nL'influ\u00e8ntzia de sas rep\u00f9blicas marineras e de su paba subra su guvernu giuigale.\nIn su 1016, Pisa e G\u00e8nova aiant liberadu sa Sardigna dae sa menatza musulmana e aiant induidu Musetu a si nche fuire. Sos gi\u00f9ighes sardos, apentzamentados pro su riscu de atacos noos, aiant istrintu alli\u00e0ntzia cun sas duas rep\u00f9blicas marineras, sas cales aiant comintzadu a s'interessare a s'\u00ecsula, a prim\u00ectziu pro ot\u00e8nnere mandos cummertziales e a pustis pro s'intrusire in su guvernu e intrare in sas dinastias giuigales.\nA pustis de s'Iscisma Mannu intre cr\u00e8sia romana e sa de oriente de su 1054, in su 1073 su paba Grig\u00f2riu VII aiat imbiadu una l\u00ectera cun sa cale torraiat a afirmare sa suprematzia pol\u00ectica pontif\u00ectzia subra sos bator giuigados sardos. In custa ep\u00ecstula indiritzada a sos gi\u00f9ighes sardos pro ddos invitare a si sutam\u00ectere a sa cr\u00e8sia de Roma, in riferimentu a \"Constantinus Gallurensis\" cumparent pro sa prima borta sa denominatzione \"Gallura\" e su primu n\u00f9mene de unu gi\u00f9ighe gadduresu (Costantinu).\nIn sa segunda metade de su de 11 s\u00e8culos is gi\u00f9ighes, chirchende de no si p\u00f2nnere in cuntierra cun sa cr\u00e8sia romana, aiant abandonadu su t\u00ectulu de arcontes e aiant favoridu s'acusorgiadura in s'\u00ecsula de sos m\u00f2ngios benedetinos dae Montecassino e de Santu Vitore de Mars\u00ecllia (in Gallura a Pasada, Larathonos in Terranoa, Surrache in Lungone e Corte in Durgale), pro remprasare su ritu romanu a su gregu, mancari in aberta cuntierra cun sas posiduras obispales locales, chi si oponiant a sa ispainadura de su monacadu e a sas pretesas de Roma. In Garteddi, in sa cr\u00e8sia de Santa Maria de Turris, a pustis div\u00e8nnida Santu Cristos, s'agataiant sos vitorinos e sos m\u00e0ngios de Sant'Onoradu de Lerinu, chi aproliant comente sos vitorinos dae sa Proventza. Petzi su gi\u00f9ighe nou Torchtor de Zori, aiat assuntadu posiduras filoimperiales e aiat apoderadu su cleru locale, cosa chi ddi fiat b\u00e0lida s'iscom\u00f9niga dae parte de paba Urbanu II.\nA sa segunda metade de su de 11 s\u00e8culos remontat su primu fraigu de sa Bas\u00eclica de Santu Simpl\u00ectziu, chi s'agataiat in su retroterra, a foras de su burgu muradu e discretamente a tesu de su mare, segundu modellu rom\u00e0nicu par\u00ecvile a su de sa bas\u00eclica de Santu Gaine in Torres. Intre su 1090 e su 1095 s'antiga di\u00f2tzesi (\"Episcopatus Gallurensis\") chi tocaiat a su territ\u00f2riu intrenu giuigale, fiat partzida in sas di\u00f2tzesis de C\u00ecvita e in sa de Garteddi. In su 1113 fiat cumparida pro sa prima borta sa denominatzione de C\u00ecvita (o \"Kivita\"), fortzis torrada a \u00e8ssere ocupada a pustis de unu tempor\u00e0neu abbandonu.\nIn su 1114 Pisa aiat ordingiadu unu imbiu mannu (a chi aiant pigadu parte numerosos istados italianos e is giuigados sardos, ma non G\u00e8nova) ghiada dae su capitanu generale de sos pisanos, su conte Gherardu Caetani de Terriccio, contra sos \u00e0rabos acussorgiados in sas \u00ecsulas Baleares e sas naves suas, partidas dae Pisa (unas 300 galeas) aiant atregadu in Santa Reparada, in sas Bucas de Bonif\u00e0tziu, in antis de f\u00e0ghere atapa in Torres, apoderados de su gi\u00f9ighe galluresu Itocor de Gaddura chi aiat comomai afortiadu s'amistade cun Pisa.\nCun s'incomintzu de su de 12 s\u00e8culos is giuigados b\u00e0rios si fiat afainados in mandos e esentziones pro sos mercaderos pisanos e donatziones a s'\u00f2pera de Santa maria de Pisa. In sa prima metade de su de 12 s\u00e8culos (1110-1120) fiat probabilmente cumpletada sa seu rom\u00e0nica de santu Simpl\u00ectziu, chi presentaiat elementos istil\u00ecsticos de su rom\u00e0nicu toscanu e lombardu. Fiat tando archip\u00ecscamu Villanu Gaetani (\"Villanus\"), probabilmente de or\u00ecgine pisana. In su 1130 fiat fintzas atestada una perrica intre su gi\u00f9ighe Costantinu II e sos f\u00ecgios de s'antetzessore pro su possessu de su casteddu de Balajana, ci depiat probabilmente rapresentare una resid\u00e8ntzia giuigale istiale (fatu mentovadu in su \"Condaghe de Santa Maria de Bon\u00e0rcadu\").\nInsu 1133, pro atrimingiare sas cuntierras intre Pisa e G\u00e8nova subra sos possedimentos in C\u00f2rsiga, paba Innotz\u00e8ntziu II aiat elevadu a G\u00e8nova che sede de archidi\u00f2tzesi de su su norte de C\u00f2rsiga de Mariana, Nebbio e Accia ( a prm\u00ectziu indipendentes dae Pisa e chi costituiant su fundamentu de s'intrusida genovesa de s'\u00ecsula) mentras Pisa aiat mantentu cuntrollu de Aleria, Ajaccio e Sagona. A compensu de sa p\u00e8rdida, in su 1138, sas di\u00f2tzesis de C\u00ecvita e Garteddi, a prim\u00ectziu dipendentes de sa Santa sede, fiant sutapostas a s'archip\u00ecscamu de pisa.\nIn sa segunda metade de su de 12 s\u00e8culos teniat comintzu su rec\u00f9peru de su portu de C\u00ecvita, su prus a curtzu in Sardigna a sa pen\u00ecsula italiana.\nIn su de bator tres de su de 12 s\u00e8culos fintzas su casteddu de Balajana fiat afortiadu e dodadu de sa capedda palatina de santu Lenardu. In sos intorinos, in sa biddighedda de Santu Ist\u00e8vene, fiat fintzas realizadu su mannu palatu de Baldu (mannu 1600 m\u00b2 e cun 16 aposentos retangulares dispostos a ingh\u00ecriu de unu corrale mannu cun unu palatu de tres prantas), cun t\u00e8cnica de fraigadura chi fentomaiat sa de sas cr\u00e8sias rom\u00e0nicas. In custos casteddos, resid\u00e8ntzias istiales giuigales, aiat b\u00ecvidu fatu\u00b7fatu sa giuighissa Alena cun su maridu Lamberto Visconti de Eldizio, su f\u00ecgiu issoro Ubaldu cun Adel\u00e0sia de Torres, pro si nche fuire de sa basca de C\u00ecvita.\nSu per\u00ecodu visconteu e su dom\u00ecniu deretu pisanu.\nA cara de su 1203 Alena de Lacon aiat eredadu su giuigadu galu minore de edade cun s'amparu de sa mamma Odolina. In sa cumproada de si f\u00e0ghere mere de su r\u00e8nniu fiat corteada dae pretendentes numerosos mandados dae Pisa, G\u00e8nova e dae su paba Innotz\u00e8ntziu III, intre chie Gulliermu Malaspina, Trasamundu de Segni, Itocor de Torres e a \u00f9rtimu su pisanu Lamberto Visconti di Eldizio, chi dd'aiat cojuada contra sa voluntade de su paba, chi aiat pronuntziadu una iscom\u00f9niga. Custu fiat div\u00e8nnidu gi\u00f9ighe de Gallura, dende comintzu a su per\u00ecodu de su dom\u00ecniu de sos Viscontis. A cunsighidu de custos acontessimentos in su 1209 Comita de Torres aiat ocupadu C\u00ecvita pro si retirare prus a t\u00e0rdiu. Dae sa Gaddura sa pol\u00ectica de ispainadura pisana, cumandada dae Lambarto Visconti si fiat indiritzada fache a sud e si fiat annesionadu sas terras de sas seculares abadias de Girifai. Sa giurisditzione de Girifai fiat ingastada intre sos bator giuigados chi fintzas a tando nde aiant respetadu s'autonomia. Lamberto Visconti ddas aiat dadas in propiedade a su p\u00ecscamu barone de Garteddi e aiat tiradu in antis punnende a sa conchista de su giuigadu de C\u00e0laris.\nIntre su 1227 e su 1233 in C\u00ecvita e Orosei fiant l\u00f2mpidos sos c\u00f2nsules de sos mercaderos pisanos (istitutziones cunsolares chi rapresentaiant sos mercadors e sa madrep\u00e0tria) e si fiat cunsolidadu su burgu de cumm\u00e8rtzios in is intorinos de su portu. Is pisanos de Lamberto Visconti aiant ocupadu Durgali e nde aiant afortiadu su Castrum. In su 1256, sos gi\u00f9ighes - ambaduos pisanos - de Gaddura, Giovanni Visconti, e de Arbaree, Gulliermu de Capraja, aiant declaradu gherra a su gi\u00f9ighe de Calaris Chianu de Massa chi si fiat alliadu cun G\u00e8nova. A segus de sa vit\u00f2ria, su giuigadu de Galllura aiat azuntu sa m\u00e0ssima ist\u00e8rrida, assotziende\u00b7nche, cun sa partzidura de su de C\u00e0laris in su 1258 parte de sas Barb\u00e0gias, s'Ogiastra, Gipi, e su S\u00e0rrabus.\nDae su 1265 si fiat remarcada sa contraposidura intre su giuigadu de Gaddura, in manu a sos Viscontis de parte guelfa filoimperiale, e su de Arbaree de Marianu II de Bas-Serra, apoderadu dae sos ghibellinos. In su matessi per\u00ecodu fiant megioradas sas afortigaduras de su r\u00e8nniu cun sa fraigadura de turres numerosas (comente sa fortalesa de su casteddu de Padres de chi si tenent novas intre su 1296 e su 1388). In per\u00ecodu impretzisu fiat fintzas trasportadu a Pisa s'arcale in granitu de su templu distruidu de C\u00e8rere (chi remontaiat a su 59 p.C), chi fiat a prim\u00ectziu ingastada in sa fatziada meridionale de sa seu e in tempus afatante posta in su Campusantu monumentale.\nIn sa segunda metade de su dughentos, suta poderiu de sos Visocontis, subras sas rastas de s'antiga tzitade romana (ma lassende\u00b7nde a foras sa seu de Santu Simpl\u00ectziu) fiat n\u00e0schidu su burgu mercantile nou, \"Terra Nova\" (su top\u00f2nimu de C\u00ecvita at a abarrare petzi pro inditare amministrativamente sa di\u00f2tzesi), tzitade murada, cun sas classes de mercaderos e artesanos e chi aiat batidu una importante cr\u00e8schida econ\u00f2mica a su tzentru e a sos intorinos suos.\nGiovanni Visconti (sighidu a su fradile Ubaldo - 1225-38 -, f\u00ecgiu de Alena e Lamberto, aiat cojuadu Adel\u00e0sia de Torres chi, fiuda, aiat proadu a ddi sighire cun su segundu maridu Enzo de Isv\u00e8via, in su 1273 fiat bandiadu dae su comunu de Pisa, derrotadu in sa regione de sa Trexenta e su Gipi dae sas tropas pisanas ghiadas dae Anselmu de Capraja, su corsu, e in su 1274 ddi fiant cunfiscados totu sos benes, e fiat mortu in batalla in Toscana in su 1275, unu annu in antis chi Pisa firmaret su tratadu de paghe cun sa lega guelfa (1276) torrende\u00b7nde a am\u00ectere sos cumponentes.\nA pustis fiat artziadu a su p\u00f2dere de Nuno Visconti, \u00f9rtimu gi\u00f9ighe, regordadu dae Dante Alighieri in sa Divina Commedia (impare a su vic\u00e0riu suo su para Gomita). Issu, a segus de ot\u00e8nnere t\u00ectulu de podestade de Pisa fiat bandiadu e disterradu dae sa tzitade toscana, contra chi promoviat propostas numerosas. A custu per\u00ecodu remontat fintzas s'abitare de sas cortes sardas de su literadu Gir\u00f2lamo Terramagnino dae Pisa. A pustis de sa morte de Nino Visconti in su 1296, dae su 1300 sa Gallura fiat acometada deretamente a Pisa peri unu vigheri. Su subrab\u00ecvidu giuigadu de Arbaree nde diat ocupare per\u00f2 sa Barb\u00e0gia de Vitzi e su Monteacutu (chi fiant istados sutraidos a s'isp\u00e8dridu giuigadu de Torres pagos deghes annos a in antis), mentras chi sos D\u00f2rias aiat ammanniadu is poderios suos a manu de Anglona e a sa curadoria de Balajana.\nCun unu atu de fortza, in su 1297, Paba Bonif\u00e0tziu VIII aiat imbestidu su re Giagu II de Aragona de s'in\u00e8ditu \"R\u00e8nniu de Sardigna e C\u00f2rsiga\". Terranoa, comente fintzas Orosei, fiant chintadas dae sos pisanos de muros (sunt difatis fentomadas che \"castrum\"), nde fiat prom\u00f2vida sa cr\u00e8schida demogr\u00e0fica e fiant passadas de s'istatus de burgos sennoriles a su de comunos (cun podestade pr\u00f2piu, camerlengos e notajos), mancari sutapostos a su poderiu pisanu (\"quasi-civitas\"), liberende\u00b7si dae manna parte de sos intremedios de sa fam\u00ecllias giuigales e de s'autoridade obispale. In paris tempus fiant potentziados sos portos de Terranoa, Orosei, Santa Reparada, Posada e Santa Lughia. S'evolutzione fortzada si fiat interruta pro efetu de sos acontessimentos ist\u00f2ricos: giai intre su 1316 e su 1323 beniant sinnialados s'istadu de digradu de Terranoa e de sos muros suos, sa fuida de sos bividores, sa cussighente crise demogr\u00e0fica e sa falta de seguresa.\nCun sa conchista aragonesa de su 1323 si fiat concluida definitivamente s'ist\u00f2ria de su giuigadu e in su 1328 Terranoa matessi, giai in dificultade pro sas perricas interiores, aiat suportadu una l\u00f2mpida grae de sos genovesos, chi ddi aiant posti fogu e dd'aiant ispoulada. Su casteddu de Pedres in su 1339 resultaiat intregadu a s'amparu de unu para de s'\u00f2rdine de santu Giuanne de Gerusalemme e intre su 1355 e s'agabbu de su s+culu fiat passadu fatu\u00b7fatu una bosrta in manu aragonesa e un'\u00e0tera in manu arborense. In su \"Repatimiento de Cerde\u00f1a\" de su 1358, Terranoa, a pustis de unu per\u00ecodu longu de gherras, rebellias e pestas, contaiat a penas 132 cabos de fam\u00ecllias sugetos a imposiduras fiscales (paris a una populatzione non superiore a 800 bividores). A pustis de unas deghinas de annos de continuidade, cun sa metade de su terschentos sos aragonesos aiant fratzionadu sa Gallura giuigale in entidades amministrativas b\u00e0rias determinende sa definitiva ischirridadura de su territ\u00f2riu giuigale intre s'odierna Gaddura e sa b\u00e0scia Gaddura (s'atuale Baronia), cun epitzentru in Orosei.. Si fiat realizadu in custu momentu su prenu isvilupu de sos duos tzentros chi dd'istaiant a curtzu: T\u00e8mpiu e Calanzanos (tando \"Tempiu\" e \"Calanjanus,\" in \"Gemini\"), respetivamente is duos tzentros prus importantes in cuss'\u00e8poca.\nSas curadorias.\nComente totu sos giuigados, su r\u00e8nniu de Gaddura fiat amministrativamente partzidu in 13 curadorias, formadas cadauna de unas cantas biddas dipendentes de unu cabulogu in ue teniat sede su curadore chi s'ocupaiat de s'amministratzione locale, cumposta de funtzion\u00e0rios b\u00e0rios (\"maiores\"). \nFaghiant istoricamente parte de su giuigadu de Gaddura is curadorias e is biddas de: "}
{"id": "3084", "revid": "564", "url": "https://sc.wikipedia.org/wiki?curid=3084", "title": "Provintzia de Tarran\u00f2a-Tempiu", "text": ""}
{"id": "3085", "revid": "165075", "url": "https://sc.wikipedia.org/wiki?curid=3085", "title": "Caddura", "text": "Sa Caddura (in italianu Gallura, in galluresu Gaddura), est una regione ist\u00f2rica e geogr\u00e0fica de sa Sardigna, est posta in su nord de s\u2019\u00ecsula, dae su riu Coghinas a su Monte Nieddu in Santu Tiadoru. Sas tzitades prus importantes sunt Terran\u00f2a (it. \"Olbia\") e T\u00e8mpiu (it. \"Tempio Pausania\").\nIn s'edade de mesu fiat unu de sos bator Giuigados de sa Sardigna, su Giuigadu de Gaddura."}
{"id": "3086", "revid": "137", "url": "https://sc.wikipedia.org/wiki?curid=3086", "title": "Provincia 'e N\u00f9goro", "text": ""}
{"id": "3087", "revid": "263", "url": "https://sc.wikipedia.org/wiki?curid=3087", "title": "Provincia de Tathari", "text": ""}
{"id": "3088", "revid": "137", "url": "https://sc.wikipedia.org/wiki?curid=3088", "title": "Provincia \u00e8 N\u00f9goro", "text": ""}
{"id": "3090", "revid": "137", "url": "https://sc.wikipedia.org/wiki?curid=3090", "title": "Oristanis", "text": ""}
{"id": "3092", "revid": "160637", "url": "https://sc.wikipedia.org/wiki?curid=3092", "title": "Carb\u00f2nia", "text": "Carb\u00f2nia o Crab\u00f2nia (in italianu Carbonia) est una citadi sarda, uficialmenti comunu o munic\u00ecpiu italianu cun 28.000 bividoris, posta in sa parti meridionali e ocidentali de sa Sardigna. Su nomini suu inditat su \"logu o sa terra de su craboni\", testim\u00f2ngiu de sa vocatzioni mineraria sua.\nSa citadi est n\u00e0scia in su 1938, a 65 km a ocidenti de Casteddu Mannu, po mori de s'atividadi miner\u00e0ria aviada dai su regimi fascista in is annus de s'autarchia. Carb\u00f2nia fiat pesada acanta a sa Minera de Serbariu ponendi asuta de s'amministratzioni sua su comunu om\u00f2nimu istituidu in su s\u00e8culu XIX, chi immoi est unu cuartieri meridionali e orientali de sa citadi. Arrutu su regime fascista e spaciada s'atividadi miner\u00e0ria Carb\u00f2nia est dibentada unu centru de servib\u00edtzius po su territ\u00f2riu, ponendi in sa basi de s'economia sua pruscatotu is setoris tertzi\u00e0riu e industriali, donendi traballadoris medas a s\u00e0rea industriali de Portuvesme, in su Comunu de Portuscusi.\nSa geografia f\u00ecsica.\nCarb\u00f2nia est situada in sa parti meridionali e occidentali de sa Sardinia, in sa st\u00f2rica regioni de sa Maurreddia, aundi est su principali centru urbanu, posta casi a 65 km a ponenti de Casteddu, in un area unu tempu paludosa e pustis bonificada in su periodu de sa costruzioni de sa cittadi. Sa morfologia de su territ\u00f2riu est in bona parti cun pranus, cun pagus rilievus de altitudini modesta (inferiori a is 300 metrus), de custus monti Sirai (de aundi si podit ammirai unu panorama de sa baia de s\u2019\u00ccsula de Sant'Antiogu), monti Crobu, monti Lioni e monti Rosmarinu. Su monti prus artu in su comunu est su monti de Santu Miali (in italianu: San Michele Arenas), artu 492 m s.l.m.. De custu monti, accanta de i ruinas de sa cresiedda de Santu Miali, forzis cun origini bizantina ma de giai scumparia, si podit ammirai un mannu panorama cun casi tottus is comunus de sa Maurreddia, eccettu Gonnesa e Teulada.\nCarbonia, po cumenti est posta geograficamenti, donat puru sa possibilidadi de arribai in is logus de su mari in 15 minutus scetti.\nIst\u00f2ria de Carb\u00f2nia.\nS'ist\u00f2ria de Carb\u00f2nia est s'ist\u00f2ria de is menas o mineras de craboni e de is minadoris. Carb\u00f2nia est st\u00e8tia costruida in dus annus, scetti po recabai, da is mineras de sa zona, sa prus manna parti poss\u00ecbili de craboni.\nSa minera prus importanti, cudda de Serbariu, est st\u00e8tia imperada po tottus is annus de sa Segunda Gherra Mundiali e fintzas in is primus annus a pustis de sa gherra. Cun su passai de is annus su craboni est st\u00e8tiu imperau s\u00e8mperi prus pagu, fintzas a candu sa minera de Serbariu est st\u00e8tia serrada in su 1964. Una borta serrada, sa Minera de Serbariu est st\u00e8tia abbandonada e tottus is edif\u00eccius e is istrumentus si funt arruinaus. Po meritu de is finantziamentus donaus dae sa Unioni Europea, sa Minera de Serbariu est torrada hat essi cumenti fiat e oi si tzerriat Centru Italianu de sa Cultura de su Craboni. Aintru de sa minera oi s'acattant: su Museu de su Craboni e su Museu Paleontologicu Paleo Ambientis Sulcitanus o de sa Maurredia, aundi funt espostus medas repertus de su tempus antigu. A Crab\u00f2nia ci funt puru su \"Museu Archeologicu de Villa Sulcis\", de pagu tempus torradu a nou, e su Parcu Archeologicu de Monti Sirai chi donant sa possibilidadi de con\u00f2sciri sa civilidadi fen\u00eccia e cudda p\u00f9nica. Ma s'ist\u00f2ria de Carb\u00f2nia est prus antiga puru. Is repertus accattaus a Su Carroppu de Sirri, cumenti puru cuddus de is Domus de Janas de \"Cannas de Sutta\", in sa localidadi \"Medau sa Grutta\" a pallas de Cursu Iglesias, Monti Crobu e Cortoghiana, faint pensai ca s'h\u00f2mini hat b\u00ecviu in su territ\u00f2riu de Carb\u00f2nia giai da su VI mill\u00e8nniu innanti de Cristu. Po cuddus chi aggradessint s'ist\u00f2ria prus recenti, si cunsillat de andai a biri sa cittadi, chi est unu bellu es\u00e8mpiu de s'Architettura Ratzionalista de su 1900, cumenti demostrant is edificius postus in Pratza Roma, comenti sa Cr\u00e8sia, su Comunu, su campanili is attrus ancora. A urtimu, regordaus is importantis strutturas n\u00e0scias po hospitai is attividadis sportivas, cumenti su Palazzettu de su Sport, sa Piscina e is attrus logus a su sport dedicaus. A Carb\u00f2nia ci funt puru medas logus dedicaus a sa cultura, cumenti su Teatru \"Centrali\", sa biblioteca, sa mediateca e attrus logus puru, chi fainti de Carb\u00f2nia una cittadi culturalmenti ricca. Carb\u00f2nia tenit puru una ricca traditzioni enogastronomica, chi mesturat is traditzionis de sa pastor\u00ectzia e de sa pisca. Non si podit scar\u00e8sciri, nimancu, su binu bonu de sa Sardigna, comenti su Carignanu o Carinianu.\nOnorificientzas.\nCorona de cittadi \nMedaglia d'argentu o pratta a su m\u00e8ritu civili"}
{"id": "3094", "revid": "137", "url": "https://sc.wikipedia.org/wiki?curid=3094", "title": "Provintzia de Carbonia Iglesias", "text": ""}
{"id": "3095", "revid": "137", "url": "https://sc.wikipedia.org/wiki?curid=3095", "title": "Iglesias", "text": ""}
{"id": "3103", "revid": "149", "url": "https://sc.wikipedia.org/wiki?curid=3103", "title": "Curitiba", "text": "Curitiba est sa capitale de s'istadu de Paran\u00e0 e sa tzitade prus manna de su sud de su Brasile. Bivint oe in Curitiba 1.797.408 pessones."}
{"id": "3127", "revid": "7227", "url": "https://sc.wikipedia.org/wiki?curid=3127", "title": "Orane", "text": "Orane est una bidda de sa Prov\u00ecntzia de N\u00f9goro in sa Barb\u00e0gia de Ollollai, chi giughet 3.560 bividores. \nSu n\u00f9mene.\nMassimo Pittau iscriet chi sa forma antiga \"Orane\" diat p\u00f2dere \u00e8ssere su vocativu gentil\u00ectziu de su latinu Oranus, unu latifondista romanu documentadu in su \"Repertorium nominum gentilium et cognominum Latinorum\", mentres sa forma prus noa \u201cOrani\u201d diat podere \u00e8ssere su genitivu de sa locutzione latina \u201cvilla Orani\u201d, chi est a n\u00e0rrere \u201csa bidda de Oranus\u201d.\nGesuino Padda ammentat imbetzes chi a minore aiat intesu dae sos betzos chi su n\u00f9mene de su logu fiat \u201ccoro \u2018e cane, coladu a \u2018oro \u2018e cane e in fines a Orane\u201d, est a n\u00e0rrere \u201cin su coro de su cane\u201d e duncas \u201ccaru a su Deus Cane\u201d. Semper in cue iscriet sa teoria de Raimondo Borni, chi siat unu top\u00f2nimu sem\u00ecticu: Or=logu e An=riu, logu a curtzu a su riu.\nSu sartu.\nOrane est una comuna cun 3044 residentes, s\u2019agatat in su tzentru de sa Sardigna, at unu territ\u00f2riu de 130,42 chil\u00f2metros cuadrados e un\u2019art\u00e0ria chi mudat dae 150 m dae su livellu de mare a sos 1083 m (monte Gonare), chi est unu S.I.C. (situ de importu comunit\u00e0riu).\nDe importu mannu est fintzas sa badde de su riu Cedrino. Sa bidda est a mancu 20 chil\u00f2metros dae N\u00f9goro e bene collegada cun su caminu istatale 131 D.C.N., mentres in intro de sa bidda colat su caminu istatale 128. Su territ\u00f2riu comunale est a l\u00e0cana cun sos territ\u00f2rios de sa biddas de Benetuti, Gol\u00f2thene, Mamujada e N\u00f9goro, Onieri, Oroteddi, Illorai, Otzana e Sarule.\nPro su chi pertocat sa geologia b\u2019at de n\u00e0rrere chi s\u2019agatat in unu de sos giassos prus antigos e duncas est in unu territ\u00f2riu ricu meda de minerales e rocas: granitu, scistes, trachite, trachiandesite, tufu, dolomie, pegmatite e gasi a sighire.\nSu comunale de Orane est fintzas ricu de padentes, mescamente a curtzu a su Monte Gonare e in Sa Serra: b\u2019at chercos, \u00e8lighes, murichessa e golostru, ma non b\u2019at tassos e ghin\u00ecperos, tempus a como bundantes in su territ\u00f2riu.\nIn contu de f\u00e0una b\u2019at de n\u00e0rrere chi est prenu de sirbones, l\u00e8peres, p\u00e8rdighes e \u00e0teros pugiones meda.\nOrane tenet una ghenna: sa \"Genna 'e Gonare\" arta 1.080 metros.\nS'ist\u00f2ria.\nOrane est una bidda antiga meda: a l\u2019atrogare sunt sos sitos archeol\u00f2gicos de s\u2019\u00e8poca prenur\u00e0gica, ma fintzas a tempos prus reghentes de s\u2019\u00e8poca giuigale, cando Orane colat a logu de marchesadu. In su sartu comunale b\u2019at paritzas testimonias archeol\u00f2gicas, a comintzare dae tres domos de janas e a sighire dae una chimbantina de nuraghes de \u00e8pocas e culturas diferentes, pro agabbare cun putzos sagrados.\nDe \u00e8poca romana est imbetzes Leisone, unu giassu in ue b\u2019aiat un\u2019istatzionamentu militare romanu e in ue ant agatadu med\u00e0llias, \u00e0nforas, molas, l\u00e0mpadas a \u00f2giu e gasi a sighire.\nDe s\u2019\u00e8poca moderna sunt imbetzes cr\u00e8sias meda (XVI-XVII) e domos a palatzos de fam\u00ecllias de n\u00f2biles. In sa bidda b\u2019at difatis 8 cr\u00e8sias, 7 pagu in foras e 13 (totu derruidas) in su sartu, pro unu totale de 28 cr\u00e8sias.\nS'economia.\nPro su chi pertocat s'economia b'at de n\u00e0rrere chi in Orane b'at una pluralidade manna de atividades: dae atividades industriales - impresas miner\u00e0rias de importu mannu (talcu e feldspatos), traballu de su ferru e de sas pedras - a atividades de artesania - maistros ferreris, maistros de linna, maistros de pannu in belludu. \nDe importu mannu fintzas paritzas aziendas ediles, mescamente duas chi sunt connotas a livellu regionale.\nFintzas su pastoriu est abarradu de importu mannu pro s'economia de sa bidda, ca bi traballant galu pagu prus o mancu 150 persones, chi impitant belle che 7.000 \u00e8taros de sos 13.000 de su comunale.\nFintzas in su setore de sa produtzione alimentare Orane rapresentat un'etzell\u00e8ntzia in su tzentru de sa Sardigna, dae chi sunt meda sos masellos chi traballant petza locale, ma fintzas laborat\u00f2rios de durches e furros de pane. \nPro su chi pertocat su cumm\u00e8rtziu b'at de n\u00e0rrere chi est unu setore ativu: in sa bidda b'at paritzas butegas mannas de alimentares, dep\u00f2sitos de materiale edile, butegas de eletrodom\u00e8sticos e de bestimenta.\nSa cultura.\nOrane tenet unu tzentru ist\u00f2ricu de importu mannu, in ue su modernu bene s'ammisturat cun s'antigu. Tenet paritzas domos a palatzu de segnores, g\u00f9turos e carreras antigas chi formant cun sas cr\u00e8sias unu panorama dae s'artu chi faghet praghere a lu mirare.\nSas cr\u00e8sias prus antigas sunt sa cr\u00e8sia de Santa Maria e sa de Santa Rughe, mentres sa parrochiale est sa de Sant'Andria; de importu mannu est fintzas sa cr\u00e8sia de su cumbentu de sos Frantziscanos, intitulada a Santu Giuanne Batista, in ue b'at un'\u00f2rganu de su setighentos e una tela pintada de su treghentos. Sa cr\u00e8sia de Nostra Segnora do sa \u00cctria, de su 1678, tenet telas de su seschentos e unu grafitu de Titinu Nivola.\nSa cr\u00e8sia prus importante de Orane (chi la cumpartzit cun Sarule) est sa de Monte Gonare, unu de sos montes prus carater\u00ecsticos de sa Sardigna pro more de su colore suo, intinu a su colore de chelu. In punta a su monte, a 1120 metros, est istada fraigada una cresiedda, pro disafiu a tronos, lampos, abba e bentu: sa parist\u00f2ria contat chi Gon\u00e0riu de Dore, gi\u00f9ighe de su Logudoro, fiat in mesu de mare cando l'aiat sighidu una temporada mala. Timende de m\u00f2rrere aiat fatu sa promissa a Nostra Segnora chi l'aeret sarvadu l'aeret fraigadu una cr\u00e8sia in sa prima punta de monte chi aeret bidu. Mancu fata sa promissa e su chelu aiat comintzadu a ispalatzare e in mesu de sas nues fiat essidu su monte, colore de chelu, chi fiat a curtzu de su bidditzolu de Orane. In intro de s'annu su gi\u00f9ighe aiat fatu fraigare sa cresiedda: dae tando a su monte l'aiant numenadu Gonario, chi a bellu a bellu est dev\u00e8nnidu Gonare. Nostra Segnora, cuntenta manna pro s'oferta, diat \u00e8ssere falada in Sardigna, in b\u00ecsita a su santu\u00e0riu nou, ma artziende, si fiat istracada e pro si pasare si fiat arrambada a unu monte, in ue l'at lassadu su signu de sas palas. Galu oe sas f\u00e8minas chi andant in pellegrin\u00e0giu, cando crompent a custu monte, si arrambant cun sas palas, ca narant chi sanet dae sos dolores de palas e dae sa callentura. Nostra Segnora, a pustis, falende dae monte, narant chi apat intopadu Santa B\u00e0rbara e chi l'apat naradu:\nDifatis sa cr\u00e8sia de Santa B\u00e0rbara fiat istada fraigada in una bassura, cuada a sa vista de su Monte Gonare.\nSu 13 de santugaine in Orane b'est sa festa de \"Santu Tanielle\".\nPersones n\u00f2didas.\nOrane est sa bidda de persones de importu mannu, pro sa Sardigna e fintzas in s'\u00e0mbitu de s'istadu italianu. Inoghe est n\u00e0schida gente che a Mario Delitala, cunsideradu che a unu de sos prus mannos intzisores e pintores de su noighentos italianu.\nN\u00e0schidu in Orane su 16 de cabudanni de su 1887, at comintzadu a istudiare in Orane matessi, at sighidu in T\u00e0tari e at agabbadu in Milanu. A pustis torrat in Sardigna, in antis a Orane e a pustis a Casteddu in ue comintzat a si f\u00e0ghere conn\u00f2schere comente artista. A pustis de sa prima gherra mundiale andat a Ven\u00e8tzia a cumpletare sos ist\u00f9dios; torrat in Sardigna in su 1922 in ue traballat in paritzas biddas, fintzas a su 1936, cando comintzat a girare su mundu. In su 1960 andat a traballare in Sitz\u00eclia pro tres annos, a pustis torrat a istare in T\u00e0tari, giubiladu, ma sighende semper a pintare e a produire \u00f2peras de tzer\u00e0mica e de \u00e0teros materiales. Est mortu in T\u00e0tari in su 1990 a 103 annos.\nAntine Nivola, iscultore famadu, est n\u00e0schidu in Orane su 5 de tr\u00eculas de su 1911: a su comintzu sighit su traballu de su babbu, maistru de muru, a pustis est dischente de Mario Delitala in T\u00e0tari. In su 1931 binchet una bursa de ist\u00f9diu pro andare a istudiare a Monza, in ue devennet gr\u00e0ficu publitzit\u00e0riu. Si c\u00f2juat cun Ruth Guggenheim, de origine ebr\u00e0ica, in su 1938, ma pro more de sas leges ratzistas depet fuire a Frantza e a pustis in Nova York, in ue naschent sos f\u00ecgios Pedru e Chiara. At insegnadu in s\u2019Universidade de Harvard, in s\u2019Universidade de Berkeley e in s\u2019Universidade Columbia, leende reconnoschimentos de importu. Est mortu in Long Island su 6 de maju de su 1988.\nOrane est sa bidda fintzas de Sarvadore Niffoi (1950), iscritore in limba italiana, autore de romanzos meda. Si la\u00f9reat in L\u00ecteras in s\u2019Universidade de Roma in su 1976. A pustis iscriet \"Collodoro\" in su 1997, \"Il viaggio degli inganni\" (1999), \"Il postino di Piracherfa\" (2000), \"Cristolu\" (2001), \"La sesta ora\" (2003). Sos romanzos chi li dant peroe notoriedade sunt \"La leggenda di Redenta Tiria\", \"Ritorno a Baratile\" e \"La vedova scalza\": cun custu \u00f9rtimu romanzu at b\u00ecnchidu su Pr\u00e8miu Campiello de su 2006."}
{"id": "3160", "revid": "587", "url": "https://sc.wikipedia.org/wiki?curid=3160", "title": "Fordongiani", "text": "Fordongianus est una bidda antiga e rica meda de ist\u00f2ria de su Barigadu. Sa bidda est de or\u00ecgine romana (e si giamaiat Forum Traiani): est abitada de 1050 \u00e0nimas, e sa prus parte triballant (traballant)in sa pastoria e in sa messar\u00ectzia, ma su triballu (traballu) chi at fatu Fordongianus famada in su mundu est sa perda de Trachite, chi si prestat po s'alasciamentu de totu is domus, po is pratzas e is cr\u00e8sias.\nSa genti benit numerosa in custa bidda po biri is famadas termas romanas, inue s'abba arribat a sa temperatura de 60\u00b0.\nS'ospid\u00e0giu de is fordongianesus si podit biri su bintunu de austu po sa festa de Santu Luss\u00f9rgiu, recurr\u00e8ntzia meda sentida in sa bidda, chi in sa processioni acump\u00e0ngiant su santu cun is cuaddus in sa cr\u00e8sia de monti chi pigat su l\u00f9mini de su santu patronu. \nDe pagu tempus est naschiu unu centru termali, chi pigat s'abba de is termas, po sa cura de su corpus, e chi at fatu de Fordongianus su centru po sa riabilitatzione de is mal\u00e0idus.\nNo mancat s'arti de sa m\u00f9sica, coltivada de sa gioventude fordongianesa; est naschiu unu grupu tzerriau Hypsia in arregordu de is or\u00ecginis antigas de sa bidda."}
{"id": "3162", "revid": "587", "url": "https://sc.wikipedia.org/wiki?curid=3162", "title": "\u00c0llai", "text": "\u00c0llai est una bidda de sa Prov\u00ecntzia de Aristanis."}
{"id": "3163", "revid": "587", "url": "https://sc.wikipedia.org/wiki?curid=3163", "title": "Biddanoa Truschedu", "text": "Biddanoa Truschedu est una bidda de 321 tzitadinos, situada in sa Prov\u00ecntzia de Aristanis."}
{"id": "3164", "revid": "12712", "url": "https://sc.wikipedia.org/wiki?curid=3164", "title": "Foghesu", "text": "Foghesu est una bidda de sa Prov\u00ecntzia de N\u00f9goro, s'agatat a 600 metros in pitzu su mare e jughet 1900 bividores.\nPerdasdefogu est unu n\u00f2mene cumpostu de tres faeddos: \"Perdas de fogu\", in limba sarda, bolet n\u00e0rrere siat \"carbone\", siat \"pedras pro f\u00e0ghere su fogu\" o finamentas \"perdas chi ghetant fogu\", est a n\u00e0rrere \"diamante\".\nIs abitantes, in limba issoro, tzerriant sa bidda cun su n\u00f2mene de \"Foghesu\". Dae custu nde benit su n\u00f2mene de is bividores : \"foghesu\" (masch. sing.), \"foghesa\" (femm. sing.), \"foghesus\" (masch. plur.) e \"foghesas\" (femm. plur.). \nIs abitantes, in italianu, si narant \"foghesi\" o \"foghesini\"\nN\u00f2menes de rios e bighinados de Foghesu:\n\"Piss'e Tacu\", \"S'Argidda\", \"Perd'e Palassiu\", \"Sa Mura Gessa\", \"S'Antonalai\", \"S'Orgioledda\", \"Su Cucuru 'e sa Furca\", \"Is Orgiolas\", \"Su Mont' 'e s'Argidda\", \"Sa Serra\", \"Maraidda\", \"Santu Serbestianu\", \"Santa Barbara\", \"Su Cungiau de is Morus\", \"Fr\u00f9mini\", \"Funtana 'e Mariarraspa\", \"Abbamessi\", \"Su 'runcu\", \"Su Tac'e s'Olu\", \"su Nuraghe Sa Domu \u00e8 S'Orku\", \"Martinusala\", \"Sa peddi 'e cani\", \"Tueri\", \"Arruin'e puligi\", \"Fumia\"."}
{"id": "3180", "revid": "157789", "url": "https://sc.wikipedia.org/wiki?curid=3180", "title": "Milanu", "text": "Milanu (Italianu: Milano, in dialettu milanesu: \"Mil\u00e0n\") est sa tzitade prus manna e sa capitale e de sa Lombardia e de s'omonima prov\u00ecntzia. Contada 1.308.975 bividores edd'est sa segunda tzitade prus populada in pius de Roma, est in su centru de s'area metropolitana prus manna de s'It\u00e0lia e una de sas prus populada de s'Europa.\nSa tzitade est istada fundada in su IV seculu prima de Cristos. "}
{"id": "3181", "revid": "7227", "url": "https://sc.wikipedia.org/wiki?curid=3181", "title": "Juanne Maria Angioy", "text": "Juanne Maria Angioy o Giovanni Maria Angioy, n\u00e0schidu in Bono in su 1751, est istadu unu pol\u00ecticu, rivolutzionariu, indipendentista e patriota sardu.\nAt ghiadu sos motos rivolutzion\u00e0rios sardos contra a su feudalesimu, e a pustis de su degolliu de su movimentu est istadu custrintu a s'es\u00ecliu, in Frantza in ue est mortu, in sa tzitade de Parigi, in su 1808.\nSa vida.\nGiuanne Maria Angioy est n\u00e0schidu in Bono. Is babbos fiant de is printzipales de sa bidda. Issos si nche moriant cande Giuanne fiat minoreddu, ma is parentes de Giuanne aiant asseguradu una educatzionie pro Giuanne Maria. Aiat istudiadu in T\u00e0tari e a pustis de s'universitade fiat diventadu professore in sa facultade de lege in Casteddu cando fiat gi\u00f2vanu meda. A pustis, Angioy fiat diventadu unu abogadu e a sighire Giugi de s'Audi\u00e8ntzia Reale. S'Audi\u00e8ntzia Reale (Reale Udienza) fiat una istitutzione chi teniat su podere de sa giust\u00ectzia in su Regnu de Sardigna.\nAngioy fiat unu bonu imprendidore puru. Aiat criadu una fr\u00e0bbica de berritas e aiat isperimentadu tzertos cultivos de cotone. In sa vida sua iat ammuntonadu unu patrimoniu mannu chi issu cur\u00e0t cun giuditziu. Angioy leat dinare a prestitu, ma fiat generosu puru : aiat donadu una arrenda a calincunu predechi teniat bisongiu.\nIs ideas de sa rivolutzione frantzesa.\nIn sa fatzada de su Munitz\u00ecpiu de Bono si leghet:\nIn Sardigna puru fiant arribbadas is ideas chi aiant animadu sa rivolutzione. A seguru Angioy aiat l\u00e8ghidu is ideas de is grandu entziclopedistas Voltaire, Montesquieu e de Rousseau. In sa burghesia sarda chi si fiat fraighende in cussos annos tzirculaiant ideas (a manera clandestina), opuscolos e pamphlet politicos frantzesos o de ispiratzione rivolutzionaria. Is ideas de sa Rivolutzione frantzesa aiant infulentzadu meda su pensieru de Angioy ca fiat cumbintu de d\u00e8pere gherrare contra a sa tirannia, in cussu tempus in Sardigna nche fiat sa tirannia de is Savoja a dannu de is sardos.\nIs males de su feudalesimu.\nVittorio Amedeo II di Savoia aiat retzidu sa Sardigna in cambiu de sa Sitz\u00eclia, cun su Tratadu de s'Aia (20 freargiu de su 1720), diventende su de deghesete re de Sardigna. A inaugurare su Regnu nou aiat imbiadu su luogotenente suo, a pustis vice-re Filippo-Guglielmo Pallavicini, barone de Saint Remy. \nPropriu su feudal\u00e8simu fiat su grandu male pro sa Sardigna. Fiat unu sistema ca si basaiat a pitzus de s'isfrutamentu de is suditos, penalizaiat s'unica fonte de r\u00e8dditu de sa Sardigna: sa massaria. In cussu periodu s'isula fiat pratzida in feudos, a parte is Tzitades regias (Casteddusardu, T\u00e0tari, S'Alighera, Bosa, Aristanis, Igresias e Casteddu ca fiant esentadas fintzas de su periodu ispagnolu a pagare is datzios feudales) e artas meda fiant is renditas d\u00e8pidas a is archibiscamos de Casteddu e de aristanis, comente puru is feudatarios printzipales comente Alagin di Villasor, is marchesos Alagon de Biddesorris, is marchesos Manca de Biddaramosa, de Tiesi e de Mores, su barone de Ossi, su barone de S\u00f2ssu e meda \u00e0teros\nIs tzitades in cussu per\u00ecodu fiant abitadas meda, mentres sa majoria de sa populatzione biviat in su sard, in ue depiat sutaistare a sa grae impositzione fiscale feudale: a is massajos beniat pigadu unu unu cuintu de su chi seminaniant (diritu de giogu), mentras pro is pastores su tributu consistiat in unu pegus ogni deghe animales (deghinu). Pro is vassallos is tassas fiant medas: ogni mere de famiglia depiat pagare no is tributos ebbia, ma unu reale (feu) e versare a su feuda\u00e0riu una parte de is animales de corte (puddas de corte).\nSa sarda rivolutzione.\nSa Sarda Riva rivolutzione est su per\u00ecodu rivolutzionariu sardu de s'annu 1793 a s'annu 1796. In custu per\u00ecodu is sardos incomintzaiant a gherrare contra a su feudalesimu impostu de is potentzias istrangias in Sardigna, e pro su deretu de si guvernare issos etotu in sa patria issoro. Angioy fiat un'\u00f2mine de grandu importu in custu per\u00ecodu.\nA innantis de sa Rivolutzione nche fiat istadu un'arrumpellamentu in T\u00e0tari in su 1780. Mancari una de is allegas de custu arrumpellamentu fiat sa mancantzia de trigu in sa bidda, s'arrumpellamentu teniat allegas politicas puru e fiat causadu pro su scuntentu cun sa corrutzionr e su malu guvernu de is piemontesos.\nCarchi annu a in antis de su 1780, is Tataresos aiant iscritu a su Re pro denuntziare sa corrutzione e su disputismu de su guvernadore piemontesu Tondut e de pobidda sua, e su Re iat mandadu calincunu funtzion\u00e0riu a f\u00e0ghere unu perrogu. Is funtzion\u00e0rios de su Re aiant confirmadu sa corrutzione e disputismu de is Tondut, ma aiat carriadu sa neghe a sa mugere de Tondut pro no donare barrancu a sa carica isitutzionale de su guvernadore.\nSa Rivolutzione aiat initziadu imbetzes a pustis de s'invasione de is Frantzesos in su 1793. Is Frantzesos boliant conchistare sa Sardigna ca s'\u00ecsula fiat importante pro su controllu de su Mediterraneu. Carchi bastimentu franctzesu aiat bombardadu Casteddu e trumas de sordados frantzesos aiant sbarcadu in su Puetu de Cuartu. In su matessi tempus, Napoleone Bonaparte aiat leadu volunt\u00e0rios corsicanos pro atacare s'isula de Santu Ist\u00e8vene.\nIs piemontesos no fiant bonos a defendere sa Sardigna e mancu ndi dd'importaiat.,ca fiant impiciados cun sa defensa de su Piemonte. Intzandus, sa nobilesa e sa burghesia de Sardigna si fiant ordingiadas pro apariciare un'es\u00e8rtzitu pro sa defensa de sa Sardigna. Nobilis e burghesos meda aiant donadu meda dinare pro apariciare is trupas, fintzas Angioy etotu aiat donadu dinare, mancari no meda cunsiderende sa richesa de issu.\nIs frantzesos fiant arreusados de is sardos. A pustis de custa b\u00ecnchida, sa nobilesa, su cleru e is militares aiant convocadu is Istamentos, su parlamentu sardu e aiant iscritu 5 preguntas a su Re de Sardigna. Is 5 preguntas fiant:\nIs 5 preguntas no fiant preguntas rivolutzionarias: sa nobilesa e is funtzionarios pregunt\u00e0nt isceti de t\u00e8nnere prus importu in s'amministratzione de sa Sardigna. Mancari is preguntas no fiant rivolutzion\u00e0rias e no costrantaiant s'autoritade de su Re e de su guvernu piemontesu, su Re iat naradu no a totu is 5 preguntas.\nCustu che nde at pesadu una tale discuntent\u00e8sa chi una d\u00ece, connotta in Casteddu comente \"sa d\u00ec de s'acci\u00e0ppa\" (oe comente sa die de sa Sardigna), su p\u00f2pulu nche at bocadu totus is funtzionarios sabaudos, vicer\u00e8 cumpresu, catzande-nche-ddos a foras de sa Sardigna.\nSa carica de \"Alternos\".\nA sa fine de custos disordines, su 13 frearfgiu de su 1796 su vicere Filippo Vivalda e is rapresentantes de is Istamentos anint detzididu de imbiare Gianne Maria angioy, chi fiat magistradu de s'Udientzia reale in su cabu de subra. A issu beniant donados is poteres de Alternos: podiat pro custu esertzitare is poteres de viere (a issu spetaiat su plurale maiestatis \"nos\").\nCun pagu scorta issu mentres si moviat de Casteddu a T\u00e0tari passaiat in is biddas de Sardigna in ue fiat bene collidu e in ue ascurtaiat is disagios de is populatziones rurales.\nIssu parait a totus unu liberadore e aiat allutu isperantzias de cambiamentu. Issu podiat b\u00ecdere cun is ogros sa cunditzione arretrada de s'\u00ecsula, cun una massaria pagu moderna e oprimida de s'ipressione feudale, e misenia funguda de is biddas.\nOgni Paisu ddi aiat dinadu una iscorta de \u00f2mines e cando issu fiat a rribbadu a T\u00e0tari sa scorta sua fiat manna abberu. S'acasigiu est istadu trionfale e medas canonicos de sa capitale de su cabu de susus aiant intonadu su \"Te Deum\" In s'afrescu mannu chi Giuseppe Sciuti aiat pintadu in a sa fine de su XIX s\u00e8culu in su su salone de is assembleas de sa provintzia si bidet Guanne Maria Angioy ca imbucat trionfante. Pro sa gente issu no fiat ebbia unu \"alternos\" o unu magistradu ma unu liberadore.\nCun is massajos e is pastores in rivolta.\nSa situatzione fiat bullugiada abberu: su p\u00f2pulu in sa campagna non cher\u00ecat pagare imposta nen decima per\u00f9na e atacaiant is domos aristocraticas e is sedes de su guvernu piemontesu. Tando chi in Casteddu si mandat in su capu de susu s'Angioy, pro apachiare sa populatzione. Ma s'Angioy, cando Napoleone Bonaparte invad\u00ecat s'Italia, traballabat cun emissarios frantzesos pro liber\u00e0re sa Sardigna dae su giogo piemontesu. Cun sa Paghe de Cherasco e cussa de Parigi in su 1796, com\u00f9ncas, est b\u00e8nnidu a mancare s'apogiu e s'Angioy promovet una m\u00e0rtza revolutzionaria in Casteddu, chi si at fatu in\u00ecmigu nobiltade, cr\u00e8sia e burghes\u00eca; s'Angioy fiat custr\u00ecntu a si nche firmare in Aristanis in s'\u00f2to de l\u00e0mpadas, cando medas chi lu apogiavant lu aiant lassadu, ca su re aiat retzidu sas chimbe preguntas de is Istamentos. Angioy a\u00ecat tando d\u00e8pidu disterr\u00e0re andande-si-nche a Parigi, in ue si nde fiat mortu in povertade in su 1808. In su mentras, is piemontesos a\u00ecant attacadu is biddas chi galu resistiant, cundannende a sa furca totus is chi faghiant parte de su movimentu antifeudale rivolutzionariu.\nSu fallimentu de sa rebellia.\nIs cumpangios suos de ideas e de partidu, per\u00f2 ddu fiant abbandonende e sa rebellia populare chi creiat de artziare a Casteddu fiat acabbada in su nudda.\nIn cussos meses su Piemonte beniat invasu de is trupas de Napoleone Bonaparte e issu aiat tentu cuntatos cun agentes frantzesos pro preparare unu pranu eversivu e nche bogare sa monarchia. Ma is eventos sunt andados de un \u00e0tera banda. Vittorio Amedeo III fiat istadu custrintu a firmare su Tratadu de Cherascu e a pustis a Parigi, su 15 de maiu de su 1796, sa paghe cun is frantzesos. S'est agatadu aici chentza de sustegnu de a foras a capu de sa rebellia.\nSu vicere dii aiat pesadu su ruolu de Alternos e si fiat preparende a ddu cumbatere. A pitzus de sa cinca sua fiat istada posta una taglia de 3.000 Francos sardos mentras is sordados de su re chircaiant in ogni manera de ddu impresonare.\nSu 2 de l\u00e0mpadas fiat partidu cun un'esertzitu antifeudale deretu a Casteddu; S'8 de lampadas est arribbadu a Aristanis, ma inguni aiat p\u00e8rdidu sa batalla e is fideles suos dd'ant abandonadu.\nAiat agatadu reparu de s'amigu suo Michele Obino in Santu Lussurgiu e in sa note intra su 13 e su 14 de L\u00e0mpadas de su 1796, sighidu in su latu de manca de sa cavalleria de su caballeri Marcello de Cuglieri e in su costadu deretu de \u00e0teros 500 \u00f2mines de su nobile macomeresu don Giuseppe Passino e de unu regimentu de milites a caddu ca nde beniant de Padria, Angioy fiat reneschidu a fuire de is sighidores, gr\u00e0tzias a is diversivos atuados de is frasdes Miguel e Andrea De Lorenzo, con popolanos reduces de s' scontru de Aristanis. Ormai abbandonadu de is partigianos suos, est istadu agiuadu de is cavballeris scanesos, ca ddu acostumaiant de popolanu e mancari sa taglia a pitzus de sa conca sua e sa minorantzia numerica ddu scortaiant intra is baddes de su Montiferru in diretzione de Thiesi. Su sero de su 16 de L\u00e0mpadas s'est diretu abbia Portu Turre, de in ue si fiat imbarcadu a manera clandestina pro Genoa. Isperaiat de andare a Torinu pro ot\u00e8nnere s'abolitzione de su feudalesimu. Un'ispera ca est acabbada in fuida in sa Frantza.\nS'esiliu.\nIn s'esiliu longu frantzesu aiat imprassadu de su totu s'ideologia libertaria e repubblicana n\u00e0schida de sa rivolutzione de su 1789. In nomine de sa libertade politica de sa Sardifgna, galu oprimida de su dispotismu, aiat chircadu de cumbinchere su Primu console Napoleone Bonaparte unu pranu militare pro sa cunchista de s'isula e pro nde f\u00e0ghere una repubblica indipendente a suta de sa protetzione de sa Frantza. Cun grandu probabilidade ci diat \u00e8ssere ren\u00e8schidu chi su corpus de es\u00e8rtzitu de sa C\u00f2ssiga in su 1800 no est istadu impreadu a s'urtimu momentu de s'ispeditzione in Sardigna pro sedare una rebellia reatzionaria in Cossiga. In cumpensu sa Frantza podiat t\u00e8nnere is produtos de sa Sardigna: pegus, casu, peddamene, trigu, metallos; e in prus podiat t\u00e8nnere unu controllu istrateicu megiore de su mediterr\u00e0neu otzidentale cun sa base navale de sa Maddalena (tando presidiada de sa fluta inglesa) e e de is aprodos de is \u00ecsulas de Santu Pedru e Santu Antiogu, punto obligados de tr\u00e0nsitu intra sa Proventza e s'\u00c0frica de su Norti. G.M. Angioy aiat pensadu galu pro calincunu tempus de sensibilizare is frantzesos pro is sortes de s'\u00ecsula. In su 1799 aiat iscritu su le \"M\u00e9moires sur la Sardaigne\", in ue contaiat is cunditziones econimicas de s'\u00ecsula, pedende su sustegnu militare frantzesu e sa liberatzione sua comente repubblica indipendente.\nOrmai chantza de apogios pol\u00ecticos mannos siat in Sardigna in Frantza, Giovanni Maria Angioy si nche moriat a Parigi poberu e a solu su 22 de Friargiu de su 1808, assistidu e sost\u00e8nnidu de sa fiuda Dupont. No si connoschet su logu de interrada, fortzis unu tuvu comunu."}
{"id": "3189", "revid": "6577", "url": "https://sc.wikipedia.org/wiki?curid=3189", "title": "Roy Thomas", "text": "Roy Thomas (nasciu su 22 Novembre de su 1940, in su Missouri, Istados Unidos) est unu iscritori de fumetos e editor, e su ki adi sigh\u00ecu cumenti editor-in-chief Stan Lee me sa Marvel Comics. Est istetiu connotu mellus poita ca adi portau su personagiu de is arrivistas pulp Conan il Barbaro in is fumettos americanus, cun una serie chi partiada de is istorias de Robert E. Howard e in custa manera adi ghettau su generi sword and sorcery in is fumettos. Thomas est connottu puru poita ca adi iscrittu istorias de sa Justice Society of America, de is \"X-Men\" e de is \"Vendicatori\", in sa Marvel e de \"All-Star Squadron\", pro sa DC Comics."}
{"id": "3190", "revid": "147358", "url": "https://sc.wikipedia.org/wiki?curid=3190", "title": "Barry Windsor-Smith", "text": "Barry Windsor-Smith, nomenadu candu chi f\u00ecara cumentzende sa carriera cun su nomine donadu de su babu e sa mamma Barry Smith (Londra su 25 de maju 1949) est unu pittadore de fumetos ingresu ma sa parte prus manna de su traballu suo est istada criada in sos Istados Unidos.\nSos clamores funt arribados pro issu cun su fumettu Marvel \"Conan il Barbaro\" pittadu de su 1970 a su 1974 e iscritu de Roy Thomas.\n "}
{"id": "3191", "revid": "2932", "url": "https://sc.wikipedia.org/wiki?curid=3191", "title": "Eyre (Irlanda)", "text": ""}
{"id": "3192", "revid": "1375", "url": "https://sc.wikipedia.org/wiki?curid=3192", "title": "Isv\u00e9tzia", "text": ""}
{"id": "3193", "revid": "137", "url": "https://sc.wikipedia.org/wiki?curid=3193", "title": "Ispannya", "text": ""}
{"id": "3194", "revid": "2932", "url": "https://sc.wikipedia.org/wiki?curid=3194", "title": "Norveja", "text": ""}
{"id": "3196", "revid": "1375", "url": "https://sc.wikipedia.org/wiki?curid=3196", "title": "Suomi (Finlandia)", "text": ""}
{"id": "3199", "revid": "2404", "url": "https://sc.wikipedia.org/wiki?curid=3199", "title": "R\u00f9ssia", "text": "Sa Federatzioni Russa (rus. \u0420\u043e\u0441\u0441\u0438\u0439\u0441\u043a\u0430\u044f \u0424\u0435\u0434\u0435\u0440\u0430\u0446\u0438\u044f, Rossijskaja Federacija, /r\u028cs'sijsk\u0259j\u0259 f\u02b2\u026ad\u02b2\u026a'ra\u02a6ij\u0259/, tzerriada puru \u0420\u043e\u0441\u0441\u0438\u044f, Rossija, /r\u028cs'sij\u0259/) est unu stadu chi si sprundit intre s'Europa e s'Asia. Sa capitale sua est Mosca.\nCun una tirada de 17.075.200 chil\u00f2metrus cuadraus est sa prus natzioni manna de su mundu. Est lacananti cun Norvegia, Finlandia, Est\u00f2nia, Lettonia, Bielorussia, Litu\u00e0nia, Polonia, Ucraina, Georgia, Azerbaigian, Kazakistan, Cina, Mongolia e Corea de su Nord. Est sfusta a su norti ovest de su Mari Balticu, a su Norti de su Mari Glatzali Articu, in s'est de s'Oceanu Pacificu e a su sud de su Mari Nieddu e de su Mari Caspiu.\nSigumenti est su prus stadu de importu chi benit de s'Unioni Sovietica, sa R\u00f9ssia est oindii una natzioni cun d-una fortza pol\u00ectiga manna, po su prus aintru de sa CII, chi abratzat totu is natzionis de sa ex Unioni Sovietica bogadas is tres rep\u00f9bricas b\u00e0lticas - Let\u00f2nia, Est\u00f2nia e Litu\u00e0nia - e sa Ge\u00f2rgia."}
{"id": "3202", "revid": "6577", "url": "https://sc.wikipedia.org/wiki?curid=3202", "title": "Predi de arr\u00ecu", "text": "Su predi de arr\u00ecu (\"Libellula\" Linnaeus, 1758) esti unu babbalottu."}
{"id": "3203", "revid": "19411", "url": "https://sc.wikipedia.org/wiki?curid=3203", "title": "S\u00ecsini", "text": "Su s\u00ecsini esti unu pilloni chi bibidi in s'aqua. Esti unu anatide e si conoscidi po zugu longu.\nUna specie de s\u00ecsini australianu esti su s\u00ecsini nieddu"}
{"id": "3204", "revid": "6239", "url": "https://sc.wikipedia.org/wiki?curid=3204", "title": "S\u00ecsini nieddu", "text": "Su s\u00ecsini nieddu (\"Cygnus atratus\") esti unu s\u00ecsini australianu chi portada sa particolaritadi de ad'essi nieddu"}
{"id": "3205", "revid": "1375", "url": "https://sc.wikipedia.org/wiki?curid=3205", "title": "Cuartu", "text": ""}
{"id": "3208", "revid": "587", "url": "https://sc.wikipedia.org/wiki?curid=3208", "title": "Sestu", "text": "Sestu s'agatada a 10 kilometrusu de Casteddu, in sa Sardigna de iossu in su Campidanu. Contat 18.237 bividoris,s'economia de su logu si faidi prima de tottu a s'agricoltura(arraiga, latia etc), fruta (axina) e trigu. In Sestu dui funti cincu cresiasa: Santu Millanu (13\u00b0 sec.); Santu Jorgi (16\u00b0 sec.); Santu Srabadori (13\u00b0 sec.); Santu Antoni (annus 30 de su 900) e Nosta Sinniora de is Gratzias (annus 80 de su 1900).\nS'ist\u00f2ria.\nIs arrestus arkeologicus antigus agatausu (testus ki s'imper\u00e0nta in domu) funti de su III millenniu A.C., scrobertus in d'una necropoli in sa zona de \"Corso Italia\". Si pentzat ca is originis de sa bidda siant cartaginesas. In atras zonas funti stetias agatadas monetas de su periudu de Caligola e Domiziano, una losa romana, una cordonera e una perda milliari ki s'agatada in cresia de Santu Jorgi. Su n\u00f2mini de sa bidda benidi de su per\u00ecudu romanu e pigada su n\u00f2mini de sa ia ki percurriada dae Casteddu a Porto Torres: Sexto ab urbe lapide, o siada acanta de sa pedra milliari agatada in sa bidda cun s'iscrita: AD SEXTUM LAPIDEM.\nIn s'Idadi de Mesu Sestu fiada patti de su Judic\u00e0u de Casteddu i esti stetia posta in sa Curatoria de su Campidanu. Candu su Judic\u00e0u esti arrutu (1257) sa bidda fadi\u00e0t parti de su Comunu de Pisa.\nPrus ananti esti passada a is Aragonesus ki in su 1324 fadiat patti de su feudu de Berengario Carroz. In su 1363 esti stetia criada sa Contea de Quirra e sa bidda de Sestu esti intrada a fai patti de sa Baronia de Santu Migheli, sempri feudu de is Carroz.\nIn su 1603 fadiada patti de su feudu de is Centelles e prus ananti esti passada a is Osorio ki d'anti tenta fintzas a s'abolitzioni de su feudalesimu (1839). De su 1840 Sestu esti comunu liberu.\nOi sa bidda de Sestu contada 18.113 bividoris. "}
{"id": "3210", "revid": "7227", "url": "https://sc.wikipedia.org/wiki?curid=3210", "title": "Biddacidru", "text": "Biddacidru (connotta fintzas comente Biddexidru o Bidda de Cidru, n\u00f2mene italianu Villacidro) est unu comunu de 14.586 bividores de sa prov\u00ecntzia de Sud Sardigna. "}
{"id": "3213", "revid": "137", "url": "https://sc.wikipedia.org/wiki?curid=3213", "title": "Sardinnya", "text": ""}
{"id": "3216", "revid": "2404", "url": "https://sc.wikipedia.org/wiki?curid=3216", "title": "Almaz\u00e1n", "text": "Almaz\u00e1n est una bidda de s'Ispagna. Tenet una popolatzione de 5.727 abitantes (in su 2006)."}
{"id": "3219", "revid": "10458", "url": "https://sc.wikipedia.org/wiki?curid=3219", "title": "Tom Waits", "text": "Thomas Alan Waits, n\u00f2didu Tom Waits, n\u00e0schidu in Pomona (California) su 7 de Nadale 1949, est unu cantautore, componidore e atore istadunidesu. \nBiografia.\nSu comentzu.\nTom Waits naschet comente \u00f9nigu f\u00ecgiu de una fam\u00ecllia Iscotzesa, Irlandesa e Nurvegesa chi, a pustis de \u00e8ssere n\u00e0schidu issu, andat a b\u00ecvere in sa California de bassu. \nCun sa fam\u00ecllia bivet in San Diego, Laverne, Pomona, Silver Lake, North Hollywood. \nPro unu pagu de tempus bivet in Whittier, aunde est n\u00e0schidu fintzas Richard Nixon.\nSu babu e sa mama si lassant cando Tom tenet deghe annos, bivet pro totu su tempus de sa pitzinnia cun sa mama e is sorres, e passat su tempus a solu.\nCun su babbu est cuntentu, connoschet sa musica, in particulare su pianoforte e su jazz de is annos trinta: Johnny Mercer, George Gershwin e Cole Porter. \nInghitzat a traballare in unu restorante a 14 annos, comente isci\u00e0cuapratos e a pustis comente coghineri. Cando est prus mannu faghet su gianneri in su Folk Club di Los Angeles, s\"'Eritage Club\", aunde cantat puru. \nSu produtore Herb Cohen, in su 1972, ddu ascurtat e, poita ca ddi praghet, ddu pigat a traballare.\nIs primos traballos.\nIs discos suos de su printz\u00ecpiu sunt pr\u00e0ghidos meda a sa cr\u00ectica e a su p\u00f9bricu: acostumados a cantzoneddas, s'agatant cantzones chi chistionant de solidade, de emarginatzione, de arculismu e cosas diaici.\nTom devenit unu pesson\u00e0giu, corcadu in su pianoforte, meda bortas imbriagu, cun sa boghe chi s' arreschet pro is sigareddas e po is superarc\u00f2licus.\nSu primu discu suo, \"Closing Time\", bessit in su 1973, sigh\u00ecdu de \"Heart of Saturday Night\" in su 1974 e de su live-in-studio istravanadu \"Nighthawks at the Diner\" in su 1975. Is primos traballos fiant influentzados meda dae su poeta beat Jack Kerouac e praghent meda, in manera ispetziale a sa cr\u00ectiga.\nAsylum years.\nWaits sighit sa filosofia neobeatnik me in s'arte e me in sa vida cosa sua .Is cantzones suas refressionant sentidos berdaderos e contant malas benturas de sa vida sua.\nIsfurrat album unu fatu de s'\u00e0teru: \"Small Change\" (1976) e \"Foreign Affairs\"(1977), chi faghent b\u00ecere una bena jazzada in manera prus marcada ; \"Blue Valentine\" (1978) e \"Heartattack and Vine\" (1980), ue Waits lassat pro sa prima borta su pianu po sonare sa ghiterra.\nA s'acabu de custos annos, Waits lompet a su fundu de s' ist\u00f2ria autodestruidora cosa sua,umpari a un'\u00e0tera artista \"malaita\" comente Rickie Lee Jones arribat a sa fine :a pustis de \u00e0ere pintadu sa musa sua de s'\u00e8poca in su cofanu de sa m\u00e0china in sa cobertedda de s'album \"Blue Valentine\", Tom bortat p\u00e0gina, siat in sa bida brivada chi in cussa art\u00ecstiga.\nIs annos 80: sa bortada.\nIn is annos otanta, Waits detzidit de isplorare sonoridades sena lassare p\u00e8rdere s'ispiratzione po\u00e8tiga cosa sua, resessende a bessire in manera perfeta dae su clich\u00e9 de sa pessone chi si fiat criadu e ue podiat abbarrare trampadu. \nIn custu sentidu, sa mugere sua Kathleen Brennan est fundamentale, devenende sa musa sua noa , agiudende\u00b7ddu a p\u00f2nnere a conca, sarvende sa bida sua, comente issu etotu at decraradu bortas meda, e faghende\u00b7ddi iscob\u00e8rrere su piaghere e sa responsabilidade de t\u00e8nnere una fam\u00ecllia. \nImoe iscrient umpare is cantzones e tenent tres f\u00ecgios; su prus mannu, Casey Xavier, paret chi b\u00f2giat sighire is orminas de su babu: in su \"Get Behind The Mule Tour\", de su 1999, si est aunidu a sa band in medas ocasiones setzende\u00b7si in sa bateria pro cantzones no aici simpres comente \"Big in Japan\". Waits non tenet pinnicos de coer\u00e8ntzia, nde bessit dae sas classificatziones e iscriet m\u00f9sica originale, che isfidat calesisiat prova de definidura e constituit s'espressione formid\u00e0bile de unu talentu etz\u00e8ntricu, chi istimat sas iscarpas puntudas italianas. \nA pustis de is annos setanta, sos gai nados \"Asylum Years\", Waits affrontat cun passione e professionalidade un progetu de Francis Ford Coppola, iscriende sa m\u00f9sicapo su film \"One from the heart\" in su 1982 (est in cue chi at connotu sa mugere benidora). Su film est istadu unu disastru comente p\u00f9bricu, e sa culonna sonora est su chi benit regordadu de prus.\nSa bortada professionale de sa \u00e0ndala de Waits coincide con il trasferimento alla casa discografica Island Records, dove Tom produce il trittico degli anni ottanta, cominciato con \"Swordfishtrombones\" nel 1983, colende per \"Rain Dogs\" nel 1985, fino ad approdare all'opera teatrale \"Frank's Wild Years\" nel 1987, senza dimenticare la raccolta \"live\" del 1988 \"Big Time\". \nLa distanza a livello compositivo rispetto agli anni settanta \u00e8 netta ma non per questo infierisce su di esso; anzi proprio la sua inventiva e la sua voglia di esplorare raggiungono il culmine probabilmente in questo periodo produttivo, in cui Waits si dedica anche a diversi altri progetti sia cinematografici che teatrali.\nIs urtimos annos.\nNei primi anni novanta, Tom pubblica altri 2 album di alto livello, \"Bone Machine\" del 1992 e \"Mule Variations\" del 1999, entrambi vincitori di un Grammy ciascuno, nonch\u00e9 la colonna sonora del film di Jim Jarmusch del 1993 \"Down on Earth\". Proprio col tour di supporto a \"Mule Variations\", per la prima volta Tom Waits include l'Italia nelle sue tappe musicali, se si esclude una breve apparizione al Premio Tenco del 1986.\nIn questo periodo instaura una profonda amicizia col regista teatrale Bob Wilson da cui nasceranno diverse collaborazioni che porteranno alla pubblicazione di album come \"The Black Rider\" del 1993 (a cui partecip\u00f2 anche William S. Burroughs) e l'accoppiata \"Blood Money\"-\"Alice\" del 2002.\nNel 2004 esce \"Real Gone\", opera in cui Tom estremizza la propria personalissima ricerca musicale senza tuttavia dimenticarsi di quei brani dolci e riflessivi che lo avevano portato al successo negli anni settanta. Nel Natale dello stesso anno, durante un mini-tour italiano, si esibisce assieme al musicista Cristiano Testa in alcuni pub della capitale. Tom Waits definisce Testa come \"un amico sincero\".\nNel 2005, Waits appare nel film italiano \"La tigre e la neve\", diretto dal suo amico Roberto Benigni, con cui aveva gi\u00e0 lavorato anni prima in \"Down by Law\".\nNel film canta un suo pezzo \"You Can Never Hold Back Spring\" tratto dal suo ultimo triplo cd \"Orphans: Brawlers, Bawlers &amp; Bastards\""}
{"id": "3220", "revid": "6577", "url": "https://sc.wikipedia.org/wiki?curid=3220", "title": "X-Men", "text": "Is X-Men funti una banda de supererois mutantis chi d\u00f2nanta su titulu a meda bess\u00ecas de fueddus pubblicadas de s'editori statunitensi Marvel Comics."}
{"id": "3222", "revid": "203", "url": "https://sc.wikipedia.org/wiki?curid=3222", "title": "Roy thomas", "text": ""}
{"id": "3223", "revid": "203", "url": "https://sc.wikipedia.org/wiki?curid=3223", "title": "Franti", "text": "Nascint cumenti Guerrilla's Band a sa iscola, in Torino. Si tzerriant Franti in su 1982. \nPigant su nomini de su protagonista de \"Cuore\" de Edmondo De Amicis. Cussu chi 'n ci ghettada is cogorrus a is birdis e arrit candu ca morrit su rei. \nCojant una politica de autogestioni e autoprodutzioni candu ca in Italia du fadiat pagu genti. Inantis faint una cascitta cun duas cantzonis, a pustis un'artra, \"Luna Nera\", in 500 copias, a sa fini fatta torra in vinile. \nPo issus su copyright est una forma de fascismu.\nA pustis de \"Luna Nera\" sighint is autoprodutzionis, cun sa collaboratzioni de etichettas e distribuzionis de su mundu de s'autogestioni, ma sempri controlladas in totus is aspettus de is cumponentis.\nSa banda fit cumposta dae Stefano Giaccone (sassofono, chiterra, boghe), Vanni Picciuolo (chiterra), Massimo D'Ambrosio (basciu), Marco Ciari (bater\u00eca) e Lalli (boghe). "}
{"id": "3228", "revid": "7928", "url": "https://sc.wikipedia.org/wiki?curid=3228", "title": "Fumetu", "text": "Su fumetu est unu manera de espressare, unu limb\u00e0giu formadu de prus codigos, a intras sos cales si podent acatare printzipalmente cussos de s'im\u00e0gine (illustratzione: colore, prospetiva, montagiu...) e de tempu (armonia, ritmu, narratzione...). Faghet parte de sas Artes visivas. Will Eisner biat su fumetu comente un'arte sequentziale. In It\u00e0lia, su fumetu at tentu e tenet immoi puru un'import\u00e0ntzia meda manna. S'aiat p\u00f2dere n\u00e0rrere ca sa cultura fumet\u00ecstica italiana incumentzat chentos annos faghet cun sa n\u00e0schida de su gazzettinu de sos piticos (il corriere dei piccoli) aundi est istadu publicadu su primu fumetu italianu: Tziu Bonaventura. In sos annos a pustis fiant n\u00e0schidos \u00e0teros giornales de fumetos comente Il Vittorioso, Il Giornalino e Topolino."}
{"id": "3229", "revid": "10458", "url": "https://sc.wikipedia.org/wiki?curid=3229", "title": "Gerxei", "text": "Gerxei o Xrexei est unu comune in sa prov\u00ecntzia de Sud Sardigna.\nEst una bidda famada ca ddui est sa cr\u00e8sia de Santu Idu.\nIn Gerxei bivint 1.457 personas."}
{"id": "3230", "revid": "5008", "url": "https://sc.wikipedia.org/wiki?curid=3230", "title": "Istados Unidos de Am\u00e8rica", "text": "Sos Istados Unidos d'Am\u00e9rica (abbreviadu IUA; in inglesu: \"United States of America\", abbreviadu \"USA\") sunt una rep\u00f9blica federale e constitutzionale integrada pro 50 istados e unu distritu federale. Sa rep\u00f9blica est situada printzipalmente in su centru de su subcontinente nord-americanu, ue s'agatant sos 48 istados continentales e Washington DC, su distritu capitale, chi sunt a l\u00e0cana a su nord cun su Canada e a su sud cun su M\u00e8ssicu. S'istadu de s'Alaska si agatat in su nord-ovest de su subcontinente a su nord de su Canada a s'est e a su sud e cun R\u00f9ssia a s'ovest in rujant s'Istrintu de Beringu. S'istadu de Hawaii si agatat a su centru-nord de s'Otz\u00e8anu Patz\u00ecficu. Sos Istados Unidos administran finas diversos territ\u00f2rios e areas insulares de su Pac\u00ecficu e su mare de sos Cara\u00ecbes."}
{"id": "3231", "revid": "155468", "url": "https://sc.wikipedia.org/wiki?curid=3231", "title": "Rennu Unidu", "text": "Su Rennu Unidu de Brit\u00e0nnia Manna e Irlanda de su Nord o Rennu Unidu (in inglesu: United Kingdom of Great Britain and Northern Ireland), mera bortas nomenau sballiendi cun sa sineddoche \"Inghilterra\", esti unu istadu de s'Europa Occidentali. Sa capitale est Londra.\nEsti stettiu formau de meras Attus de Unioni ki aunianta custas natzionis costitutivas: Inghilterra, Galles, Scotzia e Irlanda de su Nord. sa parti prus manna de s'Irlanda sinci bogaara a foras in su 1922 criendi di aicci sa Rep\u00f9brica de s'Irlanda, sa parti chi nun si fiara bogara esti immoi parti de su Rennu Unidu e esti narara Irlanda de su Nord e benit a essi sa manna parti de sa regioni de s'Ulster.\nSu Rennu Unidu tenit ist\u00e8rrida de 242 521\u00a0km\u00b2 e populatzioni de unus 64.500.000 bividoris.\nPrimu stadu a s'industrializai in su mundu, s'est dotadu de costitutzioni giai in su de 18 s\u00e8culus , diventendi modellu po is sist\u00e8mas democr\u00e0ticus chi fiant n\u00e0scius pagus a pustis in totu is stadus ocidentalis de s'Europa.\nPo totu sa durada de su de 19 s\u00e8culus, su Rennu Unidu s'est impostu in su mundu che sa pot\u00e8ntzia prus manna, solu istadu intra de is atras cosas a rennesci a non si fai invadi ni de is tropas napoe\u00f2nicas a prim\u00ectziu de s'800, ni de is tropas nazistas in sa Segunda Gherra Mundiale. Is spesas poderadas pro cumbati is duas gherras mundialis, impari a su sc\u00f2nciu de s'imp\u00e8riu coloniali, nd'ant menguadu s'influ\u00e8ntzia in su mundu.\nCun tantu custu fatu, est in dii de oi sa de cincu pot\u00e8ntzias econ\u00f2micas mundialis a fatu de Istadus Unius, Cina, Giaponi e Germ\u00e0nia; est duncas su segundu stadu prus potenti de Europa ( a fatu de sa Germ\u00e0nia). Tenit fintzas unu de is inditus de isvilupu prus artus de su mundu.\nEst membru fundadori de s'ONU e de sa NATO, de su G8 e de su G7. Membru de s'Unioni Europea dae su 1973, nd'est bessida a pustis de su 23 de l\u00e0mpadas 2016, data de su referendum in ui su p\u00f2pulu brit\u00e0nnicu at scioberau de nci bessiri dae s'Unioni. Fintzas in sinu a s'Unioni Europea, su Rennu Unidu, comenti chi siat, fiat foras s'unioni econ\u00f2mica moned\u00e0ria,e duncas at sempiri sighiu a impreai sa sterlina in logu de s'euro."}
{"id": "3232", "revid": "111", "url": "https://sc.wikipedia.org/wiki?curid=3232", "title": "Conan il Barbaro/campidanesu", "text": "Conan su Br\u00e0baru (Conan the Barbarian) est unu personi liter\u00e0riu criau dei su scriidori \"heroic fantasy\" Robert Ervin Howard.\nSa portadura a fumixeddus est de Roy Thomas i Barry Windsor-Smith po sa Marvel.\nAc\u00e0pius.\nsu jassu ofitziali de su scriidori Robert E. Howard"}
{"id": "3234", "revid": "203", "url": "https://sc.wikipedia.org/wiki?curid=3234", "title": "Lo spettro", "text": ""}
{"id": "3235", "revid": "18313", "url": "https://sc.wikipedia.org/wiki?curid=3235", "title": "Catal\u00e3o", "text": "Catal\u00e3o est una tzitade de Brasile. Tirat 3.777,8 kil\u00f2metros cuadrados e contat 110.983 abitantes (2020)."}
{"id": "3236", "revid": "12712", "url": "https://sc.wikipedia.org/wiki?curid=3236", "title": "Bugerru", "text": "Bugerru est unu comunu de 1.163 bividores de sa prov\u00ecntzia de Sud Sardigna."}
{"id": "3237", "revid": "10458", "url": "https://sc.wikipedia.org/wiki?curid=3237", "title": "Cala Seda", "text": "Cala Seda (C\u00e2des\u00e9dda in tabarchinu) est unu comunu de 2.500 bividoris me sa Meria o Prov\u00ecntzia de Carb\u00f2nia-Igr\u00e8sias postu in s'isula de Sant'Antiogu.\nEst un'isola linguistica innui si fueddada su tabarchinu."}
{"id": "3238", "revid": "3602", "url": "https://sc.wikipedia.org/wiki?curid=3238", "title": "Carloforte", "text": "Carloforte (U P\u00e0ize = \"Sa Bidda\" in tabarchinu) est unu comunu de 6.444 abitantes de sa prov\u00ecntzia de Sud Sardigna postu in s'isula de Santu Pedru.\nEst un'isula linguistica in ui si fueddat su tabarchinu."}
{"id": "3239", "revid": "10458", "url": "https://sc.wikipedia.org/wiki?curid=3239", "title": "Domunoas", "text": "Domunoas est unu comunu de 6.504 abitantes de sa prov\u00ecntzia de Sud Sardigna.\nhttp://www.comune.domusnovas.ca.it/ "}
{"id": "3240", "revid": "587", "url": "https://sc.wikipedia.org/wiki?curid=3240", "title": "Fr\u00f9mini Majori", "text": "Fr\u00f9mini Majori est unu comunu de 3.004 abitantes de sa prov\u00ecntzia de Sud Sardigna."}
{"id": "3241", "revid": "587", "url": "https://sc.wikipedia.org/wiki?curid=3241", "title": "Giba", "text": "Giba est unu comunu de 2.093 abitantes de sa prov\u00ecntzia de Sud Sardigna."}
{"id": "3242", "revid": "587", "url": "https://sc.wikipedia.org/wiki?curid=3242", "title": "Gonnesa", "text": "Gonnesa est una bidda de 5.169 abit\u00e0ntis de sa prov\u00ecntzia de Sud Sardigna.\nCalas, costas e spiaggias de Gonnesa.\nIn su litorali de Gonnesa ci vunti custas calas, costas e spiaggias pru conottasa:\nHistoria.\nGonnesa, popolau finzas in su 1000 - 1200, vera una domus, un'unioni de aggregatusu ruralisi. Finzas a su 1257 vera de su Giudicau di Casteddu. \nFinzas a sa fini de su XVIII seculu Conesa viara senz'e abit\u00e0ntis.\nPrestu per\u00f2, sa popolazioni ari incuminzau a aumentai de numeru, finzas a su 2003 candu si contanta prus de 5.000 abit\u00e0ntis."}
{"id": "3246", "revid": "587", "url": "https://sc.wikipedia.org/wiki?curid=3246", "title": "Masainas", "text": "Masainas est unu comunu de 1.500 abitantes de sa prov\u00ecntzia de Sud Sardigna."}
{"id": "3247", "revid": "587", "url": "https://sc.wikipedia.org/wiki?curid=3247", "title": "Musei", "text": "Musei est unu comunu de 1.506 abitantes de sa prov\u00ecntzia de Sud Sardigna."}
{"id": "3248", "revid": "587", "url": "https://sc.wikipedia.org/wiki?curid=3248", "title": "Narcau", "text": "Narcau est unu comunu de 3.365 abitantes de sa prov\u00ecntzia de Sud Sardigna.\nhttp://www.comunenarcao.it"}
{"id": "3250", "revid": "167796", "url": "https://sc.wikipedia.org/wiki?curid=3250", "title": "Nuxis", "text": "Nuxis est unu comunu de 1.703 abitantes de sa prov\u00ecntzia de Sud Sardigna.\nSu n\u00f2mini benit de sa paraula (fueddu) \"nuxi\" in italianu \"noce\" cussu poita s'at a pensai ca in \u00e0rboris de sa nascita de sa bidda pr\u00f2pia, sa ruga printzipali fiat prena, in ambus is l\u00e0dus, de mattas de nuxis. Su bistiri tipicu, a bala de tottu siat in su Sulcis, tennit connotaus tipicu de su Campidanu, commenti cussu de usai seda e tessidus ca cambiant colori in me de su soli. \nSa mantillia de tottu su codice_1 tennit a Nuxis su colori birdi \u00e0ccuamarina e biancu, a differentzia de cussu de Bidd'e Cr\u00e8sia ca est assulu a cambiu de cussu. "}
{"id": "3251", "revid": "587", "url": "https://sc.wikipedia.org/wiki?curid=3251", "title": "Perdaxius", "text": "Perdaxius est unu comunu de 1.465 bividores de sa prov\u00ecntzia de Sud Sardigna in su Sulcis."}
{"id": "3253", "revid": "19992", "url": "https://sc.wikipedia.org/wiki?curid=3253", "title": "Mela pirongia/campidanesu", "text": "Sa mela pirongia (\"Cydonia oblonga\", Mill. 1768) est una mata de sa familla de is Rosaceae comenti sa mata de sa mela (\"Malus domestica\") e cussa de sa pira (\"Pyrus\"). \nEst una de is matas chi portant frutu prus becias, cultivada giai 4000 annus fait de is babilonesus."}
{"id": "3254", "revid": "21094", "url": "https://sc.wikipedia.org/wiki?curid=3254", "title": "Turkia", "text": "Sa Rep\u00f9brica de Turkia () est una natzioni chi s'est\u00e8ndit in dus continentis: sa parti prus manna est in sa pen\u00ecsula de Anat\u00f2lia, in s'\u00c0sia, e una parti prus piticca est in s'antiga Tracia, in s'Europa.\nCunfinat a setentrione cun sa Bulgaria, su mari Nieddu e sa Ge\u00f2rgia, a orienti cun s'Arm\u00e8nia, s'Az\u00e8rbaigian e s'Iran, a meridioni cun s'Iraq, sa S\u00ecria e su mari Mesuterr\u00e0neu Orientali, a otzidenti cun sa Gr\u00e8ghia e su mari Egeu.\n\u00ccntras sa parti europea e sa parti asi\u00e0tica de sa Turkia ddui est su mari de M\u00e0rmara, chi dividit is dus continentis cun dus istrintus: is Dardanellus e su B\u00f2sphoru, aundi s'agatat sa citadi de Istanbul (in limba turca ), chi est sa prus manna e importanti de sa natzioni, mancari sa capitali est Ankara (in s'Anat\u00f2lia).\nSa religioni prus sighia est s'Islam, ma ddui funt fintzas minorantzas cristianas, ortodossas e giudeas.\nSu fundadore de s'istadu turku e su primu presidente fidi istadu Atat\u00fcrk."}
{"id": "3257", "revid": "6577", "url": "https://sc.wikipedia.org/wiki?curid=3257", "title": "Cordolinu de pezza", "text": "Su Cordolinu de petza (\"Pleurotus\") est unu tipu de cordolinu basidiomiceti cun una cunsistenzia tipu de petza, mannu meda, cultivau a livellu industriali puru.&lt;br&gt;\nNo si connoscint cordolinus de cussa ginia chi fatzant morri o chi tengiant fenenu."}
{"id": "3259", "revid": "5966", "url": "https://sc.wikipedia.org/wiki?curid=3259", "title": "Gela", "text": "Gela est una tzitade de 77.311 ab. in sa Sitz\u00eclia septentrionale, sede de sa Prov\u00ecntzia de Caltanissetta. Sedu de Tribunale. Est sa sesta tzitade de sa Sitz\u00eclia."}
{"id": "3262", "revid": "587", "url": "https://sc.wikipedia.org/wiki?curid=3262", "title": "Piscinas", "text": "Piscinas est unu comunu de 886 abitantes de sa prov\u00ecntzia de Sud Sardigna."}
{"id": "3263", "revid": "587", "url": "https://sc.wikipedia.org/wiki?curid=3263", "title": "Santu Giuanni Suergiu", "text": "Santu Giuanni Su\u00e8rgiu o Santu 'Anni Sruexu est unu comunu de 6.116 bividoris me sa Meria o prov\u00ecntzia de Sud Sardigna."}
{"id": "3264", "revid": "4106", "url": "https://sc.wikipedia.org/wiki?curid=3264", "title": "Bloody Mary (fumettu)/campidanesu", "text": "Bloody Mary esti su titulu de unu fumettu de fantascienza. Esti una miniserie scritta de Garth Ennis e pittara de Carlos Ezquerra. Esti stettiu pubblicau in su 1994 de sa divisioni Helix de sa DC."}
{"id": "3265", "revid": "2404", "url": "https://sc.wikipedia.org/wiki?curid=3265", "title": "Murra/campidanesu", "text": "Sa murra esti unu giocu meda populari in Italia e specialmenti in Sardinia.\nSi giocara circhendi de cassai su totali de is numerus ghettaus cun is manus de is sfidantis.\nPo sa lei italiana esti unu giogu de azzardu."}
{"id": "3267", "revid": "587", "url": "https://sc.wikipedia.org/wiki?curid=3267", "title": "Santadi", "text": "Santadi est unu comunu de 3.767 bividores me sa Meria o prov\u00ecntzia de Sud Sardigna."}
{"id": "3268", "revid": "587", "url": "https://sc.wikipedia.org/wiki?curid=3268", "title": "Arresi", "text": "Arresi (\"Sant'Anna Arresi\" in italianu) est unu comunu de 2.715 abitantes de sa prov\u00ecntzia de Sud Sardigna.\nEsti importanti mera po su festival jazz nau Sant'Anna Arresi Jazz e po sa prax' 'e Porto Pino.\nhttp://www.comune.santannaarresi.ca.it"}
{"id": "3269", "revid": "16279", "url": "https://sc.wikipedia.org/wiki?curid=3269", "title": "Santu Antiogu", "text": "Santu Antiogu esti unu comunu de 11.730 abitantisi de sa Meria o prov\u00ecntzia de Sud Sardigna postu in s'insula de Santu Antiogu.\nSantu Antiogu.\nIn s\u2019isula de Sant\u2019Antiogu s\u2019ag\u00e0tada sa citt\u00e0di omonima, esti sa prus manna de t\u00f2ttus is isulas sardas e cun is 109 km\u00b2 esti sa cuarta de s\u2019Italia po estensura a pustis de sa Sicilia, sa Sardinia e s\u2019Isula d\u2019Elba, sa de setti de su mediterraneu po estensura de prus o mancu 12.000 abitantis.\nEst attesu de Casteddu prus o mancu 84 km i est accappiada a s\u2019isula manna cun un\u2019arrastu artificiali.\nSu territoriu de s\u2019isula esti sparz\u00ecu de su comunu de Sant\u2019Antiogu, su prus popolosu e s\u2019ag\u00e0ttada aundi ci f\u00ecada s\u2019antiga citt\u00e0di feniciu-punica de Sulci, e su de Calasera, sa segunda bidda de prus importu de s\u2019isula.\nCi funt aterus centrus bivius turisticus de Maladroxia ca f\u00e0idi parti de su comunu de Sant\u2019Antiogu, e cussu de Cussorgia me su giassu de Stann\u2019e Cirdu, de su comunu de Calasetta.\nPrus in basciu de s\u2019isula s\u2019ag\u00e0tant dus isulas pitticas, su Toru e sa Bacca e in pari cun custa c\u2019est su Vitellu.\nS\u2019isula t\u00e8nidi logus medas bellus de biri, arroccas a picu in su mari de sa parti occidentali e prajas in sa parti orientali.\nMeda bona est sa coxina a basi de pisci, molluscus (c\u00f2cciua e vongolas) e crostacius (alegusta).\nIn s\u2019isula est tambeni traditzioni sa navigadura a vela latina, Sant\u2019Antiogu est intra is pagus comunus italianus a\u00f9ndi s'ag\u00e0t\u00e0da sa tradizioni de is maistrus de segudi po sa fabricadura de b\u00e0rcas me is pitt\u00eccas aziendas familiaris.\nSa sagra de Sant\u2019Antiogu.\nQuindixi dis a pustis de sa Pasca si sv\u00f2lgidi sa Sagra de Sant\u2019Antiogu, protetori de s\u2019isula e santu patronu de sa Sardinnia.\nDe tota s\u2019isula arr\u00ecbant meda trumas folcloristicas e isf\u00eclanta me is istradas de sa bidda apal\u00e0s de su simulacru de su Santu.\nSu S\u00e0budu prima de sa festa si sv\u00f2lgidi s' isfilada de Is Cocc\u00f2is.\nPo s\u2019ocasioni is f\u00e8minas prus espertas de sa bidda in sa produssidura de su pani prep\u00e0rant panin\u00e8ddus piticus ispecialis de arbu e levit\u00e0us ke si nanta Cocc\u00f2is de su Santu, alichid\u00ecus a tipu fr\u00f2ris e pillon\u00e8ddus.\nIs coc\u00f2is f\u00f9nt port\u00e0us de is trumas de fid\u00e8lis in sa Cresia e po asc\u00e0ntus c\u00ecras f\u00f9nt ac\u00e0nta de su simulacru po ornamentu de is relicuas.\nCustas funt allog\u00e0das in sa cresia de Santu Antiogu e puru c\u00f9ssas f\u00f9nt port\u00e0das in processioni.\nAculliaus asuta de unu relicuariu dor\u00e0u est allog\u00e0da in cresia sa conca (ossamentas) de su Santu in pari cun asc\u00e0ntu \u00f2ssus de su femori e de su ghinzu.\nSa Sagra de Sant\u2019Antiogu est sa prus ant\u00ecga festa religiosa document\u00e0da in Sardinnia.\nIn unu documentu de su 1520 (millicincuxentubinti) a firma de su Giudixi de Cast\u00e8ddu ca s\u2019agat\u00e0da me c\u00f9ssus t\u00e8mpus, Sant\u2019Antiogu b\u00e8nidi atest\u00e0u comenti santu patronu de sa Sardinnia.\nS\u2019or\u00ecgini de sa sagra de oi in dii est dat\u00e0da a su 1615 (millisexentuk\u00ecndixi), s\u2019annu a\u00f9ndi s\u2019est agat\u00e0u de cuss\u00e0s ki si cr\u00e8idi is relicuas de su santu me is catac\u00f9mbas in basciu de sa cresia.\nSu primu de Austu si n\u00e0dada un\u2019atera editzioni de sa sagra in onori de su santu, no est prus pagu bella de cussa beranili, in custa puru cun processioni religiosas e parada de trumas in bestimenta sarda.\nSu 13 (trexi) de donniasantu si c\u00e8lebrada sa ricorrentzia religiosa cun processioni a med\u00ec.\nIs bividoris de Sant\u2019Antiogu fest\u00ecgi\u00e0nt su santu meda cun coru e sentimentu prus forti de sa religioni\nA su Santu est af\u00ecdada sa protetzioni de sa famillia e in Issu is Antiok\u00e8sus ag\u00e0tanta cunfortu in tempus de dificoltadi o malad\u00eca.\nSa protzessioni in bestimenta, a kini no dda con\u00f2scidi podi parri all\u00ecrga, meda e arruidosa e disarrim\u00e0da, ma ap\u00e0las de su folklori si aculliad unu sentimentu de afetu e devotzioni po su Santu.\nR\u00ectus de Cira Santa.\nA Sant\u2019Antiogu funt meda int\u00e8ndius is arritualis de Cira Santa.\nSa processioni de su Cen\u00e0bada Santu, de origini catalana est meda assugetadori.\nUnu Cristu mortu b\u00e8nidi portau in processioni a su scurig\u00e0i de sa di\u00ec a pitzus de unu catafalco dorau, sigh\u00ecu de sa Madonna bistia a lutu.\nSu mengi\u00e0nu de Pasca si f\u00e0idi s'arrituali de \u201cS\u2019incontru\u201d , Cristu Arresortu e sa Madonna b\u00e8ssint de sa cr\u00e8sia de Sant\u2019Antiogu Martiri e s\u00ecghinti duas istradas diferentis a passu lestu e arr\u00ecbant in duus partis diferentis de pratza Umbertu.\nIn\u00f2i s\u2019inc\u00f2ntrant e si isp\u00e0rant scu\u00e8tus (foghetus o boetus) me su chelu.\nBestimentas.\nIs bestimentas traditzionalis de Sant\u2019Antiogu f\u00f9nt oi in dii portas sceti in ocasioni de is sagras religiosas.\nScetti p\u00e0gus feminas prus b\u00e8cias p\u00f2rtant tambeni oi donnia d\u00eci unu tipu de bist\u00ecri de su bestiri tradizionali.\nIs bestimenta de Sant\u2019Antiogu funt diferentis e arrespetant sa positzioni sociali de kini du bestidi.\nSu \u201cBistiri a nostrana\u201d f\u00ecada bistiu de is femminas de sa borghesia messaja.\nEst una farda a pi\u00e8gas, \u201csa fardetta de mesu grana\u201d arr\u00f9bia de orbaci fini, \u201csu ventalliccu\u201d, unu grembiuli nieddu ricam\u00e0u, \u201csu gipponi\u201d corpettu strintu de rasu o vellutu, \u201csa camisa a polanias\u201d, sa camisa bianca ricamada, \u201csu praneddu\u201d, de poni in pizzu de is ispallas, \u201csa perr\u2019e sera\u201d su muncadori ricamau, \u201cis bottinus\u201d, is crap\u00ecttas arr\u00f9bias cun su taccu, is gioiellus: \u201csa gioia\u201d (una collana), \u201cis arreccadas\u201d (is orecchinus), \u201cis an\u00e8ddus\u201d.\n\u201cSa massaia\u201d, sa femmina de domu bist\u00ecada prus semplici e senz\u2019e gioiellus (a parti sa fedi)\nIn qustu bist\u00ecri ci funti \u201csu gipponi\u201d, \u201csa perr\u2019e sera\u201d e \u201csu ventalliccu\u201d.\nIn conca una cicc\u00eca arr\u00f9bia \u201csa scuffia\u201d, in is peis is cappus de lina imbodi\u00e0us cun una fascia arr\u00f9bia: \u201cis cappus\u201d.\nImportanti esti su bist\u00ecri de \u201csu massaiu\u201d, s\u2019\u00f2mini, caratterizz\u00e0u de is coloris nieddu de is crazz\u00f2nis, \u201cis craccionis\u201d, de orbaci e aguant\u00e0us strintus in vida de unu xintu de peddi e de su biancu de sa camisa de linu ricamada: \u201csa camisa\u201d.\nA su xintu c\u2019esti sempri postu unu muncadori pieg\u00e0u, de colori arr\u00f9biu.\nIn conca una \u201cberretta\u201d niedda, is crapp\u00ecttas cropettas de m\u00ecggias, nieddas, \u201cis craccias\u201d.\nSu corpettu nieddu de poni appizzus de sa camisa \u201csu cossu\u201d esti adornau de una doppia fila de din\u00e0\u00ec (monetas) dor\u00e0das a tipu buttonis.\nSu cappottu de lana marroni, \u201csu gabbanu\u201d, meda bellu, c\u00f2mudu, eleganti e assimb\u00eclada prus a unu mantellu de unu cappottu, ma t\u00e8nidi is m\u00e0nigas.\nMonumentos e logos de interessu.\nSi singiolant prus che \u00e0teru su Museu Archeol\u00f2gicu \"Ferruccio Barreca\", sa Bas\u00eclica de Santu Antiogu, su forti sabaudu \"Forte Su Pisu\", su Museu etnogr\u00e0ficu, is ipogeos p\u00f9nicus adataus a domus (\"S'arruga e is gruttas\"), su Tophet, sa Necr\u00f2poli, is insediamentus nur\u00e0gicus.\nMuseos.\nMuseu Etnogr\u00e0ficu\nMuseu de su Bisso\nPesson\u00e0gios n\u00f2didos.\nEst sa cidade aundi est n\u00e0scida Lisa Masia, chitarrista e cantanti de sa band Lilies on Mars , supporter de s' \u00f9rtimu tour de Franco Battiato\nEst sa ciitadi de or\u00ecgini de su senadori Antonello Cabras, segret\u00e0riu regionali sardu de su Partidu Democr\u00e0ticu.\nhttp://www.comune.santantioco.ca.it/"}
{"id": "3270", "revid": "587", "url": "https://sc.wikipedia.org/wiki?curid=3270", "title": "Tratalias", "text": "Tratalias est unu comunu de 1.121 abitantes de sa prov\u00ecntzia de Sud Sardigna."}
{"id": "3271", "revid": "587", "url": "https://sc.wikipedia.org/wiki?curid=3271", "title": "Bidda Matzr\u00e0xia", "text": "Bidda Matzr\u00e0xia (connota fintzas comente Bidda Matzr\u00e0xa, Biddamatraxa o Biddamass\u00e0rgia, in italianu \"Villamassargia\") est unu comunu de 3.713 abitantes de sa prov\u00ecntzia de Sud Sardigna."}
{"id": "3272", "revid": "1375", "url": "https://sc.wikipedia.org/wiki?curid=3272", "title": "Biddamatzraxa", "text": ""}
{"id": "3273", "revid": "19666", "url": "https://sc.wikipedia.org/wiki?curid=3273", "title": "Sa Baronia", "text": "Sa Baron\u00eca esti una bidda de su Sulcis ki s\u2019agatara a 60 km de sa tzidari de Casteddu e a 15 de su mari. Oi Bivinti in Baronia a giru de 1117 Sardus (Baroniesus) e stranjus. Sa bidda esti parti de sa prov\u00ecntzia de Sud Sardigna.\nEsti importanti mera sa necropoli prenuragica de Montessu.\nSa Baronia est comunu a sei de su 1979."}
{"id": "3274", "revid": "6577", "url": "https://sc.wikipedia.org/wiki?curid=3274", "title": "All-Star Squadron", "text": "All-Star Squadron est una banda de supereroes DC Comics chi ari cumenzau a 'nci bessire un su numeru 193 de \"Justice League of America\". Criau de Roy Thomas, Rich Buckler e Jerry Ordway."}
{"id": "3279", "revid": "7227", "url": "https://sc.wikipedia.org/wiki?curid=3279", "title": "Lingua wu", "text": "Sa lingua wu (chinesu semplificau: \u5434\u65b9\u8a00; chinesu tradizionali: \u5433\u65b9\u8a00; pinyin: \"w\u00fa f\u0101ngy\u00e1n\"; o: chinesu semplificau: \u5434\u8bed; chinesu tradizionale: \u5433\u8a9e; pinyin: \"w\u00fa y\u01d4\") est una de is bariantes printzipales de sa limba chinesa a pustis de su mandarinu. Est chistionara ispetzialmente in sa prov\u00ecntzia de Zhejiang, in sa munitzipalidade de Shanghai, a meridione de sa prov\u00ecntzia de Jiangsu, e in banas piticheddas de sas prov\u00ecntzias de Anhui, Jiangxi e Fujian.\nEst una limba faeddada de 77 miliones de \u00f2mines, ma nun tennere traditzione iscrita. Chinni da fueddara iscriere in mandarinu."}
{"id": "3280", "revid": "10458", "url": "https://sc.wikipedia.org/wiki?curid=3280", "title": "Limba tzinesa istandard", "text": "Su Mandarinu standard est sa l\u00ecngua tzinesa fueddada ofitziali impreada in sa Rep\u00f9briga popolari de sa Tzina, sa Rep\u00f9brica de Tzina o Taiwan, Mala\u00ecsia e Singapura\nSa pron\u00f9ncia de su mandarinu standard dda ghiat su dialetu de Pechinu (tradizionali: \u5317\u4eac\u8a71, simpli: \u5317\u4eac\u8bdd, pinyin: b\u011bij\u012bnghu\u00e0) , chi est parti de su mandarinu, unu grupu mannu e v\u00e0riu de dialetus tzinesus fueddaus de su nord a su sudovest de sa Tzina. Sa gram\u00e0tiga de su mandarinu standard dda donat su lingu\u00e0giu tzinesu scritu standard, custu puru po su prus fundau in su mandarinu."}
{"id": "3281", "revid": "2404", "url": "https://sc.wikipedia.org/wiki?curid=3281", "title": "Cina", "text": "Sa Cina (, a sa l\u00ectera \u00abTerra de Mesu\u00bb) est unu stadu de s'\u00c0sia Orientali (, , capitali Pechinu); est su prus populosu de su mundu e su chi tenit l\u00e0canas cun prus Stadus (14). \nL\u00e0canat difatis a nord cun sa R\u00f9ssia, sa Mong\u00f2lia, a est cun sa Corea de su Nord, a sud cun su Vietn\u00e0m, sa Birm\u00e0nia, su Laos, su Bhutan e su Nepal, a ovest cun s'\u00ccndia, su P\u00e0kistan, su Kaz\u00e0kistan, su Tag\u00eckistan, s'Afgh\u00e0nistan e su Kirgh\u00eczistan.\nA est si af\u00e0ciat a su Mari Grogu, e a su Mari Tzinesu Orientali e a sudest a su Mari Tzinesu Meridionali. Sa capitale sua est Pechino."}
{"id": "3285", "revid": "222", "url": "https://sc.wikipedia.org/wiki?curid=3285", "title": "Giappone", "text": "Su Giappone (\u65e5\u672c, \u306b\u307b\u3093\u3001\"Nihon\" o \"Nippon\") est una natzione insulare de s'Asia Orientale, edd'est un arcipelagu e sa bator \u00ecsulas printzipales sunt Honshu, Ky\u016bsh\u016b, Shikoku e Hokkaid\u014d. S'agatat in su Oc\u00e8anu Pac\u00ecficu, a est de sa Cina, Corea e Russia s' allongat dae su mare de Okhotsk a nord fintzas a su Mare Cinesu Meridionale a sud. Sos car\u00e0teres chi cumponent su n\u00f9mene de su Giappone cherene narrer literalmente \"Accantu naschet su sole\", pro custu su Giappone est connotu finas comente \u00abTerra de su Sole Levante\u00bb, unu n\u00f9mene chi derivat dae sa positzione orientale de s'istadu rispetu a sa Cina. Sa capitale e tzitade printzipale est T\u014dky\u014d. \nSa popolatzione de su Giappone est 126 milliones de bividores. \nSi creet ca su n\u00f9mene impreadu in otzidente siat derivadu dae su de unu dialetu de sa Cina meridionale su cale est pronuntziadu/j\u0101k-b\u0259ng/. Su nomene ufitziale est \"Nihon-koku\" o \"Nippon-koku\"\nOrganizadura pol\u00ectica.\nSu Giappone est una monarchia costitutzionale. S'imperadore (como Naruhito), segunde sa costitutzione de su 1947, est \"su s\u00ecmbulu de sa Natzione e de sa unidade de su p\u00f2pulu\", fattende de issu mascamente una figura simb\u00f2lica. Su podere efetivu est t\u00e9nnidu dae su Primu Ministru (como Shinz\u014d Abe) e sos \u00e0teros elezidos in sa Dieta."}
{"id": "3286", "revid": "7227", "url": "https://sc.wikipedia.org/wiki?curid=3286", "title": "\u00c0rtzana", "text": ""}
{"id": "3288", "revid": "14497", "url": "https://sc.wikipedia.org/wiki?curid=3288", "title": "Offlaga Disco Pax", "text": "Is Offlaga Disco Pax funti una banda new wave italiana.\nBida.\nBenninti de Reggio Emilia e narranta d'ad'essi unu \"collettivu neosensibilista contrariu a sa democrazia in is sentimentus\". Pubblicanta in su 2005 su primu discu \"Socialismo tascabile\".\nSu 2 freargiu 2008 est cumenzau su tour de s'album nou, \"Bachelite\", chi est bess\u00ecu s'8 freargiu."}
{"id": "3289", "revid": "2404", "url": "https://sc.wikipedia.org/wiki?curid=3289", "title": "Ernst Mayr", "text": "Ernst Mayr (Kempten, Germ\u00e0nia -5 de triulas 1904 - Bedford, Massachusetts, USA 3 de fre\u00e0rgiu 2005) fiat unu isientziadu e filosofu tedescu.\nIssu est istadu educadu in leges e in Biologia.\n "}
{"id": "3290", "revid": "587", "url": "https://sc.wikipedia.org/wiki?curid=3290", "title": "Bar\u00ec", "text": "Bar\u00ec Sardo est una bidda de sa Prov\u00ecntzia de N\u00f9goro e tenit 3.871 bividoris.\nEst a tres km de mari, esti circundada de teccu, su pranu, su crastu."}
{"id": "3292", "revid": "6577", "url": "https://sc.wikipedia.org/wiki?curid=3292", "title": "Miles Davis", "text": "Miles Dewey Davis III (Alton, 26 maggio 1926 \u2013 Santa Monica, 28 settembre 1991) esti stettiu unu cumponidori e trombettista jazz statunitensi.\nDiscografia essenziali.\nBebop\nCool e Blue Period \nPrimu Quintettu/Sestettu\nCun Gil Evans\nSegundu Quintettu\nEpoga elettriga e elettroniga"}
{"id": "3293", "revid": "17972", "url": "https://sc.wikipedia.org/wiki?curid=3293", "title": "Baunei", "text": "Baunei est una bidda de sa Prov\u00ecntzia de N\u00f9goro de 3.866 bividores. A 8,8km de Baunei b'est sa fratzione de Santa Maria Navarrese, in s'oru a su mare."}
{"id": "3294", "revid": "587", "url": "https://sc.wikipedia.org/wiki?curid=3294", "title": "Cardedu", "text": "Cardedu est una bidda de sa Prov\u00ecntzia de N\u00f9goro, s'agatat a 49 metros in pitzu su mare e jughet 1.465 bividores."}
{"id": "3295", "revid": "1054", "url": "https://sc.wikipedia.org/wiki?curid=3295", "title": "Burriccu", "text": ""}
{"id": "3296", "revid": "9418", "url": "https://sc.wikipedia.org/wiki?curid=3296", "title": "Aves", "text": "Is pillonis o putzones (\"Aves\", Linnaeus 1758) funti una classe de animales."}
{"id": "3298", "revid": "166495", "url": "https://sc.wikipedia.org/wiki?curid=3298", "title": "Partidu Indipendentista Portoricanu", "text": "Su Partidu Indipendentista Portoricanu o PIP (in spagnolo: Partido Independentista Puertorrique\u00f1o) est unu de sos tres partidos politicos prus mannos de Porto Rico. S'ideale de fundu de su partidu est sa luta pro s'indipendentzia. Su partidu est de tipu socialdemocraticu e fait parti de su \"COPPPAL\" (\"Conferencia Permanente de Partidos Pol\u00edticos de Am\u00e9rica Latina\") e de s' Internatzionale Sotzialista. Su PIP den\u00f9ntziat s'associatzione libera cun sos Istados Unidos comente unu istadu de colonialismu.\nEst n\u00e0schidu su 20 ottobre 1946 a Bayam\u00f3n. Su fundadore de su PIP est istadu Gilberto Concepcion de Gracia. Immoi su presidente de su partidu est Rub\u00e9n Berr\u00edos."}
{"id": "3302", "revid": "587", "url": "https://sc.wikipedia.org/wiki?curid=3302", "title": "Elini", "text": "Elini est una bidda de sa Prov\u00ecntzia de N\u00f9goro de 553 bividores. Est posta a un'art\u00e0ria de 472 metros in pitzu de su mare. Est sa bidda prus pitica de s'Ogiastra. In mesu bidda s'agatat s'istatzione de is trenos, chi imoe portat is turistas de su \"Trenino Verde\". Su sartu suo, ricu de uliv\u00e0rios e \u00e8lighes betzas, tirat pro 11 ha e inserrat peri su jassu natural\u00ecstgcu de su \"Parcu de su Cramu\". Est a l\u00e0cana cun \u00e0rthana, Irbonu, Lanus\u00e8, Loceri, Bar\u00ec e Tortuelie. In bidda b'est peri una sea ischiliada de sa facultade de Giurisprud\u00e8ntzia de s'Ateneu de T\u00e0tari. Sa funtana mutida \"Funtana manna\" bogat a totu annu su matessi tzurru de abba."}
{"id": "3303", "revid": "10458", "url": "https://sc.wikipedia.org/wiki?curid=3303", "title": "G\u00e0iru", "text": "G\u00e0iru est una bidda de sa Prov\u00ecntzia de N\u00f9goro, s'agatat a 690 metros in pitzu su mare e jughet 1.678 bividores."}
{"id": "3304", "revid": "587", "url": "https://sc.wikipedia.org/wiki?curid=3304", "title": "Gelisuli", "text": "Gelisuli (\"Girasole\" in italianu)\nest una comuna de 1.198 abitantes de sa Prov\u00ecntzia de N\u00f9goro e\ns'agatat a 10 metrus in pitzu de su mare.\nGeografia fisica.\nTerritoriu.\nSa positzione tzentrale in sa campura ogiastrina, in sa riba \nnord-ovest de s'ist\u00e0niu de T\u00f2rtuelie, sa vicinanzia a su portu de \nArbatax e a s'aeroportu (6 km), nde faghet una meta disigiada e f\u00e0tzile \nde agatare dae medas turistas. S'ist\u00e0niu est s'abitat de medas pugiones e\nprantas.\nIst\u00f2ria.\nSu toponimo \"Gelisuli\" at \u00e0pidu medas mudas in is suos 3000 annos de ist\u00f2ria. In su 1300 est div\u00e8nnidu \"Gerosuli\", in su 1500 \"Gelisoli\" e in fines, dae s'istudiosu Allodio est tzerriadu cun su n\u00f9mene \"Girasol\", mancari chi in su sardu de sa bidda est mutidu \"Gelisuli\".\nIs fontes ist\u00f2ricas e is chircas archeol\u00f2gicas fatas in var\u00ecus per\u00ecodos, cunfirmant ca Gelisuli, antigamente tzerriada \"Sulci\" o \"Sulsi\", diat essere istada in su pr\u00f2piu logu de oe dae pagu prus o mancu 1000 annos primu de su XII s\u00e8culu.\nIs isc\u00e0vos fatos in su\n1966 in su c\u00f9curu a nord de sa bidda, in s'antigu casteddu, ant\nbatidu a sa lughe isc\u00f2bios de fr\u00e0igos a contones mannos postos a\nsicu, chi assim\u00ecgiant a is fr\u00e0igos p\u00f9nicos de Sant'Antiogu e chi\nno podent ca \u00e8ssere atribuidos a unu fr\u00e0igu cartaginesu, dat\u00e0bile\ntra su IV e su III s\u00e8culu a.C, cun d'ogna possibilidade antepostu\ndae unu \u00e0teru edif\u00ectziu fenicio prus antigu."}
{"id": "3305", "revid": "10458", "url": "https://sc.wikipedia.org/wiki?curid=3305", "title": "Paolo Benvenuti", "text": "Paolo Benvenuti (Pisa, 1946) est unu regista italianu.\nCollegamentus de foras.\n "}
{"id": "3306", "revid": "111", "url": "https://sc.wikipedia.org/wiki?curid=3306", "title": "Straub e Huillet/campidanesu", "text": "Jean-Marie Straub, nasciu su 8 Gennaio 1933 a Metz (Moselle) e Dani\u00e8le Huillet, nascia su 1936 a Parigi e motta su 10 Ottobre a Cholet (Maine-et-Loire) funti duas registas franzesus. Funti stettius mulleri e pobidu finzas a sa morti de sa Huillet e anti trabbalau sempri impari."}
{"id": "3307", "revid": "1375", "url": "https://sc.wikipedia.org/wiki?curid=3307", "title": "Irboni", "text": ""}
{"id": "3308", "revid": "7227", "url": "https://sc.wikipedia.org/wiki?curid=3308", "title": "Iersu", "text": ""}
{"id": "3309", "revid": "1375", "url": "https://sc.wikipedia.org/wiki?curid=3309", "title": "Bol\u00f2tane", "text": ""}
{"id": "3314", "revid": "7227", "url": "https://sc.wikipedia.org/wiki?curid=3314", "title": "Aritzu", "text": "Aritzu o Aritzo est una bidda de 1.291 abitantes (2017) de sa Prov\u00ecntzia de N\u00f9goro.\nN\u00f9mene.\nPro Pittau, su n\u00f9mene benit dae su t\u00e8rmine latinu ERICIUS, chi currispondet siat a s\u2019animale eritzu chi a su eritzu de sa cast\u00e0ngia; pro Dedola imbetzes est unu t\u00e8rmine sardianu: Ara e Itzo currispondent a \u201cterrit\u00f2riu\u201d e \u201cconfine\u201d duncas territ\u00f2riu de confine.\nSu sartu.\nPosta in sa Barb\u00e0gia de Breb\u00ec, a belle e 800 metros subra su livellu de su mare, a peales de su monte Genna de Crobu, inghiriada dae buscos de cast\u00e0ngia e de nutzola. Est a l\u00e0cana a nord cun D\u00e8sulu, a est cun \u00c0rthana e Gadoni, a sud cun L\u00e0coni e a ovest cun Breb\u00ec e Meana Sardo. Si s\u2019arribat in m\u00e0china dae Casteddu o dae Aristanis tocat de pigare sa SS 131 finas a su b\u00ecviu pro Futei, si sighit in diretzione de Bar\u00f9mini e a pustis de L\u00e0coni, finas a agatare s'istatale 295 chi nche pigat dereta a Aritzo. Dae T\u00e0tari imbetzes tocat de arribare finas a N\u00f9goro, dae ue si pigat s\u2019istrada Fonne-D\u00e8sulu, si podet o colare in D\u00e8sulu o girare pro Tonara, si intrat a Breb\u00ec e a pustis s\u2019agatat Aritzo. Contat unos 1700 abitantes, cun unu territ\u00f2riu de 760 \u00e8taros; a cara a cara de sa bidda su chi si faghet notare deretu est su Texile, unii monte calc\u00e0reu chi paret unu tuntunnu, artu unos 975 metros, chi est istadu insertadu in sa lista de sos monumentos naturales de sa Sardigna. In is terrinos a in tundu a sa bidda s\u2019agatat galu carchi domus de janas, che a sas de Is Forros in su Monte de Susu, non si bi connoschet imbetzes nuraghes. In costos montes si sunt galo cunservadas is domos de nie, sa prus famada est sa de sa Fontana Cungiada, costas fiant un\u2019isp\u00e8tzia de putzos chi in ierru, is ni\u00e0rgios prenaiant de nie, custu beniat cunservadu finas de s\u2019istiu, cando si segaiat s\u2019astra a cantos, tando beniat bene frighinadu, si bi agiunghiat unu pagu de limone e de tz\u00f9caru e si bi faghiat sa carapigna, chi sos benduleris de Aritzo andaiant a b\u00e8ndere in is biddas de sa Sardigna a is festas.\nS'economia.\nSa bidda fiat frecuentada giai dae su comintzu de su 1900 dae sas persones chi beniant dae totu sa Sardigna e mescamente dae s'ala de Casteddu pro s'\u00e0era bona chi si b'agataiat. Aritzo at duncas fatu de su setore tur\u00ecsticu s'atividade prus de importu de totu s'economia de sa bidda. Medas sunt difatis sas istruturas fatas a collire sos turistas: albergos e ristorantes. Galu bia est peri s'arte de traballare sa linna, mescamente cussa de cast\u00e0ngia, da ue bi faghiant c\u00e0scias, m\u00f2biles, cadiras; in su tempus coladu dae sa linna de cast\u00e0ngia si bi faghiant peri sos balcones e sas ghennas de sas domos.\nSa cultura e s'ist\u00f2ria.\nIn s'edade de mesu fiat parte de su Giuigadu de Arborea e a pustis de su marchesadu de Aristanis. In su 1480 at \u00e0pidu unu privil\u00e8gio dae Ferdinandu II de Aragona, chi cun unu pabiru reale at fatu a manera chi sa bidda esseret apart\u00e8nnida a manera dereta a sa Corona e \u00e0eret p\u00f2didu numenare is amministradores suos intre sa gente de sa bidda.\nSu n\u00f9cleu prus antigu de Aritzo est su tzentrale e li narant: \"S'ortu de su para\", cun is domigheddas in pedra de lavagna e is istauleddus. Inoghe bi sunt peri sas presones betzas, chi sunt de su 1600, fraigadas cun pedra de lavagna, partzidas in tres aposentos e una cortighedda, custas sunt frunidas peri de unu colad\u00f2rgiu chi si narat \"Sa b\u00f2vida\"; \u00e0teru domin\u00e0riu de importu, semper in su tzentru de sa bidda, est su Casteddu Aranginu, fraigadu in su 1700, totu in pedra de lavagna, giughet sa forma de unu casteddu cun sa turre arta chi d\u00f2minat sa bidda e totu sa badde, sinnu de cantu fiat manna s'autoridade de custa fam\u00ecllia a cussos tempos.\nInteressante meda est peri sa domo de is De Villa, de su de XVII s\u00e8culos, in istile ispagnolu, e is villas de Fossataro e Asquer, fraigadas intre su 1910 e su 1920.\nDe importu est peri sa cr\u00e8sia de Santu Micheli, fraigada in su 1500, cun una istrutura tardog\u00f2tica; in intro de custa cr\u00e8sia sunt collidas una rughe de prata de su XV s\u00e8culu e duas ist\u00e0tuas de linna pol\u00eccromas chi retratant una sa Piedade e una Santu Cristolu, semper in sa cr\u00e8sia est costoida carchi tela de su pintore aritzesu Antoni Mura.\nPersones e festas.\nSa cast\u00e0ngia est protagonista, s\u2019\u00f9rtima dom\u00ecniga de santugaine, de sa festa manna de Aritzo, chi difatis si mutit \"Sagra de sa cast\u00e0ngia\", insertada in sa manifestatzione \u201cAutunno in Barbagia\u201d; \u00e0teras festas de importu sunt sa de Santu Basili, sa prima dom\u00ecniga de cabudanni, e sa de su patronu de sa bidda Santu Micheli, chi si faghet in beranu.\nIntre is persones de importu ammentamus Bachis Sulis (1795-1838), su poeta improvisadore in limba sarda; is cantzones suas las cantant galu oe a cuncordu e a tenore. Poeta isfortunadu, a pustis de \u00e8ssere istadu bandidu l\u2019ant mortu a 43 annos in dae in antis de domo sua."}
{"id": "3315", "revid": "20172", "url": "https://sc.wikipedia.org/wiki?curid=3315", "title": "Stanley Kubrick", "text": "Stanley Kubrick (New York, 26 luglio 1928 \u2013 Harpenden, 7 marzo 1999) est istadu unu regista, sceneggiatori e produttori cinematograficu statunitensi naturalizzau britannicu, considerau unu de is prus importantis de su XX segulu."}
{"id": "3316", "revid": "133177", "url": "https://sc.wikipedia.org/wiki?curid=3316", "title": "Chablis (binu)", "text": "Su Chablis est unu inu biancu sicu fatu in Borgogna in su comunu de Chablis."}
{"id": "3317", "revid": "18074", "url": "https://sc.wikipedia.org/wiki?curid=3317", "title": "Romano Prodi", "text": "Romano Prodi (pron\u00f9ntzia: /ro'mano 'pr\u0254di/) (Scandiano, 9 Austu 1939) est unu pol\u00ecticu, economista e istatista italianu, Presidente de su Coss\u00ecgiu de sos ministros de sa Rep\u00f9brica Italiana dae su 17 de maju 2006, disessidu su 24 de ghennargiu 2008 a pustis de sa refusada de sa confi\u00e0ntzia a su Guvernu suo.\nDae su 17 ghenn\u00e0rgiu 2008, a pustis de sa disessida de su Guardasigilli Clemente Mastella, at leadu fintzas sa g\u00e0rriga de Ministru de sa Giustitzia ad interim.\nDocente universit\u00e0riu de \"Economia e politica industriale\" in s'Universidade de Bologna, est istadu in su 1978 ministru de s'Ind\u00f9stria e, a pustis, presidente de s'IRI. Intradu in su 1995 in s' issena pol\u00ectica, est giai istadu Presidente de su Coss\u00ecgiu (1996-1998) e Presidente de sa Cumissione Europea (1999-2004).\nDae su 23 de maju 2007 est istadu Presidente de su Comitadu natzionale pro su Partidu Democr\u00e0tigu, e cun sa fundada de custu est dev\u00e8nnidu Presidente de s'Assamblea Costituente Natzionale."}
{"id": "3318", "revid": "133830", "url": "https://sc.wikipedia.org/wiki?curid=3318", "title": "Silvio Berlusconi", "text": "Silvio Berlusconi (Milano, 29 de cabudanni 1936) est unu politicu italianu, at fundadu e tenet sa sotziedade multimediale Fininvest (oe giamada Mediaset), su partidu politicu Popolo della libert\u00e0, e tenet, comente presidente su club de fubalu de su Milan. Est connottu puru comente \"Il Cavaliere\" ca l'ant dadu s'onorefitzentzia de \"Cavaliere del Lavoro\" (Cavaglieri de su trabagliu). Comente politicu setzit a sa Camera de sos Deputados dae su 1994, dae sa prima sua eletzione. At tentu tres mandados de presidente de su Cossizu, su primu in sa XII legisladura (1994) e sos ateros duos, consecutivos, in sa XIV (2001/2005 e 2005/2006), lende in custa occasione puru sos ingarrigos ad interim de ministru de sos Esteros, de s\u2019Economia, de sa Salude e de sa Funtzione Pubbrica."}
{"id": "3319", "revid": "134141", "url": "https://sc.wikipedia.org/wiki?curid=3319", "title": "Ed Brubaker", "text": "Ed Brubaker (naschidu su 17 de Santandria de su 1966) est unu fumetista et iscritore istadunidense et unu de sos binchidores de su Premiu Eisner.\nEst naschidu a su National Naval Medical Center, Bethesda, Maryland.\nEst connotu particularmente comente iscritore de fumetos, ispetzialmente de \"Batman\", \"Daredevil\", \"Capitan America\", \"Iron Fist\", \"Catwoman\", \"Gotham Central\", \"Sleeper\", \"Uncanny X-Men\", \"\", e \"The Authority\", e pro ite ca at fatu n\u00e0schire torra su fumetu de g\u00e8nere de crimine. \nDe su 2007 b\u00ecvet a Seattle, Washington."}
{"id": "3323", "revid": "7227", "url": "https://sc.wikipedia.org/wiki?curid=3323", "title": "Lanus\u00e8", "text": ""}
{"id": "3324", "revid": "7227", "url": "https://sc.wikipedia.org/wiki?curid=3324", "title": "Tortuelie", "text": ""}
{"id": "3325", "revid": "587", "url": "https://sc.wikipedia.org/wiki?curid=3325", "title": "Pa\u00f9li", "text": "Pauli est unu comune de 20.829 bividores de sa tzittadi metropolitana de Casteddu."}
{"id": "3326", "revid": "2404", "url": "https://sc.wikipedia.org/wiki?curid=3326", "title": "Tortol\u00ec", "text": "Tortol\u00ec \u00f2 medas voltas puru T\u00f2rtuelie o T\u00f2rtuele (italianu : Tortol\u00ec) est una bidda de 10.310 bividoris. Est sa bidda prus manna de s'ogliastra, e est connotta po is ispiaggias.\nCun s'aeroportu e su portu est beni collegara su \"Continenti\" ."}
{"id": "3328", "revid": "587", "url": "https://sc.wikipedia.org/wiki?curid=3328", "title": "Lotzeri", "text": "Loceri est una bidda de 1.336 abitantis de sa Prov\u00ecntzia de N\u00f9goro."}
{"id": "3329", "revid": "587", "url": "https://sc.wikipedia.org/wiki?curid=3329", "title": "Lotzorai", "text": "Lotzorai est una bidda de sa Prov\u00ecntzia de N\u00f9goro, s'agatat a 16 metros in pitzu su mare e jughet 2.150 bividores."}
{"id": "3331", "revid": "587", "url": "https://sc.wikipedia.org/wiki?curid=3331", "title": "Osini", "text": "Osini est una bidda de sa Prov\u00ecntzia de N\u00f9goro, s'agatat a 645 metros in pitzu su mare e jughet 947 bividores."}
{"id": "3332", "revid": "16346", "url": "https://sc.wikipedia.org/wiki?curid=3332", "title": "Talana", "text": "Talana est una bidda de sa Prov\u00ecntzia de N\u00f9goro, s'agatat a 682 metros in pitzu su mare e jughet 977 bividores."}
{"id": "3335", "revid": "10063", "url": "https://sc.wikipedia.org/wiki?curid=3335", "title": "Babbalottu", "text": "Is Babbalottus funti una classe de animalis invertebraus.\nSa scientza chi studiara is babbalottus esti s'entomologia."}
{"id": "3336", "revid": "166676", "url": "https://sc.wikipedia.org/wiki?curid=3336", "title": "Tertenia", "text": "Terten\u00eca est una bidda de 3.726 abitantes de sa Prov\u00ecntzia de N\u00f9goro. S'agatat a is pees de su monte \"Tacu Mannu \"in sa badde de su riu de Cirra a 130 metros subra su mare, giughet unu territ\u00f2riu de 177,17 Km^2. Su territ\u00f2riu suu arribat a su mare peroe sa bidda non godet sa bida de su mare pro ite ca b'at sa serra de \"sa Piodadi\" chi dda dibidet de sa marina chi si narat \"S\u00e0rrala\". Is montes prus artos sunt su \"Monti de Ferru\" (875m) e su \"Monti Arbu\" (811m) a is pees de su cale b'at su notu padente de \"su Crabiolu\", is rios prus importantes sunt su \"riu Mannu\" o \"riu de Cirra\" e su \"riu de Corongiu\". Terten\u00eca allacanat cun is biddas de: Cardedu, G\u00e0iru, Iersu, Lanus\u00e8, Loceri, Osini ,Ulassa e Biddeputzi\nIst\u00f2ria.\nIs primas rastas de insediamentos umanos in su territ\u00f2riu de Terten\u00eca sunt de su Neolitico. Is ritrovamentos de trastos, de buncones de stergios e \u00e0stulas de pedra cr\u00f2bina in unas grutas in sa zona de \"Giuilea\" sunt is testim\u00f2nias de su naradu (Cannas, 1989). Ma is rastas prus importantes sunt de su Eneolitico, sunt testimongios is 67 nuraghes ispainaos in totu su territ\u00f2riu e is numerosas tumbas de Giigantes. Segundu Spano, unu de sos pagos ist\u00f2ricos chi faeddant de Terten\u00eca, su n\u00f2mene Terten\u00eca derivat dae su fen\u00ecciu Tzar, chi cheret n\u00e0rrere fortetza, pro ite sa bidda s'agatat in costa, segundu \u00e0teros ist\u00f2ricos, derivat dae \"dardanos\" o \"tartanos\" (\u00e0teru n\u00f2mene de sos trojanos). Segundu La Marmora, intra sos Sarcopitanos (abitantes de su Sarrabus) e sos Sulsitanos (abitantes de sa zona de Tortuelie) bi fiant sos Saralapenses, abitantes de Saralapis dae su cale derivat su n\u00f2mene S\u00e0rrala (sa marina terteniesa). Custu est atzertau dae una c\u00f2pia de carta de Tolomeo de su 1462 in sa cale s'agatat Sarala. Segundu sa traditzione de su logu in antis sa bidda fiat in sa marina e petzi a pustis de is incursiones de sos Vandalos e de sos moros est istada abbandonada dae sos abitantes suos chi aiant preferiu logos prus seguros a s'internu dae custas popolatziones sunt naschidas Terten\u00eca e G\u00e0iru (segundu sa traditzione). Terten\u00eca in antis fiat in sa costa prus arta mutia \"Giuilea\", abbandonada a pustis pro ite ca su terrinu no fiat istabile mansimu in s'jerru pro s'ispostare prus a jossu in ue s'agatat in die de oe.\nNatura e territ\u00f2riu.\nSu territ\u00f2riu terteniesu est infustu dae su mare Tirrenu pro 12 km, chi andant dae \"capo Sferracavallo\" finas a \"Barisoni\". In custas costas galu a tesu dae is flussos tur\u00ecsticos mannos, agatat domo una fauna ecetzionale: astore pellegrinu (lepor\u00e0rgiu), pugiones de mare (cormoranos e corbos marinos). Domo pro sa fauna terrestre sunt sos padentes de ilighes de su \"Monti de Ferru\" (875m) in ue bivent su sirbone, s'irbirru (martora), su gatu areste, sa perdighe sarda, s'abila reale e cussa de Bonelli. Sa vegetatzione de custu territ\u00f2riu est cump\u00f2nnia dae suergios, ogiastros, silibbas, laueros, ilighes e chercos chi si bient dae su nivellu de mare a is cucuros de is montes prus artos, su sutta boscu est cump\u00f2nniu dae liones, issipire, chessa, sinneberu rubiu. S'ammentent intra is arbores de sa flora medas endemismos comente: Helichrysum saxtile, Seseli bocconii, Scrophularia trifoliata e Psoralea morisiana, Orchis brancifortii, Polygala sardoa, Cymbalaria equitriloba etc.\nArtistas.\nIntra sos artistas terteniesos sunt de ammentare: Albino Manca, Armandino Demurtas, Gi\u00f2 Pisu, Gian Battista Loi, Ottavio Manca, Pierpaolo Loi, Tommaso Loi.\nUsos e cost\u00f9menes.\nTerten\u00eca, a metade intra mare e monte cunservat cun orgogliu traditziones chi mustrant custa duplicidade de sa cultura de sa bidda. Sa coghina est s\u00f2bria ma saboria, sighit is istagiones e is tziclos de sa terra. Intra is produtos ammentamus is culurgiones, sa cordula, sa cocoi prena, is pardulas, sa petza a rustu, su pische a rustu, su pane pintau, e urtimu su famosu casu.\nIs festas printzipales.\nIs festas printzipales de Terten\u00eca sunt partende dae Ghenn\u00e0rgiu:\nIn s'istiu si faghent medas festas, intra custas sunt dae ammentare sa "}
{"id": "3337", "revid": "7227", "url": "https://sc.wikipedia.org/wiki?curid=3337", "title": "Tri\u00e8", "text": ""}
{"id": "3338", "revid": "10458", "url": "https://sc.wikipedia.org/wiki?curid=3338", "title": "Ulassa", "text": "Ulassa est una bidda de 1.613 abitantes de sa Prov\u00ecntzia de N\u00f9goro.\nGeografia.\nUlassa est posta in su coru de s'Ogliastra, in mesu de is montis. Su territoriu cummunali esti de 122 Km2, chi andat de sa bidda a sa l\u00e0cana de sa Prov\u00ecntzia de Casteddu. Sa bidda est posta intra mesu su \"Tacu\" a nord e su monti \"Tisiddu\" a sud: in is peis de su \"Taccu\" due funti una bella pariga de grutas, sa prus connota esti sa \"Gruta de Su M\u00e0rmuri\" chi est longa prus de 800 metrus, est su principali logu po is turistas de sa zona."}
{"id": "3339", "revid": "10458", "url": "https://sc.wikipedia.org/wiki?curid=3339", "title": "Orthull\u00e8", "text": "Orthull\u00e8 est una bidda de sa Prov\u00ecntzia de N\u00f9goro, s'agatat a 511 metros subra su mare e jughet 1.443 bividores."}
{"id": "3340", "revid": "1054", "url": "https://sc.wikipedia.org/wiki?curid=3340", "title": "Ussassai", "text": ""}
{"id": "3341", "revid": "587", "url": "https://sc.wikipedia.org/wiki?curid=3341", "title": "Biddamanna Istris\u00e0ili", "text": "Bidda Manna Istris\u00e0ili est una bidda de 3.697 abitantes de sa Prov\u00ecntzia de N\u00f9goro."}
{"id": "3342", "revid": "111", "url": "https://sc.wikipedia.org/wiki?curid=3342", "title": "Lingua wu/campidanesu", "text": "Sa lingua wu (xinesu semplificau: \u5434\u65b9\u8a00; xinesu tradizionali: \u5433\u65b9\u8a00; pinyin: \"w\u00fa f\u0101ngy\u00e1n\"; o: xinesu semplificau: \u5434\u8bed; xinesu tradizionali: \u5433\u8a9e; pinyin: \"w\u00fa y\u01d4\") est una de is bariantis printzipalis de sa lingua xinesa a pustis de su mandarinu. Dda chistionant spetzialmenti in sa prov\u00ecntzia de Zhejiang, in sa munitzipalidadi de Shanghai, a meridioni de sa prov\u00ecntzia de Jiangsu, e in banas piticheddas de is prov\u00ecntzias de Anhui, Jiangxi e Fujian.\nEst una l\u00ecngua fueddada de 77 millionis de \u00f2minis, ma non tenit traditzioni iscrita. Chini dda fueddat scriit in mandarinu."}
{"id": "3344", "revid": "6577", "url": "https://sc.wikipedia.org/wiki?curid=3344", "title": "Whizzer (Timely Comics)", "text": "Whizzer est unu personaggiu de fantasia de is fumettus Marvel Comics. Sa prima borta che esti bess\u00ecu fiara in su numeru 1 de sa serie antologica de sa Timely Comics, U.S.A. Comics de su 1941, in prena Golden Age."}
{"id": "3346", "revid": "203", "url": "https://sc.wikipedia.org/wiki?curid=3346", "title": "Scroca", "text": ""}
{"id": "3348", "revid": "587", "url": "https://sc.wikipedia.org/wiki?curid=3348", "title": "Arbus", "text": "Arbus est unu comunu de 6.779 bividores de sa prov\u00ecntzia de Sud Sardigna. Sa bidda esti famosa po su pelleggrinaggiu de Sant'Antoni a Santadi, una frazioni de Arbus."}
{"id": "3349", "revid": "587", "url": "https://sc.wikipedia.org/wiki?curid=3349", "title": "Aidumajore", "text": "Aidumajore (connotu fintzas comente Bidumajore) est unu comunu de 542 bividores de sa Prov\u00ecntzia de Aristanis."}
{"id": "3350", "revid": "587", "url": "https://sc.wikipedia.org/wiki?curid=3350", "title": "Ollasta Useddus", "text": "Ollasta Useddus est unu comunu de 289 bividores de sa Prov\u00ecntzia de Aristanis."}
{"id": "3351", "revid": "587", "url": "https://sc.wikipedia.org/wiki?curid=3351", "title": "Abas", "text": "Abas (n\u00f2mene ufitziale Ales) est unu comunu de 1.571 bividores de sa Prov\u00ecntzia de sa Prov\u00ecntzia de Aristanis.\nIn Abas est naschidu Antonio Gramsci. In sa bidda si agatat sa seu e s' episcopau "}
{"id": "3352", "revid": "587", "url": "https://sc.wikipedia.org/wiki?curid=3352", "title": "Arborea", "text": "Arborea est unu comunu de 3.927 bividores de sa Prov\u00ecntzia de sa Prov\u00ecntzia de Aristanis.\nLimba.\nIn Arborea, particularmenti is beccius, chistionant su veneto tragau de is emigrantis de Treviso, Rovigo, Vicenza, Padova e Venezia, arribaus mentris ca si fariat sa bidda candu ca ci fiat su fascismu."}
{"id": "3354", "revid": "10458", "url": "https://sc.wikipedia.org/wiki?curid=3354", "title": "Tristan da Cunha", "text": "Tristan da Cunha est unu gruppu sperdidu de isulas de s'Oceanu Atrantigu meridionali, \ndistanti 2816 km (1750 miglias) de su Sud Africa e 3360 km (2088 miglias) de su Sud Ameriga. \nfairi pati de is Territorius britannicus de s'Atrantigu e sa seu amministrativa est s'isula de Sant'Aleni, ki est 2161 km (1350 miglias) prus a nord. Su territoriu est cumpostu de s'isula principali, Tristan da Cunha (98 km\u00b2), e de una pariga de isulas senne abitantis: s'Isula Inaccessible e is Isulas Nightingale. Puru s'Isula Gough, posta a 395 km a sud est de s'isula principali, fairi parti de su territoriu."}
{"id": "3361", "revid": "6577", "url": "https://sc.wikipedia.org/wiki?curid=3361", "title": "Battle Hymn (fumettu)", "text": "Battle Hymn esti una miniserie a fumettus pubblicau de sa Image Comics in is annus 2004 e 2005, criara de B. Clay Moore e pittara de Jeremy Haun. Chistionara de una banda de supererois inantis a su cumenzu de sa Segunda Gherra Mundiali."}
{"id": "3362", "revid": "10458", "url": "https://sc.wikipedia.org/wiki?curid=3362", "title": "Kamandi", "text": "Kamandi est unu personaggiu de unu fumettu de sa DC Comics criau de s'artista Jack Kirby. Sa parti prus manna de is apparimentus suus funti stettius in \"Kamandi: The Last Boy on Earth\", de su 1972 a su 1978. \nKamandi est unu eroe goivunu de unu crasi post-apogalittigu. A pustis de unu fattu mera importanti, nau \"The Great Disaster\" (Su carraxu mannu), is umanus dibenninti una minorantza perseguitara de animalis dibennius intelligentis."}
{"id": "3364", "revid": "2404", "url": "https://sc.wikipedia.org/wiki?curid=3364", "title": "Dziecin\u00f3w (powiat otwocki)", "text": "Dziecin\u00f3w est una bidda in Polonia. Tenet una popolatzione de aprossimadamente 704 abitantes (in su 2007)."}
{"id": "3365", "revid": "7285", "url": "https://sc.wikipedia.org/wiki?curid=3365", "title": "Seada", "text": "Sa Seb\u00e0da est unu druche sardu fattu de farina, casu, limone e mele (o tuccaru). Caliccune bi ponet puru oos.\nIn pitzu b'andat tz\u00f9caru o mele. In is \u00f9rtimos annos tziculate puru."}
{"id": "3366", "revid": "203", "url": "https://sc.wikipedia.org/wiki?curid=3366", "title": "Seadas", "text": ""}
{"id": "3371", "revid": "6031", "url": "https://sc.wikipedia.org/wiki?curid=3371", "title": "Le cinque vite di Hector", "text": "Le cinque vite di Hector (\"Being Human\") est unu film de su 1993 cun Robin Williams.\nSu film narara s'esperientza de un'anima umana (interpretara de Robin Williams) longu tottas is cinquas incarnatzionis suas.\nSu film est girau e scrittu de Bill Forsyth.\nInnoi est sa prima borta chi recitara Ewan McGregor."}
{"id": "3374", "revid": "38", "url": "https://sc.wikipedia.org/wiki?curid=3374", "title": "India", "text": ""}
{"id": "3375", "revid": "772", "url": "https://sc.wikipedia.org/wiki?curid=3375", "title": "Uetersen", "text": "Uetersen est una tzidade in sa Rep\u00f9brica Federale Tedesca, in su istadu de Schleswig-Holstein. Bivint oe in Uetersen 17.865 pessones. Uetersen at ot\u00e8nnidu su deretu de tzitade in su 1224."}
{"id": "3377", "revid": "2404", "url": "https://sc.wikipedia.org/wiki?curid=3377", "title": "\u00ccndia", "text": "S'\u00ccndia (hindi: \u092d\u093e\u0930\u0924 \"Bh\u0101rat\"), ufitzialmenti Rep\u00f9blica de \u00ccndia (hindi: \u092d\u093e\u0930\u0924 \u0917\u0923\u0930\u093e\u091c\u094d\u092f \"Bh\u0101rat Ga\u1e47ar\u0101jya\"), est un'Istadu federali de s'\u00c0sia meridionali, cun capitali Noa Delhi. Cun 3.287.263 km\u00b2 s'\u00ccndia est su de 7 istadus de su mundu po superf\u00ectzi mentras cun 1.380.004.385 bividoris est su 2\u00b0 prus populosu a pustis de Cina.. Est infusta de s'otz\u00e8anu Indianu a sud, de su mari Ar\u00e0bicu a ovest e de su golfu de su Bengala a estu, possedit una l\u00ecnia costera chi s'isc\u00e0mpiat po 7.517 km., e all\u00e0canat cun su Pakist\u00e0n a ovest, Cina, Nep\u00e0l e Bhut\u00e0n a nord-estu, Banglad\u00e8sh e Myanm\u00e0r a estu. Bixinus de acanta, istesiaus de s'otz\u00e8anu Indianu, funt su Sri Lanka a sud-estu e is Maldivas a sud-ovest.\nSedi de sa civiltadi de sa baddi de s'Indu e regioni de bias cumertziales ist\u00f2ricas e de imp\u00e8rius mannus, su subcontinenti indianu est ist\u00e8tiu identificau cun su cumm\u00e8rtziu e sa richesa culturali po una parti manna de s'ist\u00f2ria longa sua. Cuatru religionis mannas de su mundu (su buddismu, s'induismu, su giainismu e su sikhismu) funt n\u00e0scias inoi, mentras su zoroastrismu, s'ebraismu, su cristian\u00e8simu e s'islam ddui sunt arribaus intra de su primu mill\u00e8nniu p.C., donende forma in sa regione a una diversidadi culturali manna a diaderus, espressada massimamenti de su Sultanau de Delhi, de s'Imp\u00e8riu Moghul, de s'Imp\u00e8riu de Vijayanagara e de s'Imp\u00e8riu maratha.\nSuta de su regnu de s'imperadori Aurangzeb, s'\u00ccndia est ist\u00e8tia s'economia prus forti e produtiva de su mundu, balendi su de cuatr'unu (25%) de su PIB mundiali, cun un'intrada po annu dexi bortas prus mannas de s'Imp\u00e8riu francesu.. A pagu a pagu annessionada a sa Cumpangia brit\u00e0nnica de is \u00ccndias orientalis de is primus dexi de annus de su de 18 s\u00e8culus e colonizada de su Regnu Unidu de sa metadi de su de 19 s\u00e8culus, s'\u00ccndia s'est fata un'Istadu natzionali modernu in su 1947, a pustis de una gherra pro s'indipend\u00e8ntzia chi est ist\u00e8tia caraterizada de una resist\u00e8ntzia non violenta difusa dereta de Gandhi.\nS'\u00ccndia est sa de doxi prus economias mannas de su mundu in t\u00e8rminis nominalis e sa de cuatru in t\u00e8rminis de p\u00f2dere de achistu. Reformas econ\u00f2micas ant trasformau s'Istadu in sa segunda economia a prus cr\u00e8schida lestra (est unu de is cincu Paisus in ui si fait referimentu cun s'acr\u00f2nimu BRICS), ma cun totu custu, su Paisu sufrit ancora de livellus de poberesa, analfabetismu e malu nudriamentu artus, foras de tenni unu sistema sotziali basau a sus de is castas. Sotziedadi plural\u00ecstica, multil\u00ecngui e multi\u00e8tnica, s'\u00ccndia est annotamala rica suta su pranu naturali, cun una diversidadi de fera aresti e de habitat amparaus."}
{"id": "3378", "revid": "147356", "url": "https://sc.wikipedia.org/wiki?curid=3378", "title": "Conan il Barbaro", "text": "Conan il barbaro est unu personagiu leterariu pensadu du su iscritore de \"heroic fantasy\" Robert Ervin Howard.\nEst istado fatu a fumetos de Roy Thomas e Barry Windsor-Smith pro sa Marvel."}
{"id": "3379", "revid": "6577", "url": "https://sc.wikipedia.org/wiki?curid=3379", "title": "Bloody Mary (fumettu)", "text": "Bloody Mary est su t\u00ectulu de unu fumettu de fantascienza. Est una miniserie iscrita de Garth Ennis e pitara de Carlos Ezquerra. Est istadu publicadu in su 1994 de sa divisione Helix de sa DC."}
{"id": "3380", "revid": "7227", "url": "https://sc.wikipedia.org/wiki?curid=3380", "title": "Murra", "text": "Sa murra est unu giogu meda populare in Sardigna e in It\u00e0lia, e chi si giogat, cun difer\u00e8ntzias a segunda de sa regione, fintzas in \u00e0teros logos de s'Europa che a sa Gr\u00e8tzia, sa prov\u00ecntzia de Teruel in Ispagna, sa C\u00f2rsica, sa Frantza, su Portogallu, Tzipru, s'\u00ccstria, sa Dalm\u00e0tzia e Malta.\nSi giogat chirchende de cassare su totale de sos n\u00f9meros ghetados cun sas manos.\nPro sa lege italiana est unu giogu de azardu, fintzas si est reconnotu che a disciplina isportiva ufitziale dae su CONI.\nIn su 2010 e in su 2014 su professore A. Zizi e sos istudiantes suos de s'iscola IT Giua in Casteddu ant chircadu de nde creare una versione digitale."}
{"id": "3381", "revid": "6577", "url": "https://sc.wikipedia.org/wiki?curid=3381", "title": "Straub e Huillet", "text": "Jean-Marie Straub, naschidu su 8 ghennargiu 1933 a Metz (Moselle) e Dani\u00e8le Huillet, naschida su 1936 a Parigi e morta su 10 santugaine a Cholet (Maine-et-Loire) funt duos registas frantzesos. Funt istados pobiddu e mulleri fintzas a sa morte de sa Huillet; anti trabbalau sempere impare."}
{"id": "3382", "revid": "132723", "url": "https://sc.wikipedia.org/wiki?curid=3382", "title": "Cannonau", "text": "Su Cannonau est siat su numene de una calidade de sarmenta aut\u00f2ctona de sa Sardigna siat su omonimu inu chio si nde produit."}
{"id": "3383", "revid": "2404", "url": "https://sc.wikipedia.org/wiki?curid=3383", "title": "Binu", "text": "Su binu est una bevanda arc\u00f2lica chi s'alcansat dae sa fermentatzione de su mustu de aghina."}
{"id": "3387", "revid": "772", "url": "https://sc.wikipedia.org/wiki?curid=3387", "title": "Dino Campana", "text": "Dino Campana (Marradi, 20 de austu 1885 \u2013 Scandicci, 1 de martzu 1932) fiat unu poeta italianu.\nConnottu de manera ispetziale pro sa raccolta poetica connotta cumente Canti Orfici."}
{"id": "3388", "revid": "10458", "url": "https://sc.wikipedia.org/wiki?curid=3388", "title": "La Nuova Sardegna", "text": "La Nuova Sardegna est su giornale prus l\u00e8ghidu de su nord de sa Sardigna, fundadu in su 1891 in T\u00e0tari dae Giuseppe Cast\u00ecglia e dae Enrico Berlinguer, mannoi de s'om\u00f2nimu ex segret\u00e0riu de su PCI.\nIn paris a cussa de T\u00e0tari tenet redatziones in Casteddu, N\u00f9goro, Terranoa e Aristanis.\nDae su 1980 faghet parte de su Grupu Editoriale L'Espresso. Dae su 1u de nadale de su 2016 su cuotidianu l'ant dadu in gestione (afitu de branca de sienda) a sa DBInformation Spa.\nIst\u00f2ria.\nLa Nuova Sardegna est n\u00e0schida su de 9 austu de su 1891, fundada dae unu grupu de intelletuales e pol\u00ecticos democr\u00e0ticu-progressistas, intre sos cales Enrico Berlinguer, Pietro Satta Branca, Antonio Stara, Giuseppe Cast\u00ecglia, chi boliant creare unu giornale pro sas eletziones cumonales de cuss'annu. Sa n\u00e0schida de su cuotidianu tataresu si podet tando paragonare cun su cuncurrente regionale suo de semper, L'Unione Sarda, n\u00e0schidu finas cussu pro sas eletziones cumonales, ma a difer\u00e8ntzia de su chi fiat acont\u00e8ssidu in Casteddu sos fundadores de sa Noa aiant tentu unu sutzessu eletorale mannu. Est div\u00e8nnidu unu cuotidianu su 17 de martzu de su 1892.\nDurante su reg\u00ecmene fascista pigat una l\u00ecnia pol\u00ectica antifascista forte, chi nde c\u00e0usat 17 secuestros finas a sa serrada sua in su 1926.\nSas publicatziones torrant a cumintzare in su 1947. In su 1967 su giornale lu tzedent a s'imprendidore Nino Rovelli, chi aiat comporadu fintzas L'Unione Sarda. In su 1980 su cuotidianu lu c\u00f2mporat su Grupu Editoriale L'Espresso. Dae su 1u de nadale de su 2016 La Nuova Sardegna la gestit sa DBInformation Spa.\nIn sas p\u00e0ginas culturales ant collaboradu e coll\u00e0borant Enrico Costa, Giuseppe Calvia, Antonio Pigliaru, Giuanni Lilliu, Manlio Brigaglia, Flavio Soriga, Giulio Angioni, Marcello Fois, e Luciano Marrocu, e at tentu che a cabucronista a Roberto Stefanelli, ammentadu pro s'istitutzione de su candeleri de oro e de prata e pro sa valorizatzione de su maju tataresu, e a su cale ant dedicadu una carrera.\nDae su 2017, a primu cada dom\u00ecniga e, a pustis, cada duas dom\u00ecnigas, in su giornale ant incumintzadu a publicare \"Limbas 3.0\", una p\u00e0gina totu iscrita in sardu e curada dae su giornalista Lutzianu Piras cun art\u00ecculos, intervistas e interventos medas, ligados mescamente a s'\u00e0mbitu culturale.\nIspainadura.\nDatos Ads - Atzertamentos Ispainadura Imprenta"}
{"id": "3389", "revid": "587", "url": "https://sc.wikipedia.org/wiki?curid=3389", "title": "Assolu", "text": "Assou est una bidda de sa Prov\u00ecntzia de Aristanis, s'agatat a 255 metros in pitzu de su mare e tenet 485 bividores."}
{"id": "3390", "revid": "12712", "url": "https://sc.wikipedia.org/wiki?curid=3390", "title": "Asuni", "text": "Asuni est una bidda de sa Meria o Prov\u00ecntzia de Aristanis de 317 bividores."}
{"id": "3392", "revid": "3602", "url": "https://sc.wikipedia.org/wiki?curid=3392", "title": "Dragon Ball", "text": "Dragon Ball (\u30c9\u30e9\u30b4\u30f3\u30dc\u30fc\u30eb (Doragon B\u014dru)) est unu de is manga prus popularis in su mundu, criau dae Akira Toriyama in su 1984."}
{"id": "3395", "revid": "6577", "url": "https://sc.wikipedia.org/wiki?curid=3395", "title": "Nexus", "text": "Nexus est unu fumettu iscrittu de Mike Baron e pittau de Steve Rude, pubricau in is Istadus Unidus in printzipiu de s'editori First, e a pustis de sa Dark Horse.\nIn Italia est stettiu pubricau in printzipiu de s'editori Star Comics, a pustis de sa Lexy e immoi de sa Bottero Edizioni."}
{"id": "3396", "revid": "132410", "url": "https://sc.wikipedia.org/wiki?curid=3396", "title": "Civraxiu", "text": "Su civr\u00e0xiu o civraxu (dae su latinu \"cibarius\") est unu pani tipicu de su Campidanu, tzerriadu fintzas \"pani 'e Seddori\". Tenit forma tunda e podit pesai fintzas dus o tres chilus."}
{"id": "3411", "revid": "6577", "url": "https://sc.wikipedia.org/wiki?curid=3411", "title": "Steve Gerber", "text": "Stephen Ross \"Steve\" Gerber (20 cabudanni 1947 - 10 fre\u00e0rgiu 2008) est ist\u00e8tiu unu iscritori de fumettus americanu connottu in mannera spetziali po ita ca est stettiu su co-criarori de su personaggiu comicu de saMarvel Comics Howard the Duck, nau, in italianu, Orestolo il Papero.\nArtrus traballus: \"Man-Thing\", \"Omega the Unknown\", \"Void Indigo\", \"Tales of the Zombie\", \"Marvel Spotlight: Son of Satan\", \"The Defenders\", \"Marvel Presents: Guardians of the Galaxy\", \"Foolkiller\", \"Nevada\",\n\"Sludge\", \"A. Bizarro\", e \"Hard Time\"."}
{"id": "3412", "revid": "203", "url": "https://sc.wikipedia.org/wiki?curid=3412", "title": "Ul\u00e0ssai", "text": ""}
{"id": "3418", "revid": "7227", "url": "https://sc.wikipedia.org/wiki?curid=3418", "title": "Sos\u00f2ga", "text": "Sa Sos\u00f2ga \"(Chalcides ocellatus)\", connota fintzas comente Tiligugu, est unu sauru pitticcu de sa familla de is Scincidis.\nEst diffundiu in Sardigna, Grecia, Sitzilia e Malta."}
{"id": "3420", "revid": "587", "url": "https://sc.wikipedia.org/wiki?curid=3420", "title": "Aressa", "text": "Aressa esti una bidda de sa Prov\u00ecntzia de Aristanis de 849 abitantes."}
{"id": "3421", "revid": "6577", "url": "https://sc.wikipedia.org/wiki?curid=3421", "title": "Sedegliano", "text": "Sedegliano (\"Sedean\" in friulanu) est unu comunu de 3.852 abitantis de sa Prov\u00ecntzia de Udine."}
{"id": "3423", "revid": "17972", "url": "https://sc.wikipedia.org/wiki?curid=3423", "title": "Trullu", "text": "Su trullu (\"Turdus philomelos\", C.L. Brehm 1831) est unu pilloni de sa familla de is Turdidae."}
{"id": "3427", "revid": "3230", "url": "https://sc.wikipedia.org/wiki?curid=3427", "title": "Sturru", "text": " \nSu Sturru (\"Sturnus vulgaris\", Linnaeus 1758) est unu pilloni de s'ordini de is passeriformis. In sardu logudoresu,isturulu."}
{"id": "3428", "revid": "2404", "url": "https://sc.wikipedia.org/wiki?curid=3428", "title": "Orziara", "text": "Is orziaras (Actiniaria) funti unu ordini de Celenteraus antozois, ki bibint appodaus a su fundu de su mari."}
{"id": "3429", "revid": "2404", "url": "https://sc.wikipedia.org/wiki?curid=3429", "title": "Est\u00f2nia", "text": "S'Est\u00f2nia, ufitzialmente Rep\u00f9blica de Est\u00f2nia (in \u00e8stone, \"Eesti Vabariik\" o \"Eesti\") est un'istadu de s'Europa setentrionale, costituidu dae una portzione continentale e unu artzip\u00e8lagu mannu in su mare B\u00e0lticu. S'incarat in s'ovest a su mare B\u00e0lticu e a su golfu de Finl\u00e0ndia in su norte; in su sud cun s'istadu b\u00e0lticu frade \u2014 sa Let\u00f2nia \u2014 e cun R\u00f9ssia in s'est. Tenet tzirca 1.315.944 bividores, isparghinados in unu territ\u00f2riu de 45.228 km\u00b2. S'Est\u00f2nia est membru de s'Unione Europea dae su 1 de maju de su 2004 e de sa NATO dae su 29 de martzu de su 2004. S'Est\u00f2nia est su paisu ue bivent sa majoria de sos \u00e8stones, chi sunt sas persones de su grupu \u00e8tnicu chi bivent o sunt chi benint de Est\u00f2nia.\nIs \u00e8stones sunt unu p\u00f2pulu baltof\u00ecnnicu e etnicamente est acapiadu a forte cun is finlandesos e is l\u00e0pones. Su paisu tenet lig\u00e0menes culturales e ist\u00f2ricos cun is paisos n\u00f2rdicos, in piessignu cun Finl\u00e0ndia, Isv\u00e8tzia e Danimarca.\nSa limba \u00e8stona faghet parte de su grupu ugrof\u00ecnnicu e est pr\u00f2ssimu a su finlandesu. Paris cun su finlandesu, s'ungheresu e su maltesu \u2014 s'\u00e8stonu faghet parte de su grupu de limbas ufitziales de s'Unione Europea chi non sunt de or\u00ecgine indoeuropea.\nSu n\u00f9mene atuale de s'Est\u00f2nia fortzis si depet a s'ist\u00f2ricu romanu T\u00e0tzitu, chi in su libru suo \"Germ\u00e0nia\" (cap. 98) aiat descritu su p\u00f2pulu chi biviat in sa regione de s'atuale de Est\u00f2nia \"estis\", unu p\u00f2pulu b\u00e0rbaru diferente de sos \u00e0teros de sa regione. De paris manera s'arremonat in is antigas parist\u00f2rias iscand\u00ecnavas relatos subra sa regione de s'atuale Est\u00f2nia che a \"Eistland\". Ma sa prima borta chi is \u00e8stones etotu si fiant narados aici fiat istadu durante su per\u00ecodu de afortimentu de sa cultura \u00e8stone a metade de su s\u00e8culu XIX.\nDurante s\u00e8culos, s'atuale Est\u00f2nia fiat ocupada dae \u00e0teras pot\u00e8ntzias, pro custa resone s'agatat un'influ\u00e8ntzia l\u00e8bia de R\u00f9ssia, Danimarca, Isv\u00e8tzia, Finl\u00e0ndia e Germ\u00e0nia in sa cultura \u00e8stone. Su cuntzetu de p\u00f2pulu fiat b\u00e8nnidu meda prus a tardu, petzi a sa metade de su s\u00e8culu XIX, cun una cr\u00e8schida culturale forte assummada a sa cr\u00e8schida de sa populatzione urbana, durante s'industrializatzione e de s'artziada de su livellu culturale de sa populatzione, cosa chi aiat favor\u00e8ssidu s'unione de p\u00f2pulos de sa matessi or\u00ecgine, e chi aiat resurtadu in un'istadu aut\u00f2nomu, istabilidu cun sa promulgatzione de sa Costitutzione de su 1917."}
{"id": "3430", "revid": "2404", "url": "https://sc.wikipedia.org/wiki?curid=3430", "title": "Let\u00f2nia", "text": "Sa Let\u00f2nia, ufitzialmente Rep\u00f9blica de Let\u00f2nia (in l\u00e8tone, \"Latvijas Republika\"), est unu paisu soberanu de s'Europa Setentrionale, membru de s'Unione Europea, costituidu in istadu sotziale e democr\u00e0ticu de deretu, sa cale forma de guvernu est sa rep\u00f9blica parlamentare. Su territ\u00f2riu, cun capitale in Riga, est organizadu in 110 comunos e 9 tzitades.\nPosta in sa Regione B\u00e0ltica, tirat a 64.589 km\u00b2 de superf\u00ectzie. All\u00e0canat in su norte cun s'Est\u00f2nia, in su sud cun sa Litu\u00e0nia e sa Bielor\u00f9ssia, e in s'estu cun sa R\u00f9ssia, annotamala cumpartzit fronteras de mare cun s'Isv\u00e8tzia.\u200b Est unu paisu de pranosu, ricu de padentes e rios chi si ghetant a su mare B\u00e0lticu e su golfu de Riga.\nSu territ\u00f2riu fiat pobuladu dae trib\u00f9s indoeuropeas e a sa fine de su s\u00e8culu XII fiat ocupadu dae s'\u00f2rdine teut\u00f2nicu cun is crosdas b\u00e0lticas.\u200b Durante sete s\u00e8culos fiat assugetada dae fortzas istr\u00e0ngias; a pustis de f\u00e0ghere parte de s'Imp\u00e8riu Russu, cun una classe dominadora costituida dae tedescos de su B\u00e0lticu, sa Let\u00f2nia aiat decraradu s'indipend\u00e8ntzia su 18 de onniasantu de su 1918, aprofitende su b\u00f2idu de p\u00f2dere generadu a sa fine de sa Prima Gherra Mundiale. Sa rep\u00f9blica ef\u00ecmera fiat remplasada in su 1934 dae unu r\u00e8gimene autocr\u00e0ticu.\u200b A pustis de su comintzu de sa Segunda Gherra Mundiale, fiat ocupada in su 1940 dae s'Unione Sovi\u00e8tica cunforme a su patu Ribbentrop-Molotov; ocupada un'annu a pustis dae sa Germ\u00e0nia Nazista, e torrada a conchistare dae is sovi\u00e8ticos in su 1944, chi aiant supr\u00ecmidu s'indipend\u00e8ntzia e aiant fatu de su paisu una rep\u00f9blica sotzialista in sinu a s'Unione Sovi\u00e8tica pro 45 annos. Sa Let\u00f2nia fiat torrada indipendente in su 1991, faghende a pare cun unu movimentu democr\u00e0ticu in is paisos b\u00e0lticos e cun s'iscontzu de s'URSS.\u200b Dae su 2004 faghet parte de s'Unione Europea e de sa NATO.\nIs l\u00e8tones e is liv\u00f2nios sunt cunsiderados su p\u00f2pulu ind\u00ecgenu de sa Let\u00f2nia, mentras chi sa limba l\u00e8tone est, a costadu de su lituanu, sa sola limba b\u00e0ltica chi sighet a s'agatare bia. Su p\u00f2pulu l\u00e8tone at mantentu s'identidade sua pro m\u00e8diu de sa traditzione orale cun totu de \u00e8ssere sutapostu su dom\u00ecniu istr\u00e0ngiu durante s\u00e8culos, e partende dae su de s\u00e8culu XIX, influentzadu dae su natzionalismu rom\u00e0nticu, at isvilupadu una cultura pr\u00f2pia e pret\u00e8ndidu s'indipend\u00e8ntzia. Sende gasi, pro influ\u00e8ntzia ist\u00f2rica si ddoe agatat puru una minoria importante rus\u00f3fona (prus de su 26% de sa populatzione). A pustis de s'indipend\u00e8ntzia de su 1991, is autoridades ant istabilidu su l\u00e8tone comente limba ufitziale sola, e ant dist\u00ecnghidu intre tzitadinos l\u00e8tones \u2014naschidos e de iscratza de residentes de in antis a su 1940 \u2014 e \u00abnon tzitadinos\u00bb \u2014 is chi sunt arribados a in ie durante s'\u00e8poca sovi\u00e8tica\u2014 cuntzedende sa natzionalidade noa. Unu 11% de sa populatzione residente l\u00e8tone no at otentu natzionalidade peruna a pustis de s'isfaghimentu de s'Unione Sovi\u00e8tica."}
{"id": "3431", "revid": "1054", "url": "https://sc.wikipedia.org/wiki?curid=3431", "title": "Lituania", "text": ""}
{"id": "3438", "revid": "587", "url": "https://sc.wikipedia.org/wiki?curid=3438", "title": "Boroneddu", "text": "Boroneddu est una bidda de sa Prov\u00ecntzia de Aristanis de 184 abitantes."}
{"id": "3439", "revid": "7227", "url": "https://sc.wikipedia.org/wiki?curid=3439", "title": "Bosa", "text": "Bosa est una bidda de sa Prov\u00ecntzia de Aristanis de 8000 abitantes. Naramos chi est una tzitade in sun nord ovest de sa Sardigna, in una regione giamada Planargia ( o Pianalza) e de origine antiga meda. Portu de mare, po barcas de pisca, subra unu riu su Temo, po tres o battoro Km navigale dae barcas de piscadores. B'est unu antigu castellu, su castellu Serravalle, de sos Malaspinas, signores de su logu. In seculos passados Bosa ada fattu parte de su giudicadu de Torres e a poi de Arborea. Unu pagu fora de Bosa sa creja de santu Pedru, s'antiga cattedrale de Bosa. Bosa est istada sea de Diotzesi dae su seculu XI, fintzas a su 1972. Est istada logu de commerciantes, logu de binzas, e si produede sa Malvasia in terrinos de Bosa e de sas biddas a s'inghiriu, logu de olivarios. Bi funi Sas Conzas, e ancora si idene sos dominarios, po su tribagliu de sas peddes e de su colzu. Oe Bosa est impignada a si presentare comente localidade turistica."}
{"id": "3442", "revid": "1375", "url": "https://sc.wikipedia.org/wiki?curid=3442", "title": "Latvia", "text": ""}
{"id": "3444", "revid": "1375", "url": "https://sc.wikipedia.org/wiki?curid=3444", "title": "Estonija", "text": ""}
{"id": "3445", "revid": "587", "url": "https://sc.wikipedia.org/wiki?curid=3445", "title": "Busache", "text": "Busache est una bidda de sa Prov\u00ecntzia de Aristanis de 1.629 abitantes."}
{"id": "3446", "revid": "6577", "url": "https://sc.wikipedia.org/wiki?curid=3446", "title": "La cagna", "text": "La cagna (\"Liza\") est unu film de su 1972 de Marco Ferreri girau in It\u00e0lia e in Frantza de g\u00e8nia dram\u00e0ticu.\nSa pellicola durat 100 minutus e est a coloris."}
{"id": "3447", "revid": "6577", "url": "https://sc.wikipedia.org/wiki?curid=3447", "title": "Marco Ferreri", "text": "Marco Ferreri (Milanu, 11 de maju 1928 \u2013 Parigi, 9 de maju 1997) fiat unu regista italianu.\nSu film sou pius connottu est La Grande Bouffe o La grande abbuffatta, cun Marcello Mastroianni, Michel Piccoli, Philippe Noiret e Ugo Tognazzi."}
{"id": "3448", "revid": "772", "url": "https://sc.wikipedia.org/wiki?curid=3448", "title": "Ingmar Bergman", "text": "Ernst Ingmar Bergman (Uppsala, 14 de triulas 1918 \u2013 F\u00e5r\u00f6, 30 de triulas 2007) fiat unu regista isvedese, sia teatrale che cinematograficu. Est consideradu una de is personalidades prus eminentes de sa cinematografia mundiale. Tra sos film suos de ammentare: S\"u setimu sizigliu\" (1956) e \"Su logu de sas fragulas\" (1957), (S\u00e5som i en spegel) Comente ind'un'ipiju(1961), (T\u00f6re\u2019s dotter i w\u00e4nge) sa funtana de sa vergine(1960), Fanny e Alexander (1982) cun custos ultimos tres at binchidu s'Oscar,"}
{"id": "3449", "revid": "15504", "url": "https://sc.wikipedia.org/wiki?curid=3449", "title": "Chachapoyas", "text": "Chachapoyas est una idda de su Per\u00f9, capitale de sa provintzia de Chachapoyas e de sa regione de Amazonas, in sa sierra nord de su Peru'.\nToponimu.\nChachapoyas enid de sa paraula indiana \"chachapoyacuno\" chi cheret narrere \"monte de neula\" o \"buscu\".\nIstoria.\nSu capitanu Alonso de Alvarado fondat sa idda su 5 - 9 - 1538, pro chi siat sa capitale de s'Est de su Peru', de su riu Mara\u00f1\u00f3n a sos istados accurzos. Est unas de sas iddas prus ezzas de su Peru', e una de sas pagas chi galu s'assemizzant a s'Ispagna. Terra de orchideas, de canna a tuccaru e de gaff\u00e8, de garas de ballu e de manigos bonos, podet incantare a tottu sos chi b'andana. \nSa idda, chi fid su logu de sa civilisatzione de sos Chachapoyas, fit conquistada dae sos icas issu XV seculu, e appoi, cando sun suppridos sos ispagnolos, fit torra fondada dae Alonso de Alvarado, chi l'had muttida San Juan de la Frontera de los Chachapoyas; sa Pratza de Armas e sos istradonittos de pedra de oe sun los mattessis de su XVI seculu. In 1821 los patriotas peruvianos sun suppridos a Chachapoyas, e han fattu sa idda unu de sos primos dipartimentos. In Chachapoyas b'est su piscamu e sa biblioteca est meda connotta.\nLogu, geografia e roba.\nCusta idda est a un'artesa de 2.334 m s.l.m., in su nord-est de su Peru', accurzu a su riu Utcubamba. Grazias a su tempus temperadu in sas inzas bi fagent meda cereales, cannas a tuccaru, gaff\u00e8 e manioca.\nTempus.\nIn custu zassu de su Peru', accurzu a sa selva, sa temperatura media est de 18 \u00baC e s'umididade relativa est de 74 pro chentu. No si deppet pessare chi siat unu logu meda caente, ca' in zertos zassos sa temeratura che podet falare a 2 \u00baC.\nIn Chachapoyas su tempus est temperadu, bi proet de manera moderada e sas temperaturas no cambian meda.\nSas medias pro annu de temepatura prus arta e prus bassa sun de 19,8 \u00b0C e 9,2 \u00b0C.\nComente bi supprire.\nB'had un'istrada chi che leat a sa costa, e carchi aereo chi che leat a Lima e a atteros zassos de s'internu.\nS'istrada chi che leat de sa Marginal de la Selva (Carretera Fernando Bela\u00fande Terry) a su monte de Pedro Ruiz e a Chachapoyas est de terra, ma in 2007 han impizzadu a ponner s'asfaltu. Cust'istrada est de 60 km, ma bi cherent duas oras pro bi colare ca' est male posta.\nTurismu.\nPlaza de Armas de la ciudad de Chachapoyas: sa Pratza de Armas, posta in su mesus de sa idda, chind'una funtana coloniale. Unu pagu prus attesu b'est sa sede de su piscamu, inue est naschidu su precursore de s'indipendentzia peruviana, don Alejandro Toribio Rodr\u00edguez de Mendoza Collantes.\nPozo de Yanayacu: su puttu est in su mattessis zassu inue nacchi chi Santu Toribio de Mogrovejo hat fatu essire s'abba dae unu monte, e hat accabbadu sa sicchesa. (Zassu: Cerro Luya Urco a 1 km dae sa Pratza de Armas de sa idda che Chachapoyas, unos bindighi minutos a p\u00e8. Pro s'abba trasparente la muttini Fuente Cuyana o Fuente de Amor. Si narat chi chie visitad custu zassu e bied s'abba, had a bier pro sempre in Chachapoyas.\nPampas de Higos Urco: zassu inue b'had appidu sa battaglia de Higos Urco a s'epoca de salutta pro s'indipendentzia (6 -6 - 1821). Zassu: El Triunfo s/n, in sa 'e Higos.\nHuancas:\nHuancas est una iddighedda traditzionale, chi had mantennidu sa sua traditzione puru si est accurzu a sa idda de Chachapoyas. Est postu a Nord, e sa zente de sa idda vivet de sa inza (sos omines) e faghet vasos (sas feminas). Todu sa robba comente sos isterzos e sos vasos si faghet a manos. Est interessante de annottare comente los faghene, in sa natura e chin sa linna de sa idda sua. A vinti minutos de caminu b'had unu monte dae inue si podet bidere su riu Sonche e su nord. A 1 ora de caminu, in su montigheddu de Huanca Urco, si poden bidere restos archeologicos, orchideas e su panorama de sos planos e de sos rios Utcubamba, Sonche e Vituya. Su santu patronu de Huancas est su Sennore de sos Miraculos, unicu, ca' su Cristu Moradu de custa iddighedda est un'immaggine e no una tela, comente su 'e Lima.\nTorrende a Huancas dea sae su Colorado, si poden bidere:\nSantuario de la Virgen Asunta: modernu, chin carchi cosa de coloniale. Inoghe b'hat sa Patrona de sa idda de Chachapoyas, s'Assunta, sae s'iniziu de sa festa in su mese de austu.\nSae su Piscamu: sa domo inue est naschidu Toribio Rodr\u00edguez de Mendoza est in sa domo 'e su piscamu de sa Diocesi de Chachapoyas. In custa domo b'hat armoirs bezzos e importantes, ritrattos de sos piscamos de Chachapoyas, una Bibbia ezza meda e carchi arazzu coloniale. \nLa Casona Monsante: monumentu istoricu, est fattu comente in sa tradizione de Chachapoyas. Bi fidi una buttega de tambaccu, e oe b'had un'ostellu, chind'una corte manna, inue bi sunu begonias, orchideas e prus de 1500 atteras piantas de su zassu.\nNaran chi a su tempus de sos incas sa zente mala che la leaian attesu de sa capitale (Cusco), in sas terras de Huancas.\nCascata di Gocta: sa terza cascada prus manna de su mundu e una de sas prus bellas est in su departamentu de Amazonas. Est sa cascada Gocta, chi no b'est in sas cartas e chi no si connosched ca' ch'est troppu attesu. Si unu b'andat dae San Pedro Valera o Cocachimba bi supprit in 3-5 oras.\nSa cascada est ind'unu planu de buscu tropicale, e contat 22 cascadas de abba."}
{"id": "3451", "revid": "2404", "url": "https://sc.wikipedia.org/wiki?curid=3451", "title": "Giru de is Fiandras", "text": "Su Giru de is Fiandras (Ronde van Vlaanderen in neerlandesu) ust una cl\u00e0ssiga cicl\u00ecstiga de prest\u00ecgiu ki si fait in Belzu, in is Fiandras, e est una de is cincu cl\u00e0ssigas naradas cl\u00e0ssigas monumentu.\nPensada de su giornalista Karel Van Wynendaele, sa primu editzioni de sa \"Ronde van Vlaanderen\" est de su 1913: fiat longa 330 kil\u00f2metrus e passada in totu is biddas prus carater\u00ecsticas de su Belzu cumenti Gand e Bruges ki funt in su coru de is Fiandras."}
{"id": "3464", "revid": "2404", "url": "https://sc.wikipedia.org/wiki?curid=3464", "title": "Palermo", "text": "Palermu est una tzitade de 660.832 abitantes, cabu-de-logu de prov\u00ecntzia e de sa Regione Sitz\u00eclia. Su territoriu inghiriu est connottu comente \u201cLa conca d'oro\u201d po sa coltivatzione de arantzos e limones. Fundada dae sos Fenicios, est istada a poi grega, e romana. Conchistada dae sos barbaros Bandalos e Ostrogotos. A poi po tres seculos sutta sos Bizantinos e apoi sutta sos Arabos. Conchistada dae Ruggero d'Altavilla, Normannu, su 1071 a poi de unu assediu. Passat poi sutta sos Angioinos. Su 1442 Palermo e sa Sizilia intrea passat sutta sos Aragonesos. Su 1504 sutta sos Ispagnolos, e apoi sutta sos Borbones e sos Savoias.\nSos Normannos ant fraigadu monumentos importantes: sa Cattedrale de santu Giuanne de sos eremidas : incomintzada comente basilica, a poi mudada in moschea dae sos Arabos; t\u00f2rrat a essere creja cristiana (1184) Monumentu imponente e de bellesa manna.\nSu Palattu reale, fraigadu dae sos Normannos. Restauradu in su 1555 est istadu s'ab\u00ectu de sos res ispagnolos, de sos res borbonicos, e de sos Savoias..\nSa Cappella Palatina, unu gioiellu architettonicu, cun colunnas, e mosaicos chena fine, e cun su Cristos Pantocrator in sa gupula.\nAteras crejas chi meritant un ammentu: San Giuseppe ai Teatini \u2013 Santa Caderina e Alessandria \u2013 Sa creja de su Ges\u00f9 a Casa Professa (Gesuitas), creja meravigliosa, rinascimentale e prebarocca - \nSa creja gotico catalana Santa Maria de sa cadena. \nAffaca a Palermo su Duomo de Monreale, fraigadu sutta sos Normannos dae mastroa Arabos o de iscola araba ( XII-XIII sec.) Un ispantu! Riccu de mosaicos. Attaccadu a su Duomo unu chiostro in istile arabu."}
{"id": "3465", "revid": "13697", "url": "https://sc.wikipedia.org/wiki?curid=3465", "title": "Sitz\u00eclia", "text": "Sa Sitz\u00eclia est un'\u00ecsula de su mare Mediterr\u00e0neu otzidentale, e una regione aut\u00f2noma a istatutu ispetziale de sa Rep\u00f9brica Italiana. Est sa regione prus manna de tota s'It\u00e0lia e s'isula prus manna de su mare Mediterr\u00e0neu, dui bivint prus de chimbe milionis de personas e sa seu est Palermu.\nSu presidente de sa Regione est Nello Musumeci de sa Coalitzione de centru-destra (Fortza Italia) eligiu in cabudanni 2017.\nProv\u00ecntzias.\nSas Prov\u00ecntzias sunt 9:\nPolitigas.\nIn Sitzilia sa pulitiga est in sa Assimbrea Riggiunala Siciliana.\n&lt;noinclude&gt;"}
{"id": "3466", "revid": "38", "url": "https://sc.wikipedia.org/wiki?curid=3466", "title": "T\u00e0thari", "text": ""}
{"id": "3467", "revid": "38", "url": "https://sc.wikipedia.org/wiki?curid=3467", "title": "Prov\u00ecntzia de T\u00e0thari", "text": ""}
{"id": "3470", "revid": "2404", "url": "https://sc.wikipedia.org/wiki?curid=3470", "title": "Cavaliere splendente", "text": "Cavaliere splendente est su nomini de tres supererois de s'universu DC Comics.\nStoria de is personaggius.\nSir Justin.\nCriau de Creig Flessel in \"Adventure Comics\" #66 (Settembre 1941). \nSir Justin, membru de is Cavalieris de sa mesa Rotonda a sa Corte de Re Art\u00f9 chi Mago Merlino d'at donau un'armatura e una spada magicas e unu cuaddu alau de nomini Victory.\nSu Cavaliere splendente s'est uniu a is Setti Suldaus de sa Bittoria e a su All-Star Squadron, e at fattu sa guardia e su corpu de Sir Winston Churchill candu ca ci fiat sa Segunda Gherra Mundiali.\nJustin est stettiu sposu de sa segunda Firebrand.\nSir Ystin.\nIn su 2005, unu nou Cavaliere splendente est lompiu in sa megaserie de is Setti Suldaus de sa Vittoria de Grant Morrison."}
{"id": "3471", "revid": "12712", "url": "https://sc.wikipedia.org/wiki?curid=3471", "title": "Vincent van Gogh", "text": "Vincent Willem van Gogh (Groot Zundert, 30 de martzu 1853 \u2013 Auvers-sur-Oise, 29 de triulas 1890) fiat unu pintore olandesu.\nMuseos.\nElencu de sos museos chi portanta sas operas de Van Gogh:"}
{"id": "3472", "revid": "1054", "url": "https://sc.wikipedia.org/wiki?curid=3472", "title": "Boattiri", "text": ""}
{"id": "3473", "revid": "587", "url": "https://sc.wikipedia.org/wiki?curid=3473", "title": "Baulau", "text": "Baulau est una bidda de sa Prov\u00ecntzia de Aristanis de 736 abitantes."}
{"id": "3474", "revid": "10458", "url": "https://sc.wikipedia.org/wiki?curid=3474", "title": "Crabas", "text": "\"Crabas\" est una bidda de sa prov\u00ecntzia de Aristanis de 9.134 bividoris.\nGeografia.\nSa bidda s'agatat in sa costera centru-otzidentalli de Sardigna, a su Norti de su golfu de Aristanis, in su chirru prus setentrionalli de sa pati de su Campidanu chi si narat de Aristanis. \nTenit l\u00e0caras cun is biddas de Aristanis, Arriora e Nurachi. \nSu territ\u00f2riu de su comuni tirat a totu sa pati centru-meridionalli de sa pen\u00ecsua de su Sinnis e s'iscerat po sa richesa de ist\u00e0nius e de rius, fendi pati de una de is \u00e0reas \u00f9midas prus ist\u00e8rrias de Sardigna. Aciunghit a at\u00e0ria de unus 90 metrus a sus de su mari. \nPertenint a Crabas is \u00ecsuas de Malu 'Entu e de Su Cadallanu, chi s'agatant pagu a illargu de sa costera de su Sinnis.\nEst pati de Crabas fintzas su \"Cungiau de Gerruso\", un'\u00ecsua amministrativa istesiada de su territ\u00f2riu comunalli. S'\u00e0rea s'agatat in sa riba de dareta de sa foghi de su fr\u00f9mini Tirsu.\nIst\u00f2ria.\nIn tempus medievalli Crabas fiat pati de su giuigau de Arbaree, in ui fiat su centru prus importanti de sa curadoria de \"Campidanu Majore\". Is primas documentas in ue Crabas est ammentuada andant torra a su de 11 s\u00e8culus in ui si ddi naraiat \"domus de\" \"Masone de Capras.\" Si trataiat de unu atu in ui su gi\u00f9ighi Orzocor II de Lacon-Zori cunfermaiat sa donatzione de unus cantus benis fatus de s'ajaja sua \"Donna Nibata\", chi issa a totu aiat arr\u00ecciu de su gi\u00f9ighi Torb\u00e8niu de L\u00e0con-Zori. Crabas fiat insaras una bidda dotada de casteddu, resid\u00e8ntzia in s'oru de s'ist\u00e0niu in ue is gi\u00f9ighis s'arretiraiant fatu\u00b7fatu e a chi naraiant \"\"domo de su rennu\"\". In dii de oi nd'abarrant pagus fundamentas chi podint essi bias a pabas de sa cr\u00e8sia de Santa Maria Assumida, bessendi a pillu de s'acua. \nSu casteddu taniat b\u00e0llida istrat\u00e8gica po su giuigadu, difatis fiat una bera fortilesa in ui is gi\u00f9ighis cricaiant aprigu duranti is gherras v\u00e0rias cun is atrus giuigaus. Mancai in su tempus iat predi import\u00e0ntzia in favori de Aristanis, in \u00e8poca de su gi\u00f9ighi Marianu IV (su de 14 s\u00e8culus) Crabas contaiat unos 200 fogus, chi benint a essi fam\u00ecllias, e duncas teniant aprossimadamenti unus 1000 bividoris.\nIn su 1420 cun sa arruta de su Giuigau de Arborea e sa colonizatzioni de is cadallanu-aragonesus, sa bidda fiat assignada a su marchesau de Aristanis, po essi srubida a t\u00ectulu prenu in sa Canoa de Aragona cun s'arruta de su Marchesau (1478) e a pustis in sa Canoa de Ispagna. \nIn su 1637 Crabas fiat atacada de is sodraus frantzesus de su conte d\u2019Harcourt, isbarcaus a Turrimanna, ma is crabarissus aiant bogau \"\"is sodraus grogus\"\". \nIn su 1652 su gurrei Filipu IV, po cumbati sa Gherra de Catalugna si fiat fatu prestai dinai de unu bancheri de Genova, Gerolamo Vivaldi. Comenti fiantza de s'impr\u00e8stidu aiat giau s'ist\u00e0niu de Crabas e su de Santa Justa. No arrannescendi Filipu IV a pagai su d\u00e8pidu, s'ist\u00e0niu fiat passau de propiedadi a sa famillia Vivaldi. \nIn su 1720 sa idda fiat passada a is ducas de Savoja, pr\u00ecncipes de Piemonti, chi fiant fatus gurreis de Sardigna. Suta de is piemontesus Crabas fadiat pati de su marchesau de Arcais. \nIn su mesi de tr\u00e8guas de su 1853, is eredis de sa fam\u00ecllia Vivaldi aiant c\u00e8diu sa propiedadi a unu notaju de Aristanis: Don Srabadoi Carta. Duus annus a pustis fiant incomentzadas is primas gherras po torrai is terras a s'istadu e difatis, in su 1910 s'ist\u00e0niu de Santa Justa fiat ispropiau, su de Crabas aiat per\u00f2 aguantau in manu a is privaus. \nFintzas a s'agabu is annus '70 is piscadoris de sa bidda funt duncas ist\u00e8tius a totus is efetus tzaracus de sa fam\u00ecllia Carta, e po podi piscai d\u00e8piant arrespetai is cumandus chi su meri ddis giadiat. Su traballu fiat organizau de manera chi nchi fessint piscadoris chi podiant piscai cantidadis de pisci majoris o minoris, segundu un'iscaba ger\u00e0rchica istabillida de r\u00e8gulas feudallis chi duraiant de s\u00e8culus, e chi ddus obligaiat totus a lassai a su meri a su mancu unu 40% de is guand\u00e0ngius. Chi si ribellaiat a su sistema fiat bogau e non podiat prus triballai, chi no a fura (is \"ispadonis\"), cosa chi cheriat nai riscu de essi cassaus e postus in prasoni, o fintzas bochius a fos\u00eclliu de is gu\u00e0rdias de s'ist\u00e0niu. Is gherras de is crabarissus e de is autoridadis po torrai s'ist\u00e0niu a s'istadu ant tentu durada de prus de unu s\u00e8culu. Is piscadoris ant arr\u00ecciu s'ist\u00e0niu in cuncessioni de sa Regioni Sardigna in su 1981.\nFentzas a su de 18 s\u00e8culus sa populatzioni de sa bidda s'est d\u00e8pida difendi de is l\u00f2mpidas de morus chi fatu\u00b7fatu arribaiant de mari. \nI sa prima metadi de su de 19 s\u00e8culus sa bidda fiat incl\u00f9ida in sa prov\u00ecntzia de Aristanis fintzas a su 1859, candu fiat passada a sa prov\u00ecntzia de Casteddu. Crabas at torrau a fai pati a sa prov\u00ecntzia de Aristanis in su 1974, annu candu fiat torrada a costitu\u00ec. \nEdadi antiga.\nArrastus e testimonias de bividoris antigus nd'at medas, ispaniadas in totu su territ\u00f2riu de su comuni. Si contant in totu 75 uarchis, 45 a turri soa e 28 cumpostus. Est pretzisu nai ca po sa prus pati funt meda addanniaus \nIntra de is situs prus importantis, cherint ammentuaus su situ neoliticu de C\u00f9curu'e is Arrius, s'ipogeu chi s'agatat a suta de sa cr\u00e8sia de Santu Srabadoi, in sa biddighedda om\u00f2nima e chi fiat n\u00e0sciu che putzu po su cultu de is abbas, e is arruinas de s'antiga citadi de Tharros. Andat torra a su 1974 s'iscrobeta de is ist\u00e0tuas oi nodias che gigantis de Mont'e Prama, in s'\u00e0rea om\u00f2nima de Sinnis. Agatadas fatas a cantus e torradas a montai, funt isculturas \"a totu tundu\" atas fintzas unus 2,5 metrus, datadas intra de su de 7 e su de 11 s\u00e8culus a.C, cosa chi ndi fait is prus antigas de s'\u00e0rea mediterr\u00e0nea otzidentalli. Segundu ist\u00f9dius fatus cun su georadar suta diretzioni de su geof\u00ecsicu Gaetano Ranieri e suportadu de is arche\u00f2logus de s'Universidadi de S\u00e0ssari, interrados suta s'\u00e0rea de Mont'e Prama s'agatant is arrastus de una citadi antiga, cun istradas, f\u00e0bricus mannus, templus e 120 tumbas, chi tirat a unus 16 \u00e8tarus. \nIn su 1996 funt istadas agatadas fintzas unas ses taulleddas in bronzu, naradas \"taulleddas de Tzricotu\", comenti s'uarchi in Sinnis acanta de in ui funt istadas aciapadas. S'origini de custus repertus no est crara. Segundu certus ist\u00f9dius datant a su de 14-12 s\u00e8culus a.C. e cuntenint iscrituras in car\u00e0teris cuneiformis. Is m\u00e8dius de an\u00e0llisi a disponimentu in dii de oi per\u00f2 non funt de ajudu po ddas podi datai mellus e a lughi de is datus obietivus tentus, a parri de arche\u00f2logus istimaus funt isceti odr\u00ecngius de \u00e8poca bizantina. \nLogus de atraida.\nBidda.\nIn su centru s'agatant domus antigas pes\u00e0das cun su l\u00e0drini. Carater\u00ecstica de su centru est s'assentadura in arrugas istrintas, grutzas e introchilladas. Segundu cuncua boghi funt ist\u00e8tius is antigus ddas ai cr\u00e8fias aici po cricai de cunfundi is istr\u00e0ngius, iscasi ca timiant is l\u00f2mpidas de is morus, chi fatu\u00b7fatu afracaiant sa costera.\nIs cr\u00e8sias de Santa Maria Assumida (su de 17 s\u00e8culus) e de s'Isp\u00ecritu Santu (su de 16 s\u00e8culus) funt is monumentus chi mellus s'iscerant. \nA intru de sa bidda s'agatat unu museu archeol\u00f2gicu cun agataus chi benint de Tharros e de totu is situs de su Sinnis, e chi de su 22 de mratzu 2014 tenit in ammostu fintzas cancuna de is ist\u00e0tuas cannotas che gigantis de Mont'e Prama, pretzidas po imoi cun su Museu archeol\u00f2gicu de Casteddu.\nBessendi de sa bidda si podit isceberai de pigai su longu-ist\u00e0niu, cam\u00ecnu de sigh\u00ec a pei o in bricicreta, chi partendi de sa pratza de sa cr\u00e8sia de Santa Maria sighit s'oru e s'ist\u00e0niu.\nArcheologia.\nAndendi fachi a Sinnis s'inciapat sa biddighedda de preda de Santu Srabadoi de Sinnis, cun sa cresiedda e s'ipogeu. \nIn Sant'Uanni de Sinnis s'agatant is isgavus de sa citadi fen\u00ectziu-p\u00f9nicu-romana de Tharros e sa cr\u00e8sia paleocristiana dedicada a Sant'Uanni Batista (s\u00e8culu VI-X). \nA longu a longu de sa costera e de s'ist\u00e0niu s'agatant is turris de c\u00e0stiu ispagnolas, chi unu tempus, in ac\u00e0piu cun \u00e0tras fintzas a Bosa e a su territ\u00f2riu de Arbus, funt srebias a annoditzai is l\u00f2mpidas de mari. \nIn Sinnis podit essi visitau su situ archeol\u00f2gicu de Mont'e Prama, in ui funt istadas agatadas is ist\u00e0tuas om\u00f2nimas. \nSu situ neol\u00ecticu de C\u00f9curu'e is Arrius, chi s'agatat inghiriadu de s'abba de su canai iscucuradori. In dii de oi non podit essi visitau e est in istadu de abandonu. \nUn'ammentu deghit fintzas a sa \"Pischera de Mar'\u00e8 Pontis\", chi foras de sa b\u00e0llida po is fainas de cosa de is piscadoris, ammostat fintzas acabbiddamentu e architeturas de inter\u00e8ssiu. \nTerrit\u00f2riu.\nSu territ\u00f2riu chi ingh\u00ecriat Crabas ammostat fintzas bellesas naturallis, is arrius e is ist\u00e0nius funt nodius po sa richesa de fera de paui. Intra de custus is mangonis, funt is animais chi atirant prus de totus sa curiosidadi de is turistas. \nA segus de s'ist\u00e0niu de Mar'e Pontis (o ist\u00e0niu de Crabas), deghit v\u00ecsita fintzas a sa paui de \"Pa'e Sai\" chi s'agatat in in s'oru estu de Mar'e Pontis, pagu a norti de sa bidda, e sa laguna de \"Mistras\" chi s'agatat in sa costera de sud de su Sinnis.\nFamadas is riberas de \"Sant'Uanni de Sinnis\" e de \"Is Arutas\", ma fomentzas is de \"Maimoni\" e de \"Mari Ermi\". \nDe su 1997 est ist\u00e8tiu istituiu su parcu maniu Pen\u00ecsua de Sinnis-\u00ccsua de Malu Entu, a su fini de tutelai sa fera e sa frora in totu su territ\u00f2riu de mari e de sa costera.\nEconomia.\nS'economia de sa bidda s'apoderat a sus de sa massaria e sa pisca, prus pagu su pastoriu, chi fiat prus ispaniadu in tempus andau. Su turismu est una faina in ammanniamentu e cussa cun prus possibilidadis de isvilupu, fintzas gr\u00e0tzias a s'agiudu de is ist\u00e0tuas de Mont'e Prama, chi ant fatu guadangiai fama a sa bidda e a totu su Sinnis in is \u00f9rtimus annus.\nS'organizatzioni in ac\u00e0piu cun is atras biddas de Sinnis e fintzas de su Montiferru, acumpangiada a una proposta culturalli e de unu pranu de atraida adecuau iat podi permiti s'isvilupu de una arretza tir\u00ecstica susten\u00ecbili e moderna.\nFestas.\nFesta de Santu Srabadoi.\nEst cussa po Santu Srabadoi sa festa prus carater\u00ecstica e fintzas sentida de sa bidda, difatis in onori de su Santu is \u00f2minis andant in prucessioni, currendi iscrutzus e bestius cun una camisa longa bianca, de sa biddighedda de Santu Srabadoi a Crabas.\nS'or\u00ecgini de custu cultu, iat essi acapiada a una l\u00f2mpida de turcus me in is primus annus de su de 16 s\u00e8culus, candu is \u00f2minis fiant andaus a difendi sa costera, e is f\u00e8mias fiant andadas a ndi bet\u00ec s'ist\u00e0tua de su santu de sa 'iddighedda Santu Srabadoi a Crabas.\nIn beridadi is f\u00e8mias, mancai no siat cannotu de medas all\u00e8nus a sa bidda, ancora sighint a fai una prucessioni insoru d\u00f2nnia annu me in is pr\u00f2pias diis.\nMandiaris t\u00ecpicus.\nIs mandiaris prus pr\u00f2pius de Crabas funt fatus cun su pisci.\nIs binus t\u00ecpicus de Crabas funt sa crann\u00e0cia e sa nieddera.\nLimba.\nSu sadru fueddau in Crabas tenit trassas in sust\u00e0ntzia de su campidanesu, foras po cuncua carater\u00ecstica chi nchi dd'acostat a su logudoresu. Est po custu fatu classificau a intru de sa \"variedadi arborensi\". \nSu crabarissu difatis, cun pagus ecetzionis (\"coxinai\", \"bixinu\", \"paxi\" e pagus atrus fueddus), mentenit sa [g] e sa [k] velaris anantis de is vocallis /i/ e /e/. Po esempru, si narat:\nAtra carater\u00ecstica chi si podit agatai, mancai in prus pagus fueddus, est sa trasformatzioni de su sonu GU/QU a comentzu de fueddu o intra de vocallis in b- o -bb-; duncas si narat a esempru:\nAtrus fueddus si narant a sa moda campidanesa, po esempru:\nFomentzas in su l\u00e8ssicu est manna s'influ\u00e8ntzia de su logudoresu, unu esempru chi podit balli po totus est su de su v\u00e8rbiu \"cherri\" (in logudoresu \"cherrer\"), chi est meda prus usau de su sin\u00f2nimu campidanesu \"'olli/bolli\". \nEst pretzisu nai, ca agatendi\u00b7s\u00ec sa bidda in una zona de mesu intra prus variedadis, medas fueddus podint essi int\u00e8ndius pronunciaus siat in una manera siat in un'atra. S'usu de una forma o de s'atra c\u00e0mbiat susetotus segundu s'ati de chi fueddat (messaju, pastori, piscadori de istaniu, piscadori de mari e aici sighendi). Si narat po esempru:\nFintzas su matessi fueddu podit essi pronunciau a sa manera logudoresa o a sa manera campidanesa segundu su cuntestu in ui si cherit usai. Est su chi suntzedit cun su diminutivu de s'agetivu \"\"bellu\",\" chi si fait \"bellixeddu\" isceti in chistionis de est\u00e8tica (per\u00f2 s'usu s'est ispaniau isceti in is \u00f9rtimas deghinas annus) e \"belligheddu\" isceti in chistionis de callidadi. Po atrus fueddus e is derivatzionis insoru s'agatant fen\u00f2menus simbillantis, pro esempru si narat \"druchi, drucori, indrucai,\" ma unu mandiari comenti una truta est unu \"druci;\" si narat \"paxi\", per\u00f2 unu chi agatat un'ac\u00f2rdiu a pustis de una briga \"s'ap\u00e0ghiat e\" agatat \"apaghiamentu.\"\nCun atrus fueddus, me in is \u00f9rtimas deghinas de annus prus de totu, sa limba chistionada padessit de una italianizatzioni marcada, aici a esempru su v\u00e8rbiu \"suntzedi\" podit \u00e8ssi nau \"sucedi\", s'agetivu \"capatza/u\" podit \u00e8ssi mudau in \"capaci\" e atrus fueddus chi in tempus andau podiant essi pronunciaus chentza de difer\u00e8ntzia in duas maneras, comenti po esempru \"prov\u00ecntzia, detzidi, tzivilli\", s'intendint s\u00e8mpiri de prus naus isceti \"prov\u00ecncia\", \"decidi\" e \"civilli\". \nParis a totu sa zona de Campidanu de sus, fintzas in Crabas s'agatat s'elisioni de sa -n- intra vocallis (pani\u2192pa\u0129; beni\u2192be\u0129; manu\u2192ma\u0169), de sa -l- intra vocallis (soli\u2192soi; colori\u2192caori; meloni\u2192mao\u0129), de sa -r- in is s\u00ecllabas cun -rt- intra vocallis (portu\u2192potu; murta\u2192muta; martis\u2192matis) e prus chi non in atrus logus s'inversioni de is cunsonantis (cherbeddu\u2192crabeddu; marxani\u2192mraxa\u0129; barca\u2192braca).\nIn is s\u00e8culus passaus su sadru crabarissu - comenti totu is chistionaus in is biddas de sa zona - taniat seguramenti car\u00e0teris meda prus simbillantis a su logudoresu, mancai sempiri in ammesturu cun atrus t\u00ecpicus campidanesus. Rastas de custu fatu si point agatai in unus cantus top\u00f2nimus (esemprus: \"\"S'Arburi Longu\"; \"Abba Chen'e Soi\"; \"Su Forraghe\"\"). "}
{"id": "3476", "revid": "587", "url": "https://sc.wikipedia.org/wiki?curid=3476", "title": "Crucuris", "text": "Crucuris est una bidda de sa Prov\u00ecntzia de Aristanis de 317 abitantes."}
{"id": "3477", "revid": "12712", "url": "https://sc.wikipedia.org/wiki?curid=3477", "title": "Cordolinu", "text": "Su cordolinu est su corpus frut\u00ecferu purposu, cun spora, de su fungu, de s\u00f2litu prod\u00f9siu in pilu, asuba de sa terra o de sa fonti sua de nutrimentu.\nSu cordolinu est eter\u00f2trofu, sendi chi bolit \u00e0terus organismus po pigai nutrimentu e energia. Custu includit sa nutritzioni saprotr\u00f2fica o una micorritza cun unu fundu. De s\u00f2litu crescit in s'umidadi frunida de s'umbra de is matas o in calisisiat ambienti \u00f9midu e cun pagu luxi. Ddoi at genias de papai, \u00e0teras velenosas e \u00e0teras produsint efetus psicoativus. Funt st\u00e8tias classificadas prus de 14.000 genias de cordolinu.\nMorfologia de su cordolinu.\nSa conca.\nPodit essi de formas diferentis, e cambiai cun tempus fintzas a\u00ecnturu de sa pr\u00f2piu genia. Podit essi lisa, coberta de scata, pilu o porru, l\u00f9xida o opaca, sica o \u00f9mida a su tocu. S'oru de sa conca podit essi rigau, canalau, lisu o arrumbulonau.\nS'im\u00e8niu.\nEst sa parti de suta de sa conca, innui funt prod\u00f9sias is sporas.\nSu tanaxi.\nEst su pei chi sustentat sa conca."}
{"id": "3478", "revid": "6336", "url": "https://sc.wikipedia.org/wiki?curid=3478", "title": "Sardigna Natzione Indipendentzia", "text": "Sardigna Natzione Indipendentzia, s'abbreviat comununemente cun sa sigla SNI, est unu partidu pol\u00ecticu indipendentista sardu, fundadu in su 1994 in N\u00f9goro cun su n\u00f9mene de \"Sardigna Natzione\" dae Anghelu Caria e dae \u00e0teras baranta pessones chi beniant de su PSIN Partidu Indipendentista Sardu; A pustis de su primu cungressu tentu in su mese de arjolas de su 2002 at pigadu su numene attuale.\nSa comunicatzione ufitziale, intra sos organos de su movimentu e de sos militantes, benet praticada casi esclusivamente in sardu. S'imperu de s'italianu est limitadu a sa comunicatzione cun sos chi sunt a foras de su movimentu e pro sos arajonus pol\u00ecticos cun cussa gente chi no intendet su sardu, chirchende in custa manera de fomentare s'impreu de sa limba, siat in sas bariedades istitutzionales LSC (Limba Sarda Comuna) siat in cussas sub-bariedades locales."}
{"id": "3480", "revid": "2404", "url": "https://sc.wikipedia.org/wiki?curid=3480", "title": "Girona", "text": "Girona (in castillanu Gerona) est una citadi de unos 86.672 bividoris de s'Ispagna posta in sa parte nord de sa Catalugna.\nSea de sa provintzia omonima e de sa matessi comarca, est puru Sea Diotzesana. In custus urtimus tempus Girona est crescendi de popolatzioni e de importantzia in paris a totu sa provintzia sua, puru gratzias a s'aeriuportu sceberau de sa Cumpanzia AeriaRyan Air cumenti basi comertziali po s'Europa Meridionali. "}
{"id": "3481", "revid": "203", "url": "https://sc.wikipedia.org/wiki?curid=3481", "title": "Sardigna natzione", "text": ""}
{"id": "3483", "revid": "2404", "url": "https://sc.wikipedia.org/wiki?curid=3483", "title": "Moj\u00e1car", "text": "Moj\u00e1car est unu comunu ispagnolu de 4.291 abitantes postu in sa comunidade aut\u00f2noma de s'Andalusia."}
{"id": "3487", "revid": "171697", "url": "https://sc.wikipedia.org/wiki?curid=3487", "title": "Georg Wilhelm Friedrich Hegel", "text": "Georg Wilhelm Friedrich Hegel (Stoccarda, 27 de austu 1770 \u2013 Berlinu, 14 de santandria 1831) est istadu unu filosofu tedescu, cunsideradu su filosofu prus importante de s'Idealismu tedescu."}
{"id": "3493", "revid": "11985", "url": "https://sc.wikipedia.org/wiki?curid=3493", "title": "Fl\u00f9ssio", "text": "Fruss\u00eco est una bidda de sa Prov\u00ecntzia de Aristanis de 464 abitantes."}
{"id": "3494", "revid": "587", "url": "https://sc.wikipedia.org/wiki?curid=3494", "title": "Geroni", "text": "Geroni (o Jar\u00f2i), in italianu Genoni est una bidda de sa prov\u00ecntzia de Sud Sardigna de 1.006 bividores."}
{"id": "3496", "revid": "6577", "url": "https://sc.wikipedia.org/wiki?curid=3496", "title": "Ludwig Carl Christian Koch", "text": "Ludwig Carl Christian Koch (Regensburg, 8 de santandria 1825 \u2013 Nuremberg, 1 de santandria 1908) fiat unu aracnologu tedescu."}
{"id": "3498", "revid": "587", "url": "https://sc.wikipedia.org/wiki?curid=3498", "title": "Gonnacodina", "text": "Gonnacodina est una bidda de sa Prov\u00ecntzia de Aristanis in sa Marmilla e tenet 542 bividores."}
{"id": "3499", "revid": "587", "url": "https://sc.wikipedia.org/wiki?curid=3499", "title": "Gonnonn\u00f2", "text": "Gonnonn\u00f2 est una bidda de sa Prov\u00ecntzia de Aristanis de 835 abitantes."}
{"id": "3500", "revid": "160639", "url": "https://sc.wikipedia.org/wiki?curid=3500", "title": "Lola Ponce", "text": "Lola Ponce (Rosario, 25 de l\u00e0mpadas 1982) est una cantante argentina.\nFilla de unu cantadori, Hector Ponce, cun su nonnu genovesu chi faiat parti de s'Orchestra de Osvaldo Fresedo, giai de picioca at dimostrau chi podiat cantai.\nAt bintu su Festival de Sanremo 2008 cun Gi\u00f2 di Tonno."}
{"id": "3501", "revid": "15183", "url": "https://sc.wikipedia.org/wiki?curid=3501", "title": "Jethro Tull", "text": "Jethro Tull est unu gruppu rock origin\u00e0riu de Blackpool, in su Rennu Auni\u00e0du, fundau dae su scotzesu Ian Anderson (pifferu travessu e polistrumentista).Sa band pigara su nomini dae su pioneri de s'agricurtura moderna, Jethro Tull (1674-1741). \nS'issoro m\u00f9sica est contraddistinta dae sa pres\u00e8ntzia dominante de su fl\u00e0utu traessu, sonadu dae su virtuosu leader Ian Anderson. A pustis de un'es\u00f2rdiu a s'insegna de su richiamu a su blues, sos Jethro Tull ant rugradu s'ist\u00f2ria de su rock, isperimentende varas g\u00e8neras; dae su folk rock a s'hard rock, dae su rock progressivu a sa m\u00f9sica cl\u00e0ssica. Ant b\u00e8ndidu prus de 60 milliones de albums in totu su mundu.\nIn su mese de abrile 2014 Anderson at decraradu chi sos Jethro Tull comente a bandas no esistent prus e sa voluntade de lassare s'eredade de su n\u00f9mene sighende sa carriera solista sua. Nointames, in su cabudanni 2017, Ian Anderson at annuntziadu sa torrada de su grupu in sas iscenas, pro tzelebrare su de chimbanta annos de atividade in su 2018, cun unu giru e unu nou album.\nIst\u00f2ria de su grupu.\nSu cumintzu.\nIn comintzu sa band, capitanada siat dae Ian Anderson chi dae su chitarrista Mick Abrahams, fiat in manera sustantziale orientada cara a su blues. A pustis de s'\u00e8ssere ammustrados in carchi tz\u00ecrculu londinesu cun n\u00f9menes diferentes, ant detz\u00ecdidu de adotare \"Jethro Tull\" in riferimentu a s'om\u00f2nimu agr\u00f2nomu brit\u00e0nnicu b\u00ecvidu in su de degheoto s\u00e8culos. Nointames s'issoro s\u00ecngulu de imbucada Sunshine Day est b\u00e8nnidu erroneamente distribuidu a n\u00f9mene \"Jethro Toe\".\n\"This was\" (1968).\nSu primu album issoro, This Was (1968), at postu in fila una s\u00e8rie de petzos rock-blues intra sos cales ispicat \"Song for Jeffrey\" in cantu, cun probabilidade, sa prus serente a s'istile chi sa banda diat \u00e0ere pigadu in sos annos imbenientes.\nIn su grupu s'at abertu dereta una discussione in sa diretzione de pigare: at prev\u00e0lidu Ian Anderson e Mick Abrahams est essidu dae sa formatzione andende a fundare sos Blodwyn Pig cun sos cales at sighidu su pr\u00f2piu caminu in su British blues.\nSos Jethro Tull, dae inoghe in posca, si sunt incaminados in unu percursu chi cunsiderat in su matessi tempus bator istiles chi, cun echil\u00ecbrios diversos in sas v\u00e0rias fases de sa longa vida issoro, faghet a los individuare in sa m\u00f9sica folk, in sa m\u00f9sica jazz, in sa m\u00f9sica cl\u00e0ssica, e \u00e0ncora su blues, chi restat comente si siat in sos ingredientes de sa produtzione issoro. In cussu per\u00ecodu at militadu in sa formatzione pro unu breve per\u00ecodu fintzas Tony Iommi, chitarrista de sos Black Sabbath, in antis de s'arribu de su benidore cump\u00e0ngiu de longu tempus de sos Jethro Tull, su chitarrista Martin Lancelot Barras."}
{"id": "3502", "revid": "15183", "url": "https://sc.wikipedia.org/wiki?curid=3502", "title": "Britney Spears", "text": "Britney Jean Spears (Kentwood, 2 de nadale 1981) cantante de sos Istados Unidos, est una de sas artistas feminas cun prus sutzessu de sa istoria de sa musiga."}
{"id": "3503", "revid": "587", "url": "https://sc.wikipedia.org/wiki?curid=3503", "title": "Gonnostramatza", "text": "Gonnostramatza est una bidda de sa Prov\u00ecntzia de Aristanis de 945 abitantes."}
{"id": "3505", "revid": "6577", "url": "https://sc.wikipedia.org/wiki?curid=3505", "title": "Santos", "text": "Santos esti una tzitade de Brasile.\nTirat 280,3 kil\u00f2metros cuadrados e contat 418.375 abitantes (2006)."}
{"id": "3507", "revid": "2404", "url": "https://sc.wikipedia.org/wiki?curid=3507", "title": "Brasile", "text": "Su Brasile est una repubbrica federale democratica de s'America Meridionale. A oriente est bagnadu de s'Oceanu Atlanticu.\nSa capitale est Brasilia."}
{"id": "3508", "revid": "274", "url": "https://sc.wikipedia.org/wiki?curid=3508", "title": "Orgosolo", "text": ""}
{"id": "3515", "revid": "6577", "url": "https://sc.wikipedia.org/wiki?curid=3515", "title": "Manaus", "text": "Manaus est sa capitali de s'istadu de Amatzonas i est posta a manca de su Rio Negro, a 18 km de sa confluentzia cun su Rio delle Amatzoni.\nTirat 1.644.690 bivid\u00f2ris."}
{"id": "3516", "revid": "7227", "url": "https://sc.wikipedia.org/wiki?curid=3516", "title": "L\u00e0coni", "text": "L\u00e0coni est una bidda de sa Prov\u00ecntzia de Aristanis de 2.302 abitantes."}
{"id": "3518", "revid": "203", "url": "https://sc.wikipedia.org/wiki?curid=3518", "title": "Magomadas", "text": ""}
{"id": "3519", "revid": "6577", "url": "https://sc.wikipedia.org/wiki?curid=3519", "title": "King Crimson", "text": "Is King Crimson funti una banda progressive rock ingresa, nascia in su 1969 e ancora in attivitadi.\nDiscografia.\nAlbum in istudiu\nAlbum live\nCollectors' Club\nRaccoltas\nVideos"}
{"id": "3523", "revid": "9584", "url": "https://sc.wikipedia.org/wiki?curid=3523", "title": "Padova", "text": "Padova (\"P\u00e0doa\" in venetu) est una cittadi de 210.465 abitantis, area metropolitana 403.923, capitali de s'om\u00f2nima prov\u00ecntzia, postu in sa regioni Veneto. Seu de una prestigiosa Universidadi, Padova bantat meda testimoniantzas de unu passau gloriosu culturali e artisticu."}
{"id": "3525", "revid": "12712", "url": "https://sc.wikipedia.org/wiki?curid=3525", "title": "Marr\u00f9biu", "text": "Marr\u00f9biu esti una bidda de sa Prov\u00ecntzia de Aristanis de 4.870 bividores."}
{"id": "3526", "revid": "12012", "url": "https://sc.wikipedia.org/wiki?curid=3526", "title": "Masuddas", "text": "Masuddas est una comuna minore de sa prov\u00ecntzia de Aristanis de 1.150 abitadores, situada a 129 metros de art\u00e0ria. Ostentat in su sartu suo una tzerta richesa de pedras fontomadas: croniola, amatista, cuartzu, \u00e0gata, chi a dolu mannu sighint a esser assachizadas. In sa leada tenent bastante interessu sa cr\u00e8sia bigariale de Sa Gloriosa, fraigada in istilu g\u00f2tigu tardiu in su de XVI s\u00e8gulos, peroe remodellada ampramente in su milliseighentos, comente testimonzat sa fatzada barroca, e sa cr\u00e8sia rom\u00e0niga de Santu Lionardu."}
{"id": "3527", "revid": "1375", "url": "https://sc.wikipedia.org/wiki?curid=3527", "title": "Cagliari calcio", "text": ""}
{"id": "3528", "revid": "17295", "url": "https://sc.wikipedia.org/wiki?curid=3528", "title": "The Clash", "text": "The Clash est su n\u00f2mini de una banda ingl\u00e8sa de sas prus importantis de sa m\u00f9siga punk rock.\nDiscografia.\nStudio.\nSa discografia uffitziali cumprendiri:\nFormatzione.\n1977 - 1982.\nSa formatzione printzipale: "}
{"id": "3541", "revid": "111", "url": "https://sc.wikipedia.org/wiki?curid=3541", "title": "Ollastincu/campidanesu", "text": "S' Ollastincu (\"Pistacia lentiscus\", L. 1753) est una pranta sempribirdi de sa familla de is Anacardiaceae."}
{"id": "3543", "revid": "17970", "url": "https://sc.wikipedia.org/wiki?curid=3543", "title": "Zinn\u00ecpiri", "text": "Juniperus (Zinn\u00ecpiri) - generi de is Cupressaceae, cumprendiri specias arboreas e arbustivas, a intru is callis ci funti mera spontaneas de sa flora italiana e bellas po sa selvicoltura."}
{"id": "3545", "revid": "6577", "url": "https://sc.wikipedia.org/wiki?curid=3545", "title": "Shakira", "text": "Shakira Isabel Mebarak Ripoll (Barranquilla, 2 febbraio 1977) est una cantanti Colombiana."}
{"id": "3546", "revid": "587", "url": "https://sc.wikipedia.org/wiki?curid=3546", "title": "Milis", "text": "Milis est una bidda de sa Prov\u00ecntzia de Aristanis de 1.670 abitantes.\nconnota pro sa produzioni de aranzus e mandarinus.\nIst\u00f2ria.\nMilis esti stetia fundada in su 1200 ,sfruttendi una zona arricca de abba e de terra bella da is paras camaldolesusu chi ianta prantadu i primus aranzus in una zona chi poi ianta zerriau s'ortu de is paras,in prusu ianta cuminzau a fabricai is pontisi e cresiasa,in tempusu pru modernusu Milis \u00e8 diventada una provintzia de su campidanu de aristanis e si zerriada \"campidanu de Milis\" is'atrasa biddasa fuantasa santeru,senighi,baullau,tramatza,bronacudu e narabullia,fu sedi de pretura e de cumandusu de carabinerisi e polizia."}
{"id": "3547", "revid": "203", "url": "https://sc.wikipedia.org/wiki?curid=3547", "title": "Miris", "text": ""}
{"id": "3548", "revid": "587", "url": "https://sc.wikipedia.org/wiki?curid=3548", "title": "M\u00f2dolo", "text": "M\u00f2dolo est una bidda de sa Prov\u00ecntzia de Aristanis de 181 abitantes."}
{"id": "3549", "revid": "587", "url": "https://sc.wikipedia.org/wiki?curid=3549", "title": "Mogoredda", "text": "Mogoredda est una bidda de sa Prov\u00ecntzia de Aristanis de 480 abitantes."}
{"id": "3550", "revid": "587", "url": "https://sc.wikipedia.org/wiki?curid=3550", "title": "Bar\u00f9mini", "text": "Bar\u00f9mini est unu comunu italianu de 1.413 bividoris de sa prov\u00ecncia de Sud Sardigna in Sardigna, in sa curador\u00eca storica de sa Marmidda.\nIn is l\u00e0canas de sa bidda s'agattat \"Su Nuraxi\", su molimentu nuragicu prus famau de sa Sardigna, connottu de s'UNESCO cumenti Sienda de s'umanitadi (iscrittu in su 1997)."}
{"id": "3551", "revid": "2404", "url": "https://sc.wikipedia.org/wiki?curid=3551", "title": "Arist\u00f2tele", "text": "Aristotele (in gregu antigu: \u1f08\u03c1\u03b9\u03c3\u03c4\u03bf\u03c4\u03ad\u03bb\u03b7\u03c2, Aristot\u00e9l\u0113s) (Stagira, 17 l\u00e0mpadas 384 a. C.- Calcide, 7 martzu 322 a. C.) est istadu unu fil\u00f2sofu, l\u00f2gicu, e iscient\u00ecficu de sa Greghia Antiga. Sas bideas suas an influentzadu s'ist\u00f2ria intelletuale de su Otzidente pro pius de dua miza annos.\nAristotele at iscritu 200 tratados \u2014de sos cales esistint oe petzi 31\u2014 a prop\u00f2situ de una enorme variedade de temas, comente sa l\u00f2gica, sa metaf\u00ecsica, sa filosofia de sa isci\u00e8ntzia, s'\u00e8tica, sa filosofia pol\u00ectica, s'est\u00e8tica, sa ret\u00f2rica, sa f\u00ecsica, s'astronomia e sa biologia. Arist\u00f2tele at trasformadu medas, si non totus, sas \u00e0reas de sa connoschentzia chi at contivizadu. Est cunsideradu su babbu de sa l\u00f2gica e de sa biologia.\nIntre medas \u00e0teras contributziones, Arist\u00f2tele at formuladu sa teoria de sa generatzione ispont\u00e0nea, su printz\u00ecpiu de non contraditzione, sas notziones de categoria, sust\u00e0ntzia, acto, pot\u00e8ntzia, etc."}
{"id": "3552", "revid": "2404", "url": "https://sc.wikipedia.org/wiki?curid=3552", "title": "Rihanna", "text": "Robyn Rihanna Fenty (Saint Michael, Barbados, 20 febbraio 1988), prus conotta comente Rihanna, est una cantante barbadiana."}
{"id": "3554", "revid": "772", "url": "https://sc.wikipedia.org/wiki?curid=3554", "title": "Giuseppe Giovanelli", "text": "Giuseppe Giovanelli (Venezia, 5 nadale 1824 \u2013 Lonigo, 11 cabudanni 1886) est istadu unu politigu italianu."}
{"id": "3555", "revid": "772", "url": "https://sc.wikipedia.org/wiki?curid=3555", "title": "Giambattista Giustinian", "text": "Giambattista Giustinian (Venezia, 25 nadale 1816 \u2013 Venezia, 1 abrile 1888) est istadu est unu pol\u00ectigu italianu."}
{"id": "3556", "revid": "6577", "url": "https://sc.wikipedia.org/wiki?curid=3556", "title": "Bettino Craxi", "text": ""}
{"id": "3557", "revid": "6577", "url": "https://sc.wikipedia.org/wiki?curid=3557", "title": "Wladimir Belli", "text": "Wladimir Belli (Sorengo, 25 de triulas 1970) est unu ciclista italianu (naschidu in Isvitzera), professionista de su 1992. Scalatori, altu 179 cm e grai 64 kg."}
{"id": "3558", "revid": "6577", "url": "https://sc.wikipedia.org/wiki?curid=3558", "title": "Justin Timberlake", "text": "Justin Randall Timberlake (Memphis, 31 gennaio 1981) est unu cantanti statunitensi."}
{"id": "3559", "revid": "11946", "url": "https://sc.wikipedia.org/wiki?curid=3559", "title": "Entropia", "text": "In termodinamiga s'entropia est una funzioni de istadu ki si introduiri impari a su segundu printzipiu de sa termodinamiga e ki est interpretara cum'enti una misura de su carraxu de unu sistema fisigo o prus in generali de s'universu. Sighendi custa definitzioni si poi nai, in forma non rigorosa ma esplicativa, ki candu unu sistema passara de un'istadu ordinau a unu disordinau s'entropia sua bessiri prus manna.\nIn su Sistema Internatzionali si misurara in joule per kelvin (J/K)."}
{"id": "3560", "revid": "203", "url": "https://sc.wikipedia.org/wiki?curid=3560", "title": "Giuseppe Giovannelli", "text": ""}
{"id": "3562", "revid": "6577", "url": "https://sc.wikipedia.org/wiki?curid=3562", "title": "Kris Kristofferson", "text": "Kristoffer \"Kris\" Kristofferson (Brownsville, Texas, USA 22 giugno 1936) est unu iscrittore, cantautore, attore e musicista americanu. Issu est meda connottu pro cantones comente Me and Bobby McGee, Sunday Mornin' Comin' Down, ecc."}
{"id": "3563", "revid": "1162", "url": "https://sc.wikipedia.org/wiki?curid=3563", "title": "Ivan Graziani", "text": "Ivan Graziani (Teramo, 6 ottobre 1945 \u2013 Novafeltria, 1 gennaio 1997) fiat unu cantautori italianu."}
{"id": "3565", "revid": "17554", "url": "https://sc.wikipedia.org/wiki?curid=3565", "title": "7125 Eitarodate", "text": "7125 Eitarodate est unu asteroidi de su sistema solari. Iscobertu in su 1980, portat un'orbita caraterizada dae unu semiassi magiori de 2,4130070 UA e dae un'ecentritzidadi de 0,1163679, inclinada de 2,25457\u00b0 respetu a s'ecl\u00ectica"}
{"id": "3566", "revid": "587", "url": "https://sc.wikipedia.org/wiki?curid=3566", "title": "M\u00f2guru", "text": "M\u00f2guru est una bidda de sa Prov\u00ecntzia de Aristanis de 4.779 abitantes. Sos Mogoresos faveddant su Mogoresu , una zin\u00eca de Campidanesu simbile a su chi faveddant in su Campidanu de Aristanis e in sa Parte Montis ."}
{"id": "3567", "revid": "7285", "url": "https://sc.wikipedia.org/wiki?curid=3567", "title": "Islam", "text": "S'Islam (in arabu \u0625\u0633\u0644\u0627\u0645 de pronuntziai \"Isl\u00e0m\", chi boli nai \"sottomissioni\", \"abbandoni\" [a Deu]), est una religione monoteista nascia a Mecca (Penisula Araba) in su VII segulu a pustis de sa predicatzioni de Maoma (in arabu \u0645\u062d\u0645\u062f , \"Muhammad\"), considerau de is musulmanus s'urtimu profeta mandau de Deus (in arabu \u0627\u0644\u0644\u0647, \"All\u0101h\") a tottu a su mundu.\nA prop\u00f2situ de su n\u00f9meru de is fidelis a s'Islam (unu milliardu e otuxentu de personas), chi sighint isceti a is de su Cristianesimu (dus milliardus e dus de personas\nGrupus religiosus.\nIs musulmanus si difer\u00e8ntziant printzipalmenti in:"}
{"id": "3568", "revid": "587", "url": "https://sc.wikipedia.org/wiki?curid=3568", "title": "Montresta", "text": "Montresta est una bidda de sa Meria o Prov\u00ecntzia de Aristanis de 650 bividoris."}
{"id": "3570", "revid": "1162", "url": "https://sc.wikipedia.org/wiki?curid=3570", "title": "David Suazo", "text": "\u00d3scar David Suazo Velasquez (San Pedro Sula, 5 novembre 1979) est unu calciatori honduregnu chi giogara cumente attaccanti in s'Inter e in sa Natzionale honduregna.\nEsti connottu poitta ari giocau in su Cagliari"}
{"id": "3572", "revid": "14106", "url": "https://sc.wikipedia.org/wiki?curid=3572", "title": "Stan Lee", "text": "Stanley Martin Lieber (New York, 28 de nadale 1922 - 12 November 2018), prus connotu comente Stan Lee, est unu autore de fumetos istadunitense.\n "}
{"id": "3573", "revid": "587", "url": "https://sc.wikipedia.org/wiki?curid=3573", "title": "Biddobrana", "text": "Biddobrana (\"Biddobr\u00e0\") esti una bidda de sa Prov\u00ecntzia de Aristanis de 1794 abitantes. Est collocada tra su Monti Grighine e su Monti Arci. Is abitantisi bivinti principalmenti de pastorizia e agricoltura, ma s'agattanta meda maistus de muru e ferrerisi."}
{"id": "3575", "revid": "17554", "url": "https://sc.wikipedia.org/wiki?curid=3575", "title": "18697 Kathanson", "text": "18697 Kathanson et unu asteroidi de su sistema solari. Iscopertu in su 1997, presentat un'\u00f2rbita caraterizada dae unu semiasse maggiore de 3,1083092 UA e dae una eccentricitari de 0,1280601, crocada de 1,18971\u00b0 respetu a s'eclittica"}
{"id": "3576", "revid": "6577", "url": "https://sc.wikipedia.org/wiki?curid=3576", "title": "Alicia Keys", "text": "Alicia Keys (New York, 25 de ennalzu 1981) est una cantante e cumpositrice americana."}
{"id": "3577", "revid": "1054", "url": "https://sc.wikipedia.org/wiki?curid=3577", "title": "Naunele", "text": ""}
{"id": "3579", "revid": "6577", "url": "https://sc.wikipedia.org/wiki?curid=3579", "title": "Simmelsdorf", "text": "Simmelsdorf est unu comunu todescu de 3.237 bividores, postu in su land de sa Baviera."}
{"id": "3580", "revid": "587", "url": "https://sc.wikipedia.org/wiki?curid=3580", "title": "Nughedu Santa It\u00f2ria", "text": "Nughedu est una bidda de sa Prov\u00ecntzia de Aristanis de 578 abitantes.Est posta a 550 m slm."}
{"id": "3581", "revid": "6577", "url": "https://sc.wikipedia.org/wiki?curid=3581", "title": "Robbie McEwen", "text": "Robbie McEwen (Brisbane, 24 de l\u00e0mpadas 1972) est unu ciclista australianu."}
{"id": "3582", "revid": "6577", "url": "https://sc.wikipedia.org/wiki?curid=3582", "title": "Milano-Sanremo", "text": "Sa Milano-Sanremo est una de is prus importantis corsas de su circuitu internatzionali, e est sa prima manna classiga in su calendariu de sa stagioni ciclistiga."}
{"id": "3583", "revid": "6577", "url": "https://sc.wikipedia.org/wiki?curid=3583", "title": "Per Degaton", "text": "Per Degaton est unu personagiu de is fumetus de sa DC Comics. Est unu \"malu\" ki poidit viagiai me su tempus. \nPer Degaton s'est biu sa prima borta me \"All Star Comics\" #35 (Giugno-Luglio 1947) e est fut criau de John Broome e Irwin Hasen."}
{"id": "3586", "revid": "14338", "url": "https://sc.wikipedia.org/wiki?curid=3586", "title": "C\u00f2ssiga", "text": "Sa C\u00f2ssiga est un'insula de su Mare Mesuderraniu et est una regione chi appartenit a sa Frantza. S'agatat in subra de sa Sardigna e a z\u00f2sso de sa Liguria e de sa Proventza. Sa capitale sua est Ajacciu sa segunda tzittade est Bastia. Est sa cuarta insula pius manna de su Mesuderraniu. Omines de importu mannu pro s'istoria tenint origine c\u00f2ssa, cumente Napoleone Bonaparte.\nA diferentzia de sas ateras regiones de Frantza, g\u00f2sat de una aut\u00f2nomia majore e pro custu si tzerriat \"Coletividade Territoriale de C\u00f3ssiga\".\nS'insula est dividida in duas partes: C\u00f2ssiga arta e C\u00f2ssiga bascia. \nSa limba de sa populatzioni cossa est su corsic\u00e0nu, limba noulatina. Su corsicanu est unu limb\u00e0zu toscanu; de s'atteru, s'italianu est istadu limba ufitziale finas a su 1859. Dae su tempus de s'intrada a suta 'e su guvernu frantzesu, is cossus tennint per\u00f2 a limba ofitziale su frantzesu."}
{"id": "3587", "revid": "772", "url": "https://sc.wikipedia.org/wiki?curid=3587", "title": "Cork", "text": "Cork (in irlandesu: \"Corcaigh\") est sa segunda tzitade pro \nabitantes et pro economia, de s' Rep\u00f9brica de s'Irlanda."}
{"id": "3588", "revid": "2404", "url": "https://sc.wikipedia.org/wiki?curid=3588", "title": "Londra", "text": "Londra est sa tzitade prus manna e capitale de su Regnu Unidu. Tenit pius de 8,8 miliones de abitantes. Est unu de sos centros pius importantes de s'economia europea."}
{"id": "3591", "revid": "587", "url": "https://sc.wikipedia.org/wiki?curid=3591", "title": "Biddanoa de Forru", "text": "Biddanoa de Forru (fintzas connotta comente Biddanoa Forru, in italianu Villanovaforru) est unu comunu de 700 bividores de sa prov\u00ecntzia de Sud Sardigna."}
{"id": "3592", "revid": "587", "url": "https://sc.wikipedia.org/wiki?curid=3592", "title": "Forru", "text": "Forru est unu comunu de 1.014 bividores de su prov\u00ecntzia de Sud Sardigna."}
{"id": "3593", "revid": "587", "url": "https://sc.wikipedia.org/wiki?curid=3593", "title": "Giauni", "text": "Giauni o Jauni (Genuri in italianu) est unu comunu de 386 bividores de sa prov\u00ecntzia de Sud Sardigna."}
{"id": "3595", "revid": "7285", "url": "https://sc.wikipedia.org/wiki?curid=3595", "title": "Buddhismu", "text": " \nSu Buddhismu, iscritu puru \"buddismu\", est sa disciprina ispirituali nascia de s'esperi\u00e8ntzia m\u00ecstica bivia de su personagiu istoricu Siddh\u0101rtha Gautama, ca si podit cumprendiri me is letzionis suas, fundadas a susu de is \u00abCuatru Nobilis Beridaris\u00bb. Cun Buddismu s'indicat puru totugantas is tradusiduras, sistemas de pentzamentu, praticas e tecnicas spiritualis, individualis e devotzionalis chi tenint in comunu su chi at cicau de imparai Siddh\u0101rtha Gautama, Buddha, a s'umanidadi intrea; s'istoria de su buddhismu chistionat de s'isvilupu suu cumintzendi de su s\u00e9culu VI a.C., in Asia orientali in manera printzipali, (India, Tibet, Tzina, Corea, Giaponi, Indotzina), e, de su s\u00e9culu XX in Europa e me is Istadus Unius de America puru.\nSiddh\u0101rtha Gautama, nominau \"Shakyamuni\" (su sabiu de sa trib\u00f9 Shakya), at biviu me s'India de su Nord a intru de su 563 a.C. e su 483 a.C. (is urtimus istudius, a pustis de is annus noranta, proponint commenti datas de nascimentu e m\u00f2rti de su Buddha is annus 480 a.C. e 400 a.C.). Buddha, est a nai \u00absu chi est scidu\u00bb, est nasciu duranti su biagiu ca depiat potai s'arreina Maya, pobidda de su nobili gherradori Suddhodana, a iscendiai su primu fillu in sa dommu de su babbu. Ma sa traditzioni narat ca sa giovana no arrannescendi a lompiri in sa dommu aiat depiu iscendiai in unu boschixeddu (a Lumbini in su sud de su Nepal), ponendi a su mundu su chi at a bessiri su Buddha. A innantis de cummintzai sa cica sua spirituali, issu biviat in s'arrichesa e in sa comodidadi, in su palatziu de su babbu. Candu fiat acanta de fai trint'annus bessit de su palatziu e in cuatru ocasionis diferentis bit unu pipieddu, unu mobadiu, unu omini beciu, e un'interru. Custas esperi\u00e8ntzias ca po issu fiant noas dd'ant a fai arraxonai a susu de sa vida cummintzendi a elaborai su chi at a ess\u00ecri su fundamentu de su pentzamentu buddista: arrisolviri is cuatru \"sunfrimentus\" fondamentalis de sa vida: nascimentu, mobadia, beciesa, m\u00f2rti. \nIs fundamentus de su Buddhismu.\nA s'or\u00ecgini e a fundamentu de su Buddhismu agataus is Cuatru Nobilis Beridadis (\"ariya-sacca\").\nNarant ca su Buddha, meditendi a suta de sa ficus religiosa, ddas cumprendit in su momentu de sa scidada spirituali sua.\nIssas funt nominadas in su \"Dhammacakkappavattana Sutta\" (in limba p\u0101li o \"Dharmacakrapravartana Sutra\" in sanscritu) est a nai in s'\"\"Alleg\u00e0da de su ponniri in motu s'arroda de su Dhamma\" (\"Dharma\" in sanscritu).\nEst sa prima alleg\u00e0da p\u00f9bbrica de su Buddha, fata in su parcu de is gazellas no atesu meda de Sarnath acanta de Benares in su 528 a.C. a s'edadi de 35 annus, a pustis de ess\u00ecri lompiu a sa \"scidada spirituali\" in sa bidda de Bodhgaya de s'istadu de su Bihar (unu de s'istadus prus pagu arricus de India), connosciu commenti \"satori\" in su Buddhismu Zen.\nCusta alleg\u00e0da est connota puru commenti \"Alleg\u00e0da de Benares\"\", fundamentali po su Buddhismu; de custa prima alleg\u00e0da p\u00f9bbrica nascit sa prima comunidadi buddhista (sangha) formada propriu de cussus cincus eremitanus ca a pustis de ddu a\u00ec sighiu po tempus meda dd'aiant abbandonau po sa pagu fid\u00f9cia chi teniant.\nIn custa alleg\u00e0da si identificat su Buddhismu commenti \"Su Caminu de Mesu\" (\"majjhim\u0101 patipad\u0101\") innui si cunsiderat ca sa manera prus giusta de si cumportai s'agatat in sa linea de mesania de sa cunduta de vida, evitendi is ecessus e is assolutismus, cantu su lassismu e s'abbandonu.\nIn s'ocasioni de custu sermoni su Buddha afirmat is \"Cuatru Nobilis Beridadis\", frutu de sa \"scidada spirituali\" scrufia.\nSu Nobili Caminu de Otu partis.\nSa \"Cuarta Nobili Beridadi\" cuns\u00ecstit in su \"Nobili Caminu de Otu partis\" (\"ariyo atthangiko maggo\") ca condusit a sa prena e cumpleta realizatzioni spirituali buddhista gratzias a su lassai a pabas cussu conditzionamentu costituiu de su \"sunfrimentu esistentziali\" ca acumpangiat sa vida de s'omini de candu nascit.\nIs elementus de su \"Nobili Caminu de Otu partis\"\nPodint ess\u00ecri cracullaus sigundu tres tipologias.\nPerou custu ordinamentu no bolit nai ca esistit una mata gerarchica a intru de is otu elementus, e nimmancu ca esistit unu ordini de sucessioni e de import\u00e0ntzia a intru de issus atotu.\nSa pratica buddhista dona cura a is otu elementus totu paris e issus movendi\u2022si paribari giaint vida a una realizatzioni sinergica.\nDdui funt cuatru dhy\u0101na (sanscritu) o jh\u0101na (p\u0101li). \nSu fueddu \"dhy\u0101na\" est a s'origini de su fueddu sinogiapponesu \"zen\": candu su Buddhismu est arribau in Cina, fut istetiu adatau a sa limba cinesa (\"chan\"). In seghida su Buddhismu fiat lompiu in Giapponi i una iscolla de importu mannu tenit custu nomini.\nDiversas maneras de s'acostai a sa definitzioni de Buddhismu.\nPo cantu spetat a sa definitzioni de su Buddhismu ddui funt opinionis diferentis. Su Dalai Lama at definiu su Buddhismu \u00abuna sc\u00e8ntzia de sa menti\u00bb. Sigundu cancu atru s'iat podiri puru definiri religioni, o a onnia modu iat tenniri carateristicas de tipu religiosu; sigundu atrus, s'iat podiri puru definiri una filosofia de vida, o a onnia modu iat tenniri carateristicas de tipu filosoficu; sigundu atrus ancora in su Buddhismu ddui funt totu e is duas carateristicas; e po urtimu atrus negant ca su Buddhismu fetzat parti de custas categorias specificas, de su momentu ca su Buddha atotu, candu s'agatataiat, a chini ddi pregontaiat si is cosas ca naraiat fiant \u00abteistas\u00bb, \u00abateas\u00bb, o costituiant una \u00abfilosofia de vida\u00bb, no arrispondiat mai e si nd'abarraiat sempri citiu.\nPropiu custa ass\u00e8ntzia de ind\u00ectzius e informatzionis at permitiu ca su buddhismu in prus de milli annus de istoria e de isvilupu in onnia parti de su mundu, fessit tolleranti de una manna variedadi de praticas a intru suu, fintzas a ndi bessiri cussa complessidadi de manifestatzionis e de facis oi presentis e ca funt puru causa de custa diversidadi de orientamentus e de opinionis a susu de sa definitzioni sua.\nBuddhismu e religioni.\nIn s'origini sua su Buddhismu si nd'abarraiat efetivamenti atesu de calisisiat pentzamentu religiosu. Buddha, in sa cica sua spirituali e in sa predica sua, s'arrefudat de afrontai chistionis de tipu religiosu chi interessant s'esist\u00e8ntzia de un printzipiu divinu assolutu, o s'ipotetica natura de una anima separada de su corpu: chistionis de custa arratza no benint ni negadas ni afermadas, ma simplementi lassadas in su mudori. Castiendi\u2022ddu aici su Buddhismu, a su printzipiu, si ndi stesiat meda de s'induismu de insandus, ca teniat commenti n\u00f9cleu s'identidadi intre su deu individuali e s'Assolutu divinu. Puru po cantu spetat a su Nirvana, ca puru est s'obietivu urtimu de sa pratica Buddhista, su Buddha e sa literadura Buddhista ca sighint preferint ddu definiri in negativu, chentz'e nd'afirmai nudda de su chi a issu pertocada. Custu no bolit nai ca su \"Nirvana\" cunsistada in su \"nudda\": bolit nai simplementi ca limbagiu e pentzamentu no si podint acostai, ca no s'arranescit a contai cun is categorias concetualis poita sa sust\u00e0ntzia sua est sa \"sbudiesa\".\nOnnia modu, pagu tempus a pustis de sa moti de su Buddha, si cummintzat a biri unu protzessu de \u00abdeificatzioni\u00bb de su maistu, contzepiu sempri prus pagu commenti omini ugualli a is atrus e sempri prus commenti creadura dotada de facultadis ispantosas e subrumanas. A custu protzessu de deificatzioni si nd'acostat unu cultu populari relativu a su Buddha e a is arrel\u00ecchias suas.\nIn su s\u00e8culus a pustis, duncas, benit isvilupada a intru de su Buddhismu una fenomenologia devotzionali, fata de t\u00e9mpius, oratzionis e mitologia ca si cunfigurat a intru de is lacanas commenti una religioni de a berus. Castiendi\u2022ddu aici ddui est chi afirmat, po cantu spetat a su Buddhismu Mah\u0101y\u0101na, ca issu siat una religioni.\nDdui est de nai ca puru si is diversas iscollas de su Buddhismu funt de acordiu in su de s'arrefudai de definiri in sensu positivu unu eventuali printzipiu divinu Assolutu, no benit a onnia modu negada s'esist\u00e8ntzia de entidadis superioris a s'omini, est a nai is numerosas divinidadis de su politeismu. Su Buddhismu, no at mai negau s'esist\u00e8ntzia de is \"deva\" in s'induismu aici commenti no at mai negau cussa de is \"kami\" giapponesus i antzis ddui est de nai ca nd'at acciuntu atrus: sceti in sa manera de biri Buddhista puru custas divinidadis (no contzepias commenti eternas o incorrut\u00ecbilis) faint pati, impari a s'omini e a totugantas is criaduras biventis, de su ciclu de su diveniri e de su sunfrimentu.\nSu Buddhismu at imbentau duncas meda contus innui una, o unu niaxi de divinidadis, cabat de su celu po ascutai cun arrispetu su fueddu de su Buddha o po ddi fai cancua praxeri, \u00abincluendi\u2022ddus a intru de is laicus\u00bb, fendi\u2022ddus devotus de pigai a esempiu e protetoris de su Buddhismu.\nDdui est de notai a sa fini ca, in d\u00ec de oi, me is biddas innui sa pati prus manna de sa populatzioni est buddhista o innui su Buddhismu at tentu una influ\u00e8ntzia culturali manna (Giaponi e Indotzina po esempiu), in sa percetzioni populari su Buddhismu est biu e cunsiderau commenti una religioni.\nBuddhismu i ateismu.\nCancunu pentzat ca sigomenti su Buddha at sempri b\u00f2fiu evitai de fai afermatzionis a susu de s'Assolutu, s'imparamentu suu est de siguru \u00abateu\u00bb. \nAtrus creint ca su Buddhismu est ateu poita is divinidadis de su \"Brahmanesimu\" (ca a sa fini at a diventai Induismu), no podint fai evitai a s'omini su sunfrimentu de sa vida, e duncas ddui creiri o no ddui creiri no at a cambiai is cosas e s'Omini. Sigundu su Buddha s'omini depit agatai su camminu ca condusit a sa \u00abscidada interiori\u00bb propia i a sa personali realizatzioni spirituali, gratzias a sa pratica individuali e a s'esamini criticu de s'esperi\u00e8ntzia personali (su \"dhamma-vicaya\") sighendi su m\u00e9todu introspetivu indicau de su Buddha atotu (su \"Bodhipakkhika Dhamma\").\nPuru papa Giuanni Paulu II, at biu in su Buddhismu unu fundamentu de ateismu, fendi cresciri aici sa tesi e is argomentatzionis de chi cicat de cumprovai in su Buddhismu unu sistema essentzialmenti ateu; issu afirmat in su libru-intervista \"Varcare la soglia della speranza\" de Giovanni Paolo II., ca \u00absu Buddhismu est po su prus unu sistema ateu\u00bb de su momentu ca dd'ammancat s'acostamentu cun Deus: \u00abSa prenesa de su stesiamentu buddhista no est s'unioni cun Deus, ma su chi narant nirvana, est a nai unu istadu de indifer\u00e8ntzia perfeta po su chi pertocat su mundu\u00bb e sighit narendi ca \u00absu Buddhismu est, commenti su Cristianesimu, una religioni de salvesa, ma is dotrinas de salvesa de s'unu e de s'atru funt a intru de issas \"cuntrarias\"\u00bb.\nS'evidentziat duncas s'ammanc\u00e0ntzia de riferimentus a is fueddus de \u00abDeus\u00bb e/o \u00abDivinidadi\u00bb, fendi notai ca si riferit sceti in una manera generica a unu \u00abagiudu superiori\u00bb ca no est agiudu \u00abdivinu\u00bb.\nCustas opinionis naradas de su rapresentanti prus importanti e mannu de sa cresia catolica a susu de su Buddhismu, funt fundamentalmenti de acordiu cun unu documentu pretzedenti de su \"Conciliu Vaticanu II (Nostra Aetate - 28 de Santuaini 1965)\", puru si innoi si usant fueddus prus cuntziliantis poita sa politica interreligiosa ca ddui fut istetia innantis fiat prus moderada: \u00abIn su Buddhismu, sigundu is varias iscolas suas, benit connota sa insufici\u00e8ntzia radicali de custu mundu mudangiosu e si imparat unu caminu innui is ominis, cun coru devotu e fiduciosu, arranescint a acuistai s'istadu de liberatzioni perfeta o de imb\u00e0tiri a s'istadu de alluidura suprema gratzias a is isfortzus fatus e a s'agiudu begnu de su celu\u00bb,\nCustas funt is printzipalis arraxonis de chi iat bolliri identificai su Buddhismu commenti una genia de ateismu.\nNegada est custa interpretatzioni atea de su Buddhismu de chi narat ca s'ateismu, essendi sa negatzioni massima de D\u00e9us, costituiscit issu atotu unu assolutismu, e duncas si depit cracullai commenti istrangiu a su Buddhismu ca si fundat in s'echilibrau \"Caminu de mesu\" (su Nobili Caminu de Otu Patis) ca, bogat po natura sua atotu caisisiat forma de assolutismu, si ndi stesiat duncas de s'unu e de s'atru, de su teismu e de s'ateimu puru.\nDuncas is iscr\u00f9pulus ca su Buddha sempri s'est postu in sa chistioni de s'Assolutu fiant po evitai de arruiri in una de is duas positzionis.\nStesiendi\u2022si duncas de onnia forma de assolutismu, su Buddhismu essendi espressioni de su \u00abCaminu de mesu\u00bb indicau de su Buddha in su famosu e fundamentali \u00abdiscorsu suu de Benares\u00bb, no podit a onnia modu no cunsiderai is chistionis esistentzialis propostas de s'ideologia teista e de cussa ateista, puru si anc\u00f2ra no funt stetias risolvias.\nCustas funt is printzipalis arraxonis de chi creit ca no esistit sa possibilidadi de identificai su Buddhismu commenti una genia de ateismu e duncas de ddu biri commenti negatzioni assoluta de Divinidadis (deismu) e/o de unu Deus specificu (teismu).\nSi s'ateismu si bolit cunsiderai commenti s'abilidadi de afrontai \u00abin manera critica\u00bb is dificultadis chentza de fai riferimentu a su chi superat sa realidadi, insandus si depit amitiri ca chentza de custa abilidadi est impossibili \u00abimprassai\u00bb su Buddhismu, est a nai \"si ndi scidai\". Su \u00abBuddhismu nudda negat\u00bb, mancai a onnia modu \u00abest una religioni chentza Deus\u00bb, chentz'anima (e chentza sei), chentza cred\u00e8ntzia e chentza misteru, basat a susu de sa cumprensioni de is ideas ca dda fundant e no in sa fidi. Ddui est istetia \u00abuna seta sceti\u00bb, sa \"mah\u0101s\u0101mghika de is lokottarav\u0101din\" ca cunsiderada Buddha unu omini trascendenti (\"lokottara\", est a nai commenti de Deus) e su Buddha istoricu commenti unu fantasma (\"nirm\u0101nak\u0101ya\") derivau de issu. Funt istetius issus a scurpiri is monumentus mannus de su Buddha me is rocas de su Bamiyan, is propius ca funt istetius bombardaus de is talebanus; essendi musulmanus \"iconoclastas\" is talebanus, est a nai destruidoris de imm\u00e0ginis, ant fatu s'errori de cunsiderai is scurturas commenti paganas. Puru si me is intentzionis de sa seta \u00abddui fiat idolatria\u00bb, is istatuas rapresentaiant unu omini e no unu Deus, e is talebanus ant sciasciau una rapresentatzioni umana e po nudda divina poita Buddha est a donnia modu sceti unu omini.\nBuddhismu e filosofia.\nPo cantu spetat a is arraportus a intru de Buddhismu e filosofia, sa chistioni est rendia prus complicada de sa definitzioni difitzili de su cuncetu de filosofia.\nIn su pentzamentu modernu, ca sighit a su sigulu XVI e a sa rivolutzioni scentifica, comunementi po filosofia s'intendit su \u00abstudiu de su significau e de sa giustificatzioni de sa connosc\u00e8ntzia de s'aspetu prus universali de is cosas\u00bb. Sa filosofia est duncas una forma de spricuadura de su sciri, ca bolit descriri sa natura prus profunda de sa realidadi. In custu sentidu est possibili rilevai aspetus filosoficus a intru de su Buddhismu. Sa pres\u00e8ntzia de chistionis bias commenti incongruentis in sa dotrina de su Buddhismu prus antigu (po esempiu sa negatzioni de s'esist\u00e8ntzia de unu deu individuali) iat generau, me is s\u00e9culus a pustis, speculatzionis teoricas mannas meda in sa tenta de ddas arrisolviri. Speculatzionis teoricas meda botas estremamenti complicadas, basadas assusu de sistemas de logica sofisticaus, ca discutint chistionis commenti cuddas de s'esist\u00e8ntzia de su deu, o de unu printzipiu de causalidadi, ca podint agatai de is analogias a intru de sa filosofia de origini europea. Custas speculatzionis s'agatant po esempiu in s'iscola de su Madhyamaka o de su Vijnanavada.\nDdui est chi fait notai ca in su Buddhismu custas speculatzionis teoricas no funt diretas a definiri una descritzioni definitiva de sa realidadi (ambitzioni, custa, tipica de sa filosofia europea moderna), ma prus chi atru funtis strumentus momentaneus po permitiri a su praticanti Buddhista de fai svan\u00e8ssiri is pregiud\u00ectzius ratzionalis chi tenit arrispetu a sa realidadi in vista de s'ampu\u00e0da a su Nirvana.\nA onnia modu, ddui est puru chi arrispondit ca in sa filosofia europea prus antiga, est a nai in cussa greca, su sciri ratzionali no fiat fini a sei atotu ma teniat una funtzioni strumentali in vista de un'ampuada spirituali. Aici sa dialetica platonica srebiat po podiri ampuai a su mundu puru de is ideas, i a sa propia manera is iscolas ellenisticas usaiant sa cica speculativa po scrufiri unu istadu mentali a s'aprigu de is strumbulladuras emotivas (commenti in su Stoicismu o in s'Epicureismu) o, po ampuai a una realidadi noa no definibili a fueddus (commenti in su Neoplatonismu). De notai ddui est ca, po cantu spetat a sa filosofia greca, s'ampuada filosofica non fiat sempri sceti mentali, ma si codrimingiaiat puru cun esercitzius fisicus, commenti po esempiu su cuntrollu de s'arrespiru, meda simbillantis ai cuddus buddhistas (sust\u00e9nnia est custa teoria de Pierre Hadot, istudiosu de su pentzamentu grecu antigu).\nA sa fini ddui est de nai ca, po chi afirmat sa possibilidadi de fai analogias a intru de sa filosofia europea e su Buddhismu, no funt de lassai is assimbil\u00e0ntzias cun sa teologia negativa, ca afundat is arrexinas suas in su Neoplatonismu e, gratzias a su Pseudu-Dionigi e Meister Heckart arribat cun Nicola Cusano fintzas a su printzipiu de sa modernidadi.\nSigundu sa manera de pentzai de su Buddhismu, s'origini e sa fini de s'universu no podint essiri avertias o cumprendias de s'omini, commenti puru totugantas is callidadis chi interessant a sa menti atotu. S'universu tenit in su fundu suu sa sensatzioni, s'intendimentu, sa connosc\u00e8ntzia e is efetus mentalis relativus. Connosciri custu sp\u00e0tziu po su chi est e in onnia cosa e lompiri a ddu superai est lompiri a sa prena alluidura. Meda botas sballiendi benit interpretau commenti unu nudda, una ammanc\u00e0ntzia o unu stampu nieddu, in beridadi issu acapiat onnia cosa. A custu sp\u00e0tziu su Buddha ddu definit commenti sbudiesa ca cumprendit e connoscit totu is tempus e totugantas is diretzi\u00f2nis.\nNi teismu e religioni, ni ateismu, ni filosofia de vida.\nIs positzionis de cuddus ca funt favorevolis a definiri su Buddhismu unu \u00abCaminu spirituali (\"magga\") de pratica e disciprina (\"dhamma vinaya\") individuali\u00bb ca lassat de una pati is concetus de teismu, ateismu e filosofia de vida e duncas no ddu incluint a intru de is religionis, ni a intru de is ideologias e filosofias, s'arrimant a susu de diversas genias de motivus.\nBibliografia.\nDe sighida una bibliografia arraxonada de is testus 'de su' e 'a susu de' su Buddhismu in limba italiana.\nTestus canonicus atinentis a su Buddhismu de is Nik\u0101ya o a su Buddhismu Therav\u0101da.\nFunt is testus cunsideraus canonicus de totugantas is iscolas buddhistas. Tocat arragodai ca s'iscola Therav\u0101da cunsiderat \"canonicas\" sceti is operas cuntennias in su Canoni p\u0101li.\nTestus canonicus po su Buddhismu Mah\u0101y\u0101na.\nFunt testus cunsideraus canonicus sceti de is iscolas de su Buddhismu Mah\u0101y\u0101na e de su Buddhismu Vajray\u0101na. No funt cunsideraus canonicus de s'iscola Therav\u0101da e de is atras is iscolas de su Buddhismu de is Nik\u0101ya, cust'urtimas funt totugantas sparessias."}
{"id": "3596", "revid": "587", "url": "https://sc.wikipedia.org/wiki?curid=3596", "title": "G\u00e8sturi", "text": "G\u00e8sturi est unu comunu de 1.430 bividores de sa prov\u00ecntzia de Sud Sardigna."}
{"id": "3597", "revid": "153418", "url": "https://sc.wikipedia.org/wiki?curid=3597", "title": "Gonnos", "text": "Gonnos (Gonnosfan\u00e0diga in italianu) est una bidda de 6.970 bividoris me sa Meria o provintzia de Casteddu (CA) fintzas a s'annu 2005; imoi pertenessid a sa Meria de prov\u00ecntzia de Sud Sardigna (SU).\nIs biddaius de Gonnos si tzerriant 'gonnesus'.\nSa bidda est situada me sa vaddi de su Monti Linas.\nIn antigoriu fiant duas biddas dividias dae s'arriu Riu Piras: Gonnos, sa prus becia, a monti, e Fanadiga in pranu.\nEst connota po is ortus, (si narad ke sa tzindria de gonnos est sa prus durci de totta sa Sardnnya), s'ollu e is olias (Gonnos est \"citt\u00e0 dell'olio\" dae medas annus bendidi s'ollu suu me tottu su mundu).\nSa genti bivia de masseria (ortus, olivarius e bingias), e cun su traballu in miniera (Ingurtosu e Monti Becciu) fintzas a is annos '60.\nS'arriu Piras nascidi a Perda de Pibera, aundi ci fiat sa miniera beccia de 'molibdenite' serrada me s'annu 1952.\nOi, Perda de Pibera est parcu naturale."}
{"id": "3606", "revid": "6577", "url": "https://sc.wikipedia.org/wiki?curid=3606", "title": "Antonello Venditti", "text": "Antonello Venditti (Roma, 8 de martzu de su 1949) est unu cantautore italianu."}
{"id": "3623", "revid": "9584", "url": "https://sc.wikipedia.org/wiki?curid=3623", "title": "Prov\u00ecntzia de su Campidanu de Mesu", "text": " \nGeneralidades.\nProv\u00ecntzia de su Campidanu de Mesu o Meria de Campidanu de Mesu.\nCreada de pagu cun 28 comunas tiradas dae sa Meria de Casteddu.\nNo tenet galu una seu definitiva. Sa bidda prus manna est Biddexidru, sa prus pitica est Setzu. Sa seu provis\u00f2ria est in Seddori aunde diat d\u00e8pere abarrare su Presidente, F\u00f9lviu Toccu. \nSas seus ofitziales sunt duas: Seddori e Biddexidru.\nTirat 1.516,19 chil\u00f2metros cuadros e contat 99.422 bividores (2015)."}
{"id": "3624", "revid": "587", "url": "https://sc.wikipedia.org/wiki?curid=3624", "title": "Is Pratzas", "text": "Is Pratzas (Las Plassas) est unu comunu de 269 bividores de sa prov\u00ecntzia de Sud Sardigna."}
{"id": "3625", "revid": "203", "url": "https://sc.wikipedia.org/wiki?curid=3625", "title": "Guspini", "text": ""}
{"id": "3629", "revid": "587", "url": "https://sc.wikipedia.org/wiki?curid=3629", "title": "Lunamatrona", "text": "Lunamatrona est unu comunu de 1.821 bividores de sa prov\u00ecntzia de Sud Sardigna."}
{"id": "3630", "revid": "12712", "url": "https://sc.wikipedia.org/wiki?curid=3630", "title": "Pabillonis", "text": "Pabillonis est unu comunu de 2 721 bivid\u00f2ris de sa Prov\u00ecntzia de Sud Sardigna \nSu N\u00f2mini.\nPabillonis benit de su latinu \"Papilio/nis\", is tendas militaris chi port\u00e0nt is Romanus po s'aprigai a de dii e a su noti in-d'unu logu.\nConnota cun su nom\u00ecngiu \"sa bidda de is pingiadas\", giai de s'antig\u00f2riu Pabillonis teniat importu comenti e logu innui si traball\u00e0t meda su l\u00e0rdini (o l\u00e0diri), po is t\u00e8ulas, e po is pingiadas. "}
{"id": "3631", "revid": "587", "url": "https://sc.wikipedia.org/wiki?curid=3631", "title": "Pauli Arbarei", "text": "Pauli Arbarei est unu comunu de 685 bividores de sa prov\u00ecntzia de Sud Sardigna."}
{"id": "3632", "revid": "587", "url": "https://sc.wikipedia.org/wiki?curid=3632", "title": "Samassi", "text": "Samassi est unu comunu de 5.274 bividores de sa prov\u00ecntzia de Sud Sardigna."}
{"id": "3633", "revid": "1162", "url": "https://sc.wikipedia.org/wiki?curid=3633", "title": "Santu '\u00c8ngiu", "text": "Santu '\u00c8ngiu (fintzas connottu comente Santu 'Ainju, in italianu \"San Gavino Monreale\") est unu comunu de 9.460 abitantes de sa prov\u00ecntzia de Sud Sardigna."}
{"id": "3634", "revid": "587", "url": "https://sc.wikipedia.org/wiki?curid=3634", "title": "Seddori", "text": "Seddori est unu comunu de 8.566 bividores de sa prov\u00ecntzia de Sud Sardigna."}
{"id": "3635", "revid": "587", "url": "https://sc.wikipedia.org/wiki?curid=3635", "title": "S\u00e0rdara", "text": "S\u00e0rdara est unu comunu de 4.350 bividores de sa prov\u00ecntzia de Sud Sardigna."}
{"id": "3636", "revid": "587", "url": "https://sc.wikipedia.org/wiki?curid=3636", "title": "Segariu", "text": "Segariu est unu comunu de 1.358 bividores de sa prov\u00ecntzia de Sud Sardigna."}
{"id": "3637", "revid": "2404", "url": "https://sc.wikipedia.org/wiki?curid=3637", "title": "Sandinista!/campidanesu", "text": "Sandinista! est su cuartu arbum de sa banda ingresa The Clash, pubbricadu in su 1980.\nTottas is cantzonis funti de is Clash si no est specificadu diversamenti."}
{"id": "3638", "revid": "6577", "url": "https://sc.wikipedia.org/wiki?curid=3638", "title": "Luigi Riva/campidanesu", "text": "&lt;br&gt;\nBibiri in Casteddu."}
{"id": "3639", "revid": "1054", "url": "https://sc.wikipedia.org/wiki?curid=3639", "title": "Gigi Riva", "text": ""}
{"id": "3642", "revid": "3565", "url": "https://sc.wikipedia.org/wiki?curid=3642", "title": "Sandinista!", "text": " \nSandinista! est su cuartu album de sa banda inglesa The Clash, publicadu in su 1980.\nTotas is cantzones fiant de is Clash si no est specificadu diversamente."}
{"id": "3643", "revid": "6577", "url": "https://sc.wikipedia.org/wiki?curid=3643", "title": "Giuseppe Cianciafara", "text": "Giuseppe Cianciafara (Messina, 14 fre\u00e0rgiu 1801 \u2013 Messina, 22 m\u00e0giu 1886) fiat unu pol\u00ectigu italianu."}
{"id": "3644", "revid": "132531", "url": "https://sc.wikipedia.org/wiki?curid=3644", "title": "Massimo D'Alema", "text": "Massimo D'Alema (Roma, 20 de abrile 1949) est unu politigu italianu, giai Presidenti de su Consigliu de is Ministrus de su 21 ottobre 1998 a su 25 aprile de su 2000.\nEst stetiu ministru de is Esterus e vicepresidenti de su Consigliu de su guvernu Prodi II (de su 17 maggio 2006)."}
{"id": "3645", "revid": "6031", "url": "https://sc.wikipedia.org/wiki?curid=3645", "title": "S\u00e3o Benedito do Rio Preto", "text": "S\u00e3o Benedito do Rio Preto est unu munitzipiu de 17.235 abitantes (2007) de s'istadu de Maranh\u00e3o in Brasile."}
{"id": "3646", "revid": "587", "url": "https://sc.wikipedia.org/wiki?curid=3646", "title": "Serramanna", "text": "Serramanna est unu comunu de 9,433 bividores de sa prov\u00ecntzia de Sud Sardigna."}
{"id": "3647", "revid": "587", "url": "https://sc.wikipedia.org/wiki?curid=3647", "title": "Serrenti", "text": "Serrenti est unu comunu de 5.174 bividores de sa prov\u00ecntzia de Sud Sardigna."}
{"id": "3648", "revid": "587", "url": "https://sc.wikipedia.org/wiki?curid=3648", "title": "Setzu", "text": "Setzu est unu comunu de 166 bividores de sa Pr prov\u00ecntzia de Sud Sardigna."}
{"id": "3649", "revid": "587", "url": "https://sc.wikipedia.org/wiki?curid=3649", "title": "Siddi", "text": "Siddi est unu comunu de 799 bividores de sa prov\u00ecntzia de Sud Sardigna."}
{"id": "3650", "revid": "587", "url": "https://sc.wikipedia.org/wiki?curid=3650", "title": "Tuili", "text": "Tuili est unu comunu de 1.185 bividores de sa prov\u00ecntzia de Sud Sardigna."}
{"id": "3651", "revid": "587", "url": "https://sc.wikipedia.org/wiki?curid=3651", "title": "Turri", "text": "Turri est unu comunu de 533 bividores de sa prov\u00ecntzia de Sud Sardigna."}
{"id": "3652", "revid": "3602", "url": "https://sc.wikipedia.org/wiki?curid=3652", "title": "Soramanna", "text": "Ussaramanna est unu comunu de 611 bividores de sa prov\u00ecntzia de Sud Sardigna."}
{"id": "3653", "revid": "12712", "url": "https://sc.wikipedia.org/wiki?curid=3653", "title": "Mara Arbarei", "text": "Mara Arbarei (fintzas connotta comente Bidda Mara, in italianu \"Villamar\") est unu comunu de 2.960 bividores de sa prov\u00ecntzia de Sud Sardigna.\nInoghe ch'est naskidu, su 28 de frearzu de su 1950, Antonello Salis, fisarmonicista e pianista de jazz."}
{"id": "3654", "revid": "17939", "url": "https://sc.wikipedia.org/wiki?curid=3654", "title": "Biddanoa Franca", "text": "Biddanoa Franca est unu comunu de 1.441 bividores de sa prov\u00ecntzia de Sud Sardigna."}
{"id": "3655", "revid": "6577", "url": "https://sc.wikipedia.org/wiki?curid=3655", "title": "Tiziano Ferro", "text": "Tiziano Ferro (Latina, 21 fre\u00e0rgiu 1980) est unu cantautore italianu."}
{"id": "3656", "revid": "18381", "url": "https://sc.wikipedia.org/wiki?curid=3656", "title": "Mariah Carey", "text": "Mariah Carey (Istadu de New York, 27 de martu 1970) est una cantante americana. "}
{"id": "3657", "revid": "17972", "url": "https://sc.wikipedia.org/wiki?curid=3657", "title": "Sigmund Freud", "text": "Sigmund Schlomo Freud (P\u0159\u00edbor, 6 m\u00e0giu 1856 \u2013 Londra, 23 cabudanni 1939) est istadu unu neurologu austri\u00e0cu, fundadori de sa psicoanalisi."}
{"id": "3659", "revid": "6577", "url": "https://sc.wikipedia.org/wiki?curid=3659", "title": "Pibiri", "text": "Su Pibiri (\"Piper nigrum\") est una matta de sa familla de is Piperaceae, coltivara po is fruttus suus, ki benninti assiccorraus po dus usai cum'enti spetzias. Custu fruttu est usau po fai su pibiri biancu, su pibiri nieddu e su pibiri birdi."}
{"id": "3660", "revid": "137", "url": "https://sc.wikipedia.org/wiki?curid=3660", "title": "Castillanu", "text": ""}
{"id": "3663", "revid": "1375", "url": "https://sc.wikipedia.org/wiki?curid=3663", "title": "Giuigadu de Gaddura", "text": ""}
{"id": "3664", "revid": "14497", "url": "https://sc.wikipedia.org/wiki?curid=3664", "title": "Leonardo da Vinci", "text": ""}
{"id": "3665", "revid": "14497", "url": "https://sc.wikipedia.org/wiki?curid=3665", "title": "Giotto", "text": "Giotto di Bondone, fortzis incrutzadura de Ambrogio o Angiolo di Bondone, connottu simplemente che Giotto (Vespignano, 1267 \u2013 Firenze, 8 ghenn\u00e0rgiu 1337) est istadu unu pintore italianu. \nPintore de sos pius mannos. In sos annos '90 de su 1200 trabagliat in Assisi in sa Basilica Superiore, inue pintat istorias de Santu Frantziscu. Dante in sa \"Commedia\", in su Cantu XI de su \"Purgadoriu\" narat de Giotto:\nSa \"Legenda de Santu Frantziscu\" est presentada in 28 iscenas, e de custas ammentamos: \"Su pres\u00e8piu de Greccio\", \"Sa preiga denanti de Onoriu III\", \"sa cunfirma e sa Regula\", \"sa preiga a sos puzones\", \"sa renuntzia a sos benes\", \"sa visione de su carru de fogu\". \nTra su 1303 e su 1305 trabagliat a Padova in sa cappella nada degli Scrovegni, o de s'Arena, e dedicada a Nostra Segnora, inuie Giotto at illustaradu sos Misterios de sa vida de Cristos e de Maria. B'est s'iscena de s\"'Annuntziatzione de s' Anghelu a Maria\". Sa freguras si mustrant intro duas ediculas cun evidentzias de sa prospettiva, una novidade. Sighini ateras iscenas marianas. Tota sa Cappella est pintada. Si devet notare: s' Adoratzione de sos Tres Res, s'istrage de sos Innotzentes, sa fuidura in Egittu, sa resurretzione de Lazzaru, s'Ultima Chena, su tradimentu de Giuda ( iscena ricca de particulares), Gesus denanti a Anna e C\u00e0ifa, s'iscena de Gesus mortu (cun meda anghelos chi mustrant dolore), se resurretzione de Cristos, s'iscena de su Giuditziu finale ( Cristos zuighe s\u00e8tzidu in tronu inghiriadu dae anghelos e santos: sutta, una rughe rezida dae duos anghelos; pius in basciu s'offerta de sa Cappella a sa Madonna. Sa rughe dividet sos santos dae un'ala, dae sos diaulos e dannados dae s'atera.\nDae su 1313 Giotto trabagliat a Firenze in sa Creja de Santa Rughe po decorare tzeltas cappellas (Bardi, Peruzzi).\nSu 1334 incomintzada su trabagliu po su campanile de su Duomo de Firenze dende proa de essere unu architettu. Giotto morit su 1337 e-i su campanile no est finidu. Lu continuat Andria Pisano e lu finit Frantziscu Talenti.\nAgganzos dae fora.\nSa cappella degli Scrovegni in [[Padova] ]\n\u00c0teros progetos.\n[[Categoria:Biografias]]\n[[Categoria:Italianos]]\n[[Categoria:Edade de Mesu]]\n[[Categoria:Pintores italianos]]"}
{"id": "3666", "revid": "7227", "url": "https://sc.wikipedia.org/wiki?curid=3666", "title": "Hurritas", "text": "Is hurritas funti stettius una popolatzioni insediara a nord de sa Mesopotamia candu ca ci fiara s'Etadi de su Bruntzu."}
{"id": "3667", "revid": "6577", "url": "https://sc.wikipedia.org/wiki?curid=3667", "title": "Dago", "text": "Dago est unu pesson\u00e0giu de is fumetos creadu dae Robin Wood e Alberto Salinas, pesson\u00e0giu printzipale de sa s\u00e8rie in biancu e nieddu gai nada, pubricada a pustis de su 1980 in sa revista argentina \"Nippur Magnum\", imprentada dae S'Editorial Columba.\nBenit pubricadu in Italia a pustis de su 1983 in su chid\u00e0riu \"Lanciostory\", pubricadu dae sa \"Edizioni Lancio\", a pustis debennidas grupu Eura Editoriale. Est istadu torradu a imprentare in divressos insertos de \"Skorpio\", in su mensile \"Ristampa Dago\" e in sa cannaca de vol\u00f9menes cartonados a colores \"Euracomix\". \u00c0teras aventuras de su pesson\u00e0giu sunt pubricadas dae su 1995 in su monogr\u00e0ficu bonellide dae edicola \"Dago\"."}
{"id": "3669", "revid": "8789", "url": "https://sc.wikipedia.org/wiki?curid=3669", "title": "Alan Ford", "text": "Alan Ford est unu fumetu c\u00f2micu ca est istadu fraigadu de Max Bunker (Luciano Secchi) e Magnus (Roberto Raviola), in inprenta de su 1969. Su fumetu c\u00f2micu est una pigada in giru satirica de is agentes segretos ammesturadu cun su surreale e su humore nieddu, e riferimentos sardonicos de sa sotziedade moderna otzidentale e in particulare italiana.\nMancari est diventadu bastante populare in Italia a pustis s'introdutzione sua, Alan Ford est abbarradu disconnotu a foras de s'Italia. S'editzione frantzesa, Danese e brasiliana sunt faddisas luego ma in Yugoslavia issu at tentu sutzessu mannu diventende e abbarrende unu de is fumetos prus de sutzessu in su paisu sotzialista e in is sutzessores suos.\nMancari sa trama initziale in is primos episodios si nche isvilupaiat a inghiriu de un agente mutidu Alan Ford, a pustis custu est diventadu un de su grupu de is person\u00e0gios printzipales: su Grupu TNT est un'assemblea de agentes segretos disadatados, ca trabballant de unu neg\u00f2tziu de froresi a New York City, Istados Unidos de Am\u00e8rica, ca impreant che copertura pro is cuartiers generale issoro segredos. Issos sunt inciumpetentes e mandrones, ma intelligentes e margianes, specialmente cando tocant is interessos personales issoro. Is biografia issoro sunt piticas a cunfrontu de is furbos leader issoro, su tormentadu N\u00f9meru Unu in cadira cun rodas, unu person\u00e0giu ca si pigat indebitamente is miliones pagados a su grupu de su governu americanu pro is missiones segretas, e pagat is agentes una misenia. Su fumetu ponet in r\u00ecdiculu aspetos de sa sotziedade americana, incl\u00f9didos su capitalismu e su ratzismu. Ci sunt riferimentos a sa realidade locale italiana, in ue is maladias sotziales sunt satirizadas de Magnus &amp; Bunker, aici comente t\u00e8rrmines in dialetu Milanesu. \nDifusione de su fumetu.\nAlan Ford est pubblicadu mese cun mese de Mas Bunker Press in It\u00e0lia. Ci sunt puru editziones in B\u00f2snia e Erzeg\u00f2vina, Cro\u00e0tzia (a su mancu 4 editziones de su 2008), S\u00e8rbia e Slovenia. Una editzione de sa Repubblica de Matzed\u00f2nia de su Norte si agataiat pro unu pagu de tempuse, e s'editzione de serba sunt importadas immoi in Macedonia e Montenegro, abbarrende galu meda populares. Su fumetu c\u00f2micu est istadu adatadu a film animados e retzitas de teatru,aici comente est istadu de ispiratzione pro libros e film."}
{"id": "3673", "revid": "7227", "url": "https://sc.wikipedia.org/wiki?curid=3673", "title": "Sa die de sa Sardigna", "text": "Sa die de sa Sardigna est una festa posta dae sa RAS in su 14 de capidanne de su 1993 comente festa de su p\u00f2polu sardu. \nSa festa serbit pro ammentare sa reb\u00e8llia de su 28 de abrile de su 1794. In cussa die su vicer\u00e8 Balbiano, impare a sos \u00e0teros amministradores continentales, si nch'est d\u00e8piu fughire dae Casteddu e sa Sardigna, ca su guvernu torinesu aiat refudau de reconn\u00f2schere sos deretos de sos sardos chi teniant dae s\u00e8culos. Sos sardos boliant puru unu cunsizu de Istadu insoro, sa sede de su vicer\u00e8 e unu minist\u00e8riu pro sos afares de sa Sardigna in Torinu. Sos piemontesos no aiant atzetau nudda de totu custu, e pro cussu bi aiat \u00e0piu s'atu de rebell\u00eca populare chi est acabbau cun una tuccada de su vicer\u00e8.\nIst\u00f2ria.\nCun sa cr\u00e8schida de su discuntentu in sos cunfrontos de s'amministratzione piemontesa, in sas \u00f9rtimas d\u00e8cadas de su setechentos s'est creadu unu movimentu de rebbellia chi at rugradu totu s'\u00ecsula, in bighin\u00e0ntzia cun sos eventos revolutzion\u00e0rios frantzesos e sos fermentos n\u00e0schidus in v\u00e0rias alas de Europa (Irlanda, Pol\u00f2nia, B\u00e8lgiu, Ungheria, Tirolu). In su 1793 una flota frantzesa aiat intentadu de s'appropiare de s'\u00ecsula longu duas l\u00ecnias, una in su territ\u00f2riu de Casteddu e s'\u00e0tera acante a s'arcipelagu de Sa Madalena, ghiada dae su gi\u00f2vanu ufitziale Napoleone Bonaparte, reparadu in Frantza continentale a pustis de s'insurretzione paolina sust\u00e8nnida dae sos inglesos. Sos Sardos ant peroe op\u00f2nnidu resist\u00e8ntzia e irbentidu custu pianu. At cumintzadu duncas a cr\u00e8schere in s'opinione p\u00f9bblica unu sentimentu de revesa in sos cunfrontos de sa Corona sab\u00e0uda pro sa defensa de su Regnu.Sos Sardos ant pedidu gai chi si seret riservada a issos s'ala manna de sos impreos tziviles e militares e un'autonomia prus manna respetu a sas detzisiones de sa classe dirizente locale. A su perent\u00f2riu refudu de su guvernu piemontesu de acollire calesi chi siat rechesta, sa burghesia tzitadina at organizadu cun s'azudu de su restu de sa populatzione su motu insurretzionale.\nS'epis\u00f2diu finale chi at giutu a sa cuntestatzione est istadu s'arrestu ordinadu dae su vitzer\u00e9 de duos capos de su \"Partidu Patri\u00f2ticu\", sos abbogados castedd\u00e0ius Vincenzo Crabas e Efisio Pintor. Su 28 abrile de su 1794 (dada n\u00f2dida comente \"sa dii de s'aciappa\") sa populatzione inferotzia at istesiadu de sa tzitade totu sos 514 funtzion\u00e0rios continentales, cumpr\u00e8ndiu su vitzer\u00e9 Balbiano, chi in su mese de maju de cuddu annu sunt istados imbarcados cun sa fortza e bocados de s'\u00ecsula. Incorazidos dae sos fatos de Casteddu, sas populatziones de S'Alighera e T\u00e0tari ant fatu ateretantu. Sos motos antifeudales sunt istados posca ghiados pro unos \u00e0teros duos annos de Giovanni Maria Angioy, magistratu artu de su Regnu de Sardigna, fintzas a candu sunt istaos repressos de sas fortzas lealistas, bessidas prus mannas a pustis de s'istipulatzione de su tratadu de paghe sutascritu de Napoleone e Vittorio Amedeo III. S'esperimentu revolutzion\u00e0riu sardu at l\u00f2mpidu gai a su t\u00e8rmine, e s'\u00ecsula est abarrada suta de sa giurisditzione sab\u00e0uda. A cussu est sighidu unu per\u00ecodu de restauratzione aristocr\u00e0tica e mon\u00e0rchica, finidu cun sa Fusione perfeta de su 1847, chi no at chessidu a istudare unos \u00e0teros incumentzos ispont\u00e0neos de rebellia acont\u00e8ssidos tra su 1802 e su 1821, comente sa \"congiura de Palabanda\" de Casteddu de su 1812 e s'abbolotu aligheresu de su 1821."}
{"id": "3678", "revid": "148298", "url": "https://sc.wikipedia.org/wiki?curid=3678", "title": "SC Kuban Krasnodar", "text": "SC Kuban Krasnodar (rus. \"\u0424\u0443\u0442\u0431\u043e\u043b\u044c\u043d\u044b\u0439 \u043a\u043b\u0443\u0431 \"\u041a\u0443\u0431\u0430\u043d\u044c\" \u041a\u0440\u0430\u0441\u043d\u043e\u0434\u0430\u0440 / Futbol'nij klub Kuban' Krasnodar\") esti sa socedari calcistica de sa Krasnodar in Russia. \u00c8 nascia in su 1928. Su presidenti attuali esti Alexander Tkaciov."}
{"id": "3684", "revid": "17554", "url": "https://sc.wikipedia.org/wiki?curid=3684", "title": "Ad Apostolorum Principis", "text": "Ad Apostolorum principis (29 mese de Lampadas 1958) est una entziclica de Papa Pio XII a pitzus de su comunismu e de sa cresia cat\u00f2lica in tzina. Descrivet persecutziones sistem\u00e0ticas de is ep\u00ecscopos, predis, religiosos e chirca de ispiegare a manera cumpria is tent\u00e0tivos de su guvernu de istabilire una Cresia Cat\u00f2lica Patriotica, indipendente de Roma.\nCuntestu[edit].\nSa Cresia catolica in Tzina aiat prosperadu in is primos de su 1900, mancari meda ost\u00e0colos. Una gerarchia est istada fraigada in Tzina aberende oportunidades mannas. Ma a pustis sa vitoria comunista in sa gherra tzivile tzinesa, is counidades cristianas sunt istadas destruidas e is missionarios espulsos. Meda p\u00ecscamos, predis e \u00f2mines e f\u00e8minas religiosos, sunt istados impresonados, imbiados in is campos de rieducatzione sutapostos a tortura e protz\u00e8ssos farsas. Papa Pio XII aiat emanadu in su 1952 s'entz\u00ecclica Cupimus Imprimis, in ue issu acusaiat is persecutores e aiat d\u00e8fendidu sa Cresia, contra a s'acusa de \u00e8ssere contra a su p\u00f2pulu de sa Tzina. In su 1954, issu aiat publicadu un'\u00e0tera Letera Entziclica, Ad Sinarum gentem, in ue issu aiat refudadu is acusas fata contra a is cat\u00f2licos in Tzina, afermende ca isosos sunt leales e fideles a su Paisu issoro.\nProblemas de oe in die.\nDe cussu tempus, sa Cresia in Tzina at d\u00e8pidu sutastare a meda prus dificultades. Unu \"movimenrtu catolicu patrioticu\" est fortzadu pro totu is fideles. \"Movimentu pro su patriotismu e sa paghe\" ca depet \u00e8ssere contra custu, in beridae est una frode. Custu sotziu bolet f\u00e0ghere abratzare gradualmente a is c\u00e0tolicos is printz\u00ecpios de su materialismu \u00e0teu. Totus sunt custrintos a aprovare e partetzipare e cussos p\u00ecscamos, predis, \u00f2mines religiosos, mognas e is fideles in n\u00f9meru considerevole ca no partetzipant sunt giai in presone; predis, \u00f2mines e f\u00e8minas religiosas, istudiantes ecclesiasticose fideles de totu is edades sunt custrintos a sighire cursos e una seriede cunferentzias e dibatas casi chentza de fine ca durant pro chidas e meses pro indebilitare sa fortza de voluntade sa determinatzione, atressu unu tipu de coercitzione psicologica."}
{"id": "3688", "revid": "587", "url": "https://sc.wikipedia.org/wiki?curid=3688", "title": "Nurachi", "text": "Nurachi est una bidda de sa Prov\u00ecntzia de Aristanis de 1.619 abitantes."}
{"id": "3689", "revid": "587", "url": "https://sc.wikipedia.org/wiki?curid=3689", "title": "Nureci", "text": "Nureci est una bidda de sa Meria o Prov\u00ecntzia de Aristanis de 393 bividoris."}
{"id": "3690", "revid": "587", "url": "https://sc.wikipedia.org/wiki?curid=3690", "title": "Ollasta", "text": "Ollasta est una bidda de sa Prov\u00ecntzia de Aristanis de 1.274 abitantes."}
{"id": "3691", "revid": "15867", "url": "https://sc.wikipedia.org/wiki?curid=3691", "title": "Sa die de sa Sardinna", "text": ""}
{"id": "3692", "revid": "15868", "url": "https://sc.wikipedia.org/wiki?curid=3692", "title": "Vidda", "text": ""}
{"id": "3693", "revid": "14497", "url": "https://sc.wikipedia.org/wiki?curid=3693", "title": "Rinite", "text": "Rinite est un termine dessa medihina i desriede s'irritazione e, bell'e sempere, s'infiammazione de zertas partes internas dessu nasu. Sa rinite si viede issa rinorrea, i este una produzione troppu manna de muone dae su nasu, i essidi afforasa issos isturridos e medas vortas assa sola. Vi suni tipos de rinite daos dae virus, batterios, o varias irritaziones. \nMedas vortas, in pessones i ana una sensibilidade prur manna, sa rinite daede catarru. Daede problemas de sonnu, de intendinzu e de imparonzu."}
{"id": "3694", "revid": "15870", "url": "https://sc.wikipedia.org/wiki?curid=3694", "title": "Raffreddore", "text": ""}
{"id": "3695", "revid": "15871", "url": "https://sc.wikipedia.org/wiki?curid=3695", "title": "Raffreddori", "text": ""}
{"id": "3699", "revid": "7227", "url": "https://sc.wikipedia.org/wiki?curid=3699", "title": "Ubuntu", "text": "Ubuntu est una Distro Linux de sas prus famadas de sos urtimos annos.\nUbuntu est una distro de su sistema obrativu GNU/Linux naschida in su 2004, e fata partinde de sa Debian.\nUbuntu est pessau pro faghere prus fatzile s'impreu de sa Computadora, o \nDonnia 6 meses bessit una versione noa, ki da nanta Upgrade.\nUbuntu est finantzi\u00e0da dae sa \"Canonical Ltd\" (sotziedade arregistrada in s'Insula de Man).\nSa fundamenta de Ubuntu est de Mark Shuttleworth, unu zovanu imprendidore de s'Africa 'e Josso grandu amigu de su software liberu. Su nomene Ubuntu bennet de unu fueddu Africanu chi cheret narrer \"umanidade pro sos atteros\", o fintzas \"Deo soe su chie soe, pro meritu de cussu chi semus totus\".\nComente donnia distro de Linux, Ubuntu si podit installai in d'una computadora ue b'est un'ateru sistema (pro narrer, impari a windows a su MacOS o ateru sistema).\nS'idea est de no fai pagai pro su sistema obrativu e totu, ma sceti pro su serbitziu tennigu.\nComente ateras distros de Linux, Ubuntu tennet virtudes ke: est a gratis, est stabili et donnat seguresa.\nUbuntu impreat sos paketos debian *.DEB pro azorronare o installai programas nous. Dae su menu grafigu, podis impleai su programa Synaptic pro agatare i installare dae sa lista ofitziali Donnia programa ki ti podit serbiri (ki siet de multimedia, de ofitziu o de seguresa)."}
{"id": "3700", "revid": "2404", "url": "https://sc.wikipedia.org/wiki?curid=3700", "title": "Linux", "text": "Linux est una fam\u00eclia de sistemas operativos l\u00ecberos, formados dae s'unione de su n\u00f9cleu Linux e is programmas de su progetu GNU.\nS'isvilupu est incumentzadu in su 1991 dae Linus Torvalds, a cussu tempus istudiante a s'universidade de H\u00e8lsinki, in Finl\u00e0ndia. Torvalds at detz\u00ecdidu de distribuire su c\u00f2dighe de Linux comente programma l\u00ecberu cun liss\u00e8ntzia GNU GPL e custu nd'at favoridu s'ispainadura e at incoragidu medas \u00e0teros programmadores a pigare parte a s'isvilupu suo. Dae su cumintzu, a su n\u00f9cleu Linux benint s'ispissu unidos sos programmas de su progetu GNU pro creare unu sistema cumpletu. Custos sistemas, segundu Richard Stallman, fundadore de su progetu GNU, diant d\u00e8pere \u00e8ssere narados GNU/Linux imbetzes ca isceti Linux, fintzas pro ite esistent sistemas comente Android chi impreant su matessi n\u00f9cleu, ma non is programmas GNU.\nFundamentos de Linux.\nIs sistemas Linux sunt parte de sa fam\u00eclia UNIX. Fintzas chi a cumentzu su n\u00f9cleu fiat criadu pro andare cun carculadores de arratza x86(CISC, IBM Cumpatibile) oe in die est istadu portadu a diferentes architeturas, comente is de tipu RISC e sa ARM. Is distribuiduras de Linux sunt formadas de su n\u00f9cleu Linux acumpangiados dae unu programma de installadura e de unu set de programmas, utilidades i drivers chi podent perm\u00ectere, in cussas prus a sa moda, de installare de manera simpre e crara unu sistema lestru, modernu e cumpletu de totu su chi podet serbire pro traballare o s'ispassiare cun sa computera. Aici etotu, s'agatant distribuiduras de Linux prus pagu craras i bonas pro is prus espertos.\nIst\u00f2ria.\nSu n\u00f9cleu Linux est istadu creadu su 25 austu 1991 dae s'istudiante finlandesu de inform\u00e0tica Linus Torvalds chi, apassionadu de programmatzione, fiat pagu cuntentu de su sistema operativu Minix (sistema operativu did\u00e0ticu tipu-unix iscritu dae Andrew Tanenbaum, professore ordin\u00e0riu de Sistemas de retze a s'universidade de Amsterdam), ca suportaiat male s'architetura i386 a 32 bit, a cussu tempus noa, econ\u00f2mica e pobulare. Aici, Torvalds at detz\u00ecdidu de creare unu n\u00f9cleu nou pro s'ispassiare e istudiare su funtzionamentu de s'elaboradore suo nou, unu 80386.\nMancari siat istadu programmadu a s'incumentzu a suta de Minix, Linux no at mai impreadu c\u00f2dighe de cussu sistema. At imbetzes impreadu dae luego partes de su sistema GNU pro funtzionare. S'impreu de sa liss\u00e8ntzia GNU GPL at perm\u00ectidu de distribuire Linux e GNU in paris fadende\u00b7nde unu sistema cumpridu e l\u00ecberu.\nTorvalds preferiat p\u00f2nnere Freax a su n\u00f9cleu chi fiat iscriende, ma Aret Lemmke, assistente a s'H\u00e8lsinki University of Technology chi dd'aiat ofertu s'isp\u00e0tziu FTP pro su progetu (ftp.funet.fi), at prefertu assignare a sa subdirectory dedicada su n\u00f9mene de traballu Linux, chi a sa fine est essidu su n\u00f9mene definitivu.\nGiai dae sa versione 0.01 faghiat a compilare e aviare sa shell GNU Bash. Finas a sa versione 0.10 fiat rechertu unu computer cun Minix pro cunfigurare, compilare e installare Linux, ca custu impreaiat su pr\u00f2piu sistema de arch\u00ecvios; dae sa versione 0.11 podiat \u00e8ssere compiladu dae Linux matessi.\nSu 12 martzu 1994 Linus Torvalds at presentadu sa prima versione ist\u00e0bile de Linux a s'Universidade de H\u00e8lsinki."}
{"id": "3703", "revid": "2404", "url": "https://sc.wikipedia.org/wiki?curid=3703", "title": "Bir Ganduz", "text": "Bir Ganduz \"bi'r qand\u016bz\" (o Bir Gandouz, Bir Gand\u00fas, Anzarane) est una bidda de su Sahara Occidentali, a l\u00e0cana cun sa Mauritania."}
{"id": "3704", "revid": "2404", "url": "https://sc.wikipedia.org/wiki?curid=3704", "title": "Bir Lehlu", "text": "Bir Lehlu est una bidda pitticchedda in su Nord-Est de su Sahara Occidentali, a oriente de su di aicci nau \"Muru Marocchinu\", aintru a is territorius \"liberaus\" (est a nai a sutta su controllu de su Fronti Polisariu).\nBir Lehlu est sa capitali ad interim de sa Repubblica Democratica Araba de is Sahrawis."}
{"id": "3705", "revid": "587", "url": "https://sc.wikipedia.org/wiki?curid=3705", "title": "Prammas", "text": "Prammas est una bidda de sa Prov\u00ecntzia de Aristanis in su Campidanu e tenet 1.335 bividores."}
{"id": "3707", "revid": "1375", "url": "https://sc.wikipedia.org/wiki?curid=3707", "title": "Armungia", "text": ""}
{"id": "3708", "revid": "587", "url": "https://sc.wikipedia.org/wiki?curid=3708", "title": "Barrali", "text": "Barrali \"Barrabi\" est unu comunu de 1.076 abitantes de sa prov\u00ecntzia de Sud Sardignae fai parti cumente a zona de sa Trexenta,e posizionadu ais peisi de monte Uda, ed esti finchegiadu de su riu Mannu.Is abbitantis de Barrabi si naranta Barrabesusu, ancora prima in sa antighidadi si naranta arrabesusu.Sa bidda de Barrabi s'agatada in unu crocivia geograficu,tra tresi zonasa diversasa,infati fai lacana cun sa idda de Donori, chi esti in sa zona de su Parteola,faidi lacana cun Samatzai, chi esti in su campidanu,e a sa fini fai lacana cun sant'Andria e Frius, Ortacesus e Pramantellu, chi funti in trexenta,cumenti esti Barrabi e tottu.Studiososo ante stabilidu,a Barrabi esistiada gia fida de 4700 annos prima de Cristu.Su territoriu este riccu de logos de importanzia archeologica, de differenti periudusu storicusu:nuraxi de Monte Uda, nuraxi de su guntruxiu,sa domu de s'orcu,natabi, muridinas,s'aruta, sa rocca de sa trinidadi,sa terra de is aurras, e aterusu logos puru.STORIA Barrabi in su periudu mediuevali,fadiada parti de sa curatoria de Dolia, cun sedi un Santu Pantaleu.In cusu tempusu Barrabi fiada una Bidda meda pittica.Dopu chi is' aragonesusu invadinti sa Sardigna, a metadi de su 14\u00b0 seculu,Barrabi passada a is feudusu de sa trexenta.Su territoriu de Barrabi esti attraversadu da nord a sud de su riu Mannu.In s'antighidadi, su riu a contribuiu a s' economia agricola, is agricoltorisi usanta,is carropusu po acquai is terrenusu.Barrabi esti stetiu sempri serbiu de sa ferrovia Casteddu Lanusei Arbatax e Casteddu Sorgonu, ponendidu in una situazioni de collegamentusu meda favorevolisi. "}
{"id": "3709", "revid": "587", "url": "https://sc.wikipedia.org/wiki?curid=3709", "title": "Burcei", "text": "Burcei est unu comunu de 2.978 bividoris de sa Meria de Casteddu."}
{"id": "3710", "revid": "587", "url": "https://sc.wikipedia.org/wiki?curid=3710", "title": "Castiadas", "text": "Castiadas est unu comunu de 1.310 bividoris de sa prov\u00ecntzia de Sud Sardigna."}
{"id": "3711", "revid": "7227", "url": "https://sc.wikipedia.org/wiki?curid=3711", "title": "Deximumannu", "text": "Deximumannu (connottu fintzas comente D\u00e8ximu Mannu, in italianu\" Decimomannu\") est unu comunu de 8.323 abitantes de sa tzittadi metropolitana de Casteddu.\nIs festas.\nSant\u2019Arega.\nSa festa de Sant\u2019Arega est potada a n\u00f2mini in totu sa Sardigna. Sa festa tocat sempri s\u2019\u00f9rtimu dom\u00ecnigu de su mesi \u2018e cabudanni e durat cincu dis. Po s\u2019occasioni arribat a D\u00e8ximu genti meda po pregai, po bendi, e po si spassai totus in paris.\nSant\u2019Antoni.\nSa festa de Sant\u2019Antoni si fait a Ghenn\u00e0rgiu, su dexiaseti, sa notti innanti de su 17 in \u00f2nnia bixinau alluint su fogadoni: si pappat, si baddat, e si cantat a giru a giru e su fogu. Sa di in fatu a sa missa manna donant su pani beneditu a totus.\nSantu Sidoru.\nSa festa de Santu Sidoru si fait in su mesi de l\u00e0mpadas, peri a sa fini de su mesi de maju. Custa est sa festa de is mass\u00e0rgius e de chini bivit de sa terra."}
{"id": "3712", "revid": "587", "url": "https://sc.wikipedia.org/wiki?curid=3712", "title": "Deximeputzu", "text": "Deximeputzu (fintzas connotu comente Deximuputzu o D\u00e8ximu Putzu, in italianu Decimoputzu) est una bidda e comunu de sa Sardinja de 4.025 bividoris, in sa prov\u00ecntzia de Sud Sardigna"}
{"id": "3715", "revid": "7227", "url": "https://sc.wikipedia.org/wiki?curid=3715", "title": "Patiolla", "text": "Patiolla (fintzas connota comente Partiolla, in italianu Dolianova) est una bidda de sa prov\u00ecntzia de Sud Sardigna. S'agatat a 212 metros in pitzu su mare e tenet 8.806 bividores. Est sa sede de s'unione de sos comunes de su Parteolla e de su Campidanu Bassu."}
{"id": "3717", "revid": "587", "url": "https://sc.wikipedia.org/wiki?curid=3717", "title": "Domus de Maria", "text": "Domus de Maria est unu comunu de 1.545 abitantes de sa prov\u00ecntzia de Sud Sardigna. Est mellu connottu cumenti \"Bidd'e Maria\"."}
{"id": "3718", "revid": "587", "url": "https://sc.wikipedia.org/wiki?curid=3718", "title": "Donori", "text": "Donori est unu comunu de 2.138 abitadoris de sa prov\u00ecntzia de Sud Sardigna."}
{"id": "3732", "revid": "1054", "url": "https://sc.wikipedia.org/wiki?curid=3732", "title": "Cappella de Santa Maria in Piantasala", "text": "Sa cappella de Santa Maria in Piantasala o cappella de sa Tagliata est unu edifitziu sacru postu in sa bidda de Piantasala a Murlo."}
{"id": "3733", "revid": "17554", "url": "https://sc.wikipedia.org/wiki?curid=3733", "title": "Adu Ogyinae", "text": "Adu Ogyinae est un \u00e8ssere de su cale si contant is ist\u00f2rias in sa mitologia de su p\u00f2pulu Ashanti de su K\u00e8nya in s'Africa Otzidentale.\nIn su mitu.\nA s'inghitzu de totu in paris a sa gente sua biviat in is intragnas de sa Terra, a pustis est istadu su primu \u00f2mine a p\u00f2nnere su pee in sa superfitzie, a pustis sighidu de \u00e0tera gente prus intimorida de issu de s'iscoberta. Sa die in fatu Adu Ogyiane est istadu mortu de una mata ca ddi est ruta in sa conca. Is cuumpangios suos sunt istados is primos membros de sa ratza terrestre."}
{"id": "3734", "revid": "6577", "url": "https://sc.wikipedia.org/wiki?curid=3734", "title": "Olimpo de Bah\u00eda Blanca", "text": "S'Olimpo de Bah\u00eda Blanca, nau de solitu scetti Olimpo, est una societadi polisportiva cun seu a Bah\u00eda Blanca, in Argentina. Est connottu in particulari po sa squasdra sua de palloni, ki giogara in sa Primera Divisi\u00f3n, sa serie prus importanti de su campionau argentinu."}
{"id": "3736", "revid": "137943", "url": "https://sc.wikipedia.org/wiki?curid=3736", "title": "Bustuchin", "text": "Bustuchin est unu comunu de sa Romania de 3.647 bividoris, postu in su distrittu de Gorj, in sa regioni istorica de s'Oltenia.\nSu comunu est fattu de s'unioni de 8 medaus: Bustuchin, Cion\u0163i, Motorgi, N\u0103mete, Poiana-Seciuri, Poieni\u0163a, Pojaru, Valea Pojarului."}
{"id": "3737", "revid": "8436", "url": "https://sc.wikipedia.org/wiki?curid=3737", "title": "Alessandro de Afrodisia", "text": "Alessandro de Afrodisia (Afrodisia, ? \u2013 III seculu) est istadu unu filosofu gregu, nomenadu comente une de sos prus mannus cummentadores aristotelicos de s'antichitade."}
{"id": "3738", "revid": "149", "url": "https://sc.wikipedia.org/wiki?curid=3738", "title": "Romano Guardini", "text": "Romano Guardini (Verona, 17 fre\u00e0lzu 1885 \u2013 Monaco de Baviera, 1\u00b0 cabidanni 1968) est istadu unu predi italianu, cat\u00f2licu, de cultura tedesca. Fut unu fil\u00f2sofu de sa religione, te\u00f2logu e cr\u00ecticu liter\u00e0riu. Istudiosu de su Medioevu. S'est agatadu a v\u00ecvere in d-unu per\u00ecodu meda agitadu, su tempus de su \"modernismu\". At leadu positzione contra su modernismu, cun sos l\u00ecberos, \"Formazione liturgica\", \"Lo spirito della liturgia\", \"La fine dell'epoca moderna\"."}
{"id": "3743", "revid": "6767", "url": "https://sc.wikipedia.org/wiki?curid=3743", "title": "Quino", "text": "Joaqu\u00edn Salvador Lavado prus connotu comenti Quino (Mendoza, 17 luglio 1932) est unu autori de fumettus argentinu.\nEst connottu po su prus po sa creatzioni de su personaggiu de Mafalda."}
{"id": "3744", "revid": "6031", "url": "https://sc.wikipedia.org/wiki?curid=3744", "title": "G\u00e2rla Mare", "text": "G\u00e2rla Mare est unu comunu de sa Romania de 3.278 abitantes, postu in su distrittu de Mehedin\u0163i, in sa regioni istoriga de s'Oltenia."}
{"id": "3745", "revid": "6577", "url": "https://sc.wikipedia.org/wiki?curid=3745", "title": "Epitoma rei militaris", "text": "S' Epitoma rei militaris (connotta puru cum'enti De re militari o cun su titulu italianu de \"L'arte della guerra\") est un'opera latina scritta de Publio Flavio Vegezio Renato tra sa fini de su IV e sa prima metari de su V segulu DC."}
{"id": "3746", "revid": "587", "url": "https://sc.wikipedia.org/wiki?curid=3746", "title": "Su Masu", "text": "Su Masu est unu comunu de 7.930 abitantes de sa tzittadi metropolitana de Casteddu.\nInnui s'acattara s'aeroportu \"Mario Mameli\""}
{"id": "3751", "revid": "7227", "url": "https://sc.wikipedia.org/wiki?curid=3751", "title": "Peppinu Marotto", "text": "Peppino Marotto (Orgosolo, 1925 \u2013 Orgosolo, 29 de nadale 2007) fiat unu poeta sardu.\nSu 29 de nadale 2007 est istadu bocciu cun seis corpos de pistola a Orgosolo in prenu d\u00ec mentris fiara andende a si comporare su papere."}
{"id": "3752", "revid": "587", "url": "https://sc.wikipedia.org/wiki?curid=3752", "title": "Scalepranu", "text": "Scalepranu (connota fintzas comente Iscalepranu, in italianu \"Escalaplano\") est unu comunu de 2.532 abitantes de sa prov\u00ecntzia de Sud Sardigna."}
{"id": "3753", "revid": "587", "url": "https://sc.wikipedia.org/wiki?curid=3753", "title": "Istersili", "text": "Istersili est unu comunu de 844 abitantes de sa prov\u00ecntzia de Sud Sardigna in sa Barbagia de Seulu."}
{"id": "3760", "revid": "587", "url": "https://sc.wikipedia.org/wiki?curid=3760", "title": "G\u00e8sigu", "text": "G\u00e8sigu est unu comunu de 988 abitantes de sa prov\u00ecntzia de Sud Sardigna."}
{"id": "3761", "revid": "587", "url": "https://sc.wikipedia.org/wiki?curid=3761", "title": "Goni", "text": "Goni est unu comunu de 556 abitantes de sa prov\u00ecntzia de Sud Sardigna.\nInoi s'acattara su cumpressu megaliticu de Pranu Muttedu."}
{"id": "3762", "revid": "6577", "url": "https://sc.wikipedia.org/wiki?curid=3762", "title": "H\u00fcntwangen", "text": "H\u00fcntwangen est unu comunu isvitzeru de su Canton Zurigo de 866 abitantes.\n&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;"}
{"id": "3763", "revid": "6577", "url": "https://sc.wikipedia.org/wiki?curid=3763", "title": "Carlo VII de su Sacru Romanu Imperu", "text": "Carlo Alberto di Baviera (Bruxelles, 6 austu 1697 \u2013 M\u00f2nacu de Baviera, 20 genn\u00e0rgiu 1745) est istadu est unu imperadori de su Sacru Romanu Imperu e Rei d'It\u00e0lia tedescu."}
{"id": "3765", "revid": "587", "url": "https://sc.wikipedia.org/wiki?curid=3765", "title": "Gomajori", "text": "Gomajori (connottu fintzas comente Guamajori, in italianu Guamaggiore) est unu comunu de 1.082 abitantes de sa prov\u00ecntzia de Sud Sardigna, in Trexenta."}
{"id": "3766", "revid": "587", "url": "https://sc.wikipedia.org/wiki?curid=3766", "title": "Guasila", "text": "Guasila est unu comunu de 2.968 abitantes de sa prov\u00ecntzia de Sud Sardigna, in Trexenta."}
{"id": "3767", "revid": "10458", "url": "https://sc.wikipedia.org/wiki?curid=3767", "title": "\u00ccsili", "text": "\u00ccsili est unu comunu de sa prov\u00ecntzia de Sud Sardigna, seu de sa Comunidade Montana de su Sarcidanu e de sa Barb\u00e0gia de Seulu.\nIstoria.\nSu n\u00f2mini \"Isili\" parit chi bengiat de \"Ilienses\", antiga populatzioni ca secondu su romanu Pausania (bivviu ne is annus accanta de 110-180 d.C.) si fiat posta in Sardigna a pustis de sa distrutzioni de s'antiga tzitade de Troia. \nSu territoriu est istetiu biviu giai de su Neoliticu, cumenti testimonianant medas insediamentus e medas domus de janas, a sighiri colonizzau de is romanus, is cali dianta pigau a is cartaginesus in su II d.C. Importantis insediamentus romanus funt presenti in sa zona a lacana cun Nuradda, innui dui fiat s'antiga \"Bidda Beccia\", e a lacanas cun Nurri e Serri, in \"Baraci\" innue dui fiat su brugu de Biora. In s'epoca medievali Isili faiat parti de su giudicau de Arborea. Cun sa nascita de su Ducato de Mandas, in su 1614, fiat intrau mi ne is propriedais de don Pedro Maza de Carroz Ladron, sighendi a fai parti de is territorius de su ducau fintzas a sa fini de su feudalesimu avennia cun is Savoia in su 1843. S'8 de Nadale 1821 Isili div\u00e9ntat seu provintziale, con d'una populatzioni de unas cincuanta mila pressonis distribuias in cincuantunu comunus. In su 1859 sa Provintzia de Isili est istetia isperdia e sa bidda fiat intrada in cussa de Casteddu fintzas a su 1929, passendi a pustis a sa Prov\u00ecntzia de Nu\u00f2ru innui est abarrada fintzas a su Maju 2005, candu est torrada a fai parti de sa prov\u00ecntzia de Casteddu a pustis de sa nascita de is cuatru noas prov\u00ecntzias.\nTerritoriu.\nIsili est postu a is peis de unu artipranu, a s'estremidai de susu de sa prov\u00ecntzia de Casteddu e a lacana cun is prov\u00ecntzias de Nu\u00f2ru e de su Campidanu de Mesu. Su sartu est prenu de baccus e coddus, sa terra est fertili gratzias a is medas flumineddus e arrius, est coltivada in grandu parti a trigu, oxru, avena e bellus erbaius de foraggiu. Isili est nodia pro sa produtzioni ortalitzia poita due faidi beni sa temata, su pisolu, su pisoleddu, su pisucci, su cixiri, sa patata, sa crucuriga, s'aeda, sa latia, su perdingianu, su piberoni, s'appiu, e in misura prus pit\u00eca sa s\u00ecndria e su mel\u00f2ni. Duus arrius funti incungiaus in sa diga \"Is Borrocus\", su prusu importanti esti s'arriu \"Mannu\" e formada aici su lagu artifitziali de Santu Srebestianu. Su lagu pigat su n\u00f2mini dae sa cresia posta in pitzus de s'isuledda ca s'est formada a su tzentru de su pauli.\nCurtura.\nA Isili dui est sa traditzione de su traballu de s'arramini e de sa tessidura antiga. Sa tessidura c\u00f2ntada una tradizioni importanti; Isili ten\u00ecada una scola de tessidura chi ia qualificau sa genti e donau calidadi a is trebballus. Si dui trebb\u00e0llada s'oru, ma non po tradizioni ca is maistus anti cummenzau pagus annus. Su trebballu de sa linna po fai cascias sardas e atrus mobilis s'esti sperdiu. Pagus abitantis fueddant un dialetu, nadu Arromanisca, ca si crei bengiada de is zingarus. "}
{"id": "3768", "revid": "149", "url": "https://sc.wikipedia.org/wiki?curid=3768", "title": "Mandas", "text": "Mandas est unu comunu de 2.700 abitantis de sa prov\u00ecntzia de Sud Sardigna, in sa Trexenta."}
{"id": "3769", "revid": "7227", "url": "https://sc.wikipedia.org/wiki?curid=3769", "title": "Maracalagonis", "text": "Maracalagonis o Mara est unu comunu de 6.731 abitantes de sa tzittadi metropolitana de Casteddu.\nA 17 chilometrus de Casteddu, a 82 metrus impitzus de su mari, prus o mancu, ddoi est Mara cun 7.150 bividoris (maresus) in d-unu territ\u00f2riu de 101,62 chilometrus cuadraus. Maracalagonis est nasciu dae s'unione de duos locus ruralis bixinus, \"Mara\" e \"Kalagonis\".\nSa bidda est a nord-est de sa capitali, a printz\u00ecpiu de su Sarrabus, tenit unu comunali mannu meda chi incumentzat de Is Seti Fradis e lompit finsas a su Gulfu de Casteddu, sighit finsas a Crabonaxa e nci acabat in su mari de Genna \u2018e Mari e de Bacu M\u00e0ndara finsas a is fratzionis de \u2018Villaggio dei Gigli\u2019, \u2018Villaggio delle Rose\u2019, Su reu e Monti Nieddu.\nSu Logu de Mara.\nSu comunali de Mara est mannu 10.162 \u00e8tarus, movit de is montis de is Seti fradis, nci passat in pranu e in montixeddus e nci stupat a mari, in su tretu de Bacu M\u00e0ndara e Genna \u2018e Mari (Torre delle Stelle), a manu dereta in su Gulfu de is \u00c0ngiulus.\nForas chi siat sa parti de Su Reu, su monti de Mara est pagu sfrutau po traballai, sceti pagu-pagu de pastoris e messajus. In is montixeddus ddoi at \u00eclixis, olioni, murta e finas modditzi e murdegu, po mori ca su logu est unu pagu sbendonau.\nIn su pranu ddoi at b\u00ecngias e ddu prenint a lori e a ortal\u00ectzia. Ddoi at finas paricis animalis mancai su logu siat unu pagheddu sciutu, giai ca su prus de is arrius funt mesu sicaus (Arriu St\u00e0ini, Arriu Sesulu, Arriu Cortis, Arriu Padru, Arriu Loi, Arriu Piscina Nuxedda).\nDe arregordai su st\u00e0ini b\u00e8ciu, a manu dereta de sa bidda, in b\u00e0sciu, a 88 metrus impitzus de su mari. Sa mann\u00e0ria est 45 \u00e8tarus, tundatzu. Su m\u00e0rgini de b\u00e0sciu est su prus artu.\nIn su tempus passau ddoi curriat \u00e0cua meda e fiat uno logu de traballu po is maresus. Su de s\u2019essi sciutau est po mori ca ant smasciau totu is arritzolus chi ndi cal\u00e0nt de S\u00ecnnia.\nGiuanni Spanu, su st\u00f2ricu, at scritu ca in su st\u00e0ini de Mara, in s\u2019ierru, ddoi iat p\u00f9ligas a trumas e in s\u2019istadi, mancai fessit mesu salidatzu puru, serbiat po donai a bufai a is animalis.\nS\u00e8mpiri po su st\u00e0ini, Casalis in su 1842 iat scritu: \u2018A pagu tretu de Mara ddoi est una pauli anca in s\u2019istadi ddoi abitant anadis, mangonis e \u00e0terus pillonis de \u00e0cua durci\u2019.\nStoria de Mara.\nS\u2019\u00f2mini biviat in su logu chi oi est de su comunu de Mara giai de su tempus de su enol\u00ecticu; custu si-ddu amostant beni is tumbas chi ant agatau in C\u00f9curu Craboni, chi no est aillargu meda de su centru de sa bidda, conca a nord. In sa necr\u00f2poli ant agatau arrestus de sa cultura de \u2018Monte Claro\u2019 chi ddi nant, de s\u2019edadi de s\u2019arr\u00e0mini, e de Bunn\u00e0nnaro, de s\u2019edadi de su brunzu e finas testimonias de su tempus chi est b\u00e8nniu apustis, cun is P\u00f9nicus e is Romanus. Po finas sa tzivilidadi nuraxesa, in totu is fasis suas, at lassau arrastus, mancai oi nd\u2019abarrit pagu cosa. Pagu cosa nd\u2019abarrat de su Nuraxi Genna \u2018e Mari (Torre delle Stelle), acanta de Cannesisa, chi est chentza de nuraxi; \u00e0terus nuraxis fiant is de Bedutzu, Sa M\u00e0rdini, Sirigraxu, anca ddoi fiat su forru de fundi puru. Spantosa sa tumba de is mannus de Murta st\u00e8rria \u2018e pitzus.\nManna sa pres\u00e8ntzia f\u00e8nicia puru e infatu cudda p\u00f9nica, comenti in totu su Campidanu. In su 1920, in Carroi, chi oi est a\u00ecnturu de sa bidda, ant agatau custus brocus scuadraus e \u00e0terus arrastus de unu t\u00e8mpiu p\u00f9nicu cun duas st\u00e0tuas de su deus Bes (II-I a.c.) chi ant allogau in su museu archiol\u00f2gicu natzionali de Casteddu. \u00c0terus arrestixeddus p\u00f9nicus ddus ant agataus faci a Arriu Su St\u00e0ini, Serigraxu, C\u00f9curu Crobu e C\u00f9curu Craboni. Po cunfirmai s\u2019\u00f2rigini p\u00f9nica de su logu, Spano pens\u00e0t ca is n\u00f2minis Mara e Calagonis ndi fessint benius de is fueddus sem\u00ecticus Hamara, pauli est a nai o st\u00e0ini de \u00e0cua salia, e Chalaca, est a nai logu de terra bona. De pagu perou ndi ant bogau a pillu un\u2019\u00e0tera idea chi narat ca su fueddu mara ndi benit de Magar, sem\u00ecticu custu puru, chi bolit nai gruta, giai ca ddoi funt is tumbas \u2018a camera\u2019 de C\u00f9curu Craboni.\nComenti in totu sa terra chi fait a traballai in Sard\u00ecnnia, is P\u00f9nicus iant impostu a dda preni a lori, chi de insandus est una cosa t\u00ecpica de s\u2019economia isulana. Sa Sard\u00ecnnia fut unu logu de trigu, pretziau meda, ca furniat a is tzitadis de is dominadoris, chi iant cuncordau su sartu po chi su trigu e s\u2019\u00f2rgiu no ddis amanchessint mai. Po Mara puru fut diaici, e custu cunc\u00f2rdiu de su sartu in is biddixeddas, anca ddoi biviant is colonus e is messajus acapiaus a sa terra chi depiant traballai, iat sighiu po finsas cun is romanus e in su mediuevu.\nSa pres\u00e8ntzia de is Romanus est provada de unu muntoni de arrestus chi ant agatau, prus de totu in d-unas cantu necr\u00f2polis: una muneda de su tempus de is Filipus (244-49 d.c.) chi ant agatau in su sartu, paricis strexixeddus e una f\u00ecbia pretziada. Un\u2019acodeddu de scrita de su de III o de IV s\u00e8culus apustis de Gesugristu, de candu iant arrangiau is termas \u2018Rufiane\u2019, portat una scrita, a parti \u2018e palas, chi chistionat de custu Johannes Presb (Giuanni Presb\u00ecteru).\nCustas testimonias s\u2019amostant su grandu interessu romanu po custas terras f\u00e8rtilis, po depi permiti a Roma de incungiai totu su chi donat sa terra. Su sartu dd\u2019iant pratziu in \u2018latifundus\u2019 anca ddoi traball\u00e0nt is messajus chi biviant in biddixeddas de pagu genti in su sartu etotu. In su latifundu ddoi fut sa grandu domu de is meris, sa \u2018villa padronali\u2019, cun is magasinus e is termas.\nIn su sartu de Mara e de is biddas de acanta depiat essi de importu finas s\u2019arregorta de is mineralis, giai ca in sa chi est oi sa 125, faci a su chilometru 25, in su caminu chi nci torr\u00e0t a Terranoa (\u00d2lbia) passendi-nci de Sarcapos, ddoi fut su centru romanu de Ferraria, innui pinnig\u00e0nt e scer\u00e0nt su minerali po is portus e po is prus arrugas de importu.\nIn is primus s\u00e8culus de sa \u2018era volgari\u2019 s\u2019est spainau in Sard\u00ecnnia su cristianesimu, prus de totu in is pranus colonizaus. Asuta de s\u2019urrei v\u00e0ndalu Trasamondo, in su 496 d.c., nd\u2019iant betiu a custus obispus de su Nord de \u00c0frica; a is partis de Caralis, su cristianesimu fut giai intrau beni. Sa cr\u00e8sia fiat giai cuncordada comenti si spetat e difatis in custu tempus duus papas de Roma fiant sardus, Il\u00e0rio (461-468) e S\u00ecmmaco (498-514) e nci iat monast\u00e8rius in paricis logus de eremitanus e finas \u00e0terus logus de cultu in Campidanu.\nApustis de sa conchista de is V\u00e0ndulus (533 d.c.), sa Sard\u00ecnnia at fatu parti a s\u2019Imperu Romanu de Orienti. Is Bizantinus nd\u2019iant betiu su cultu de paricis santus orientalis e custu ddu podeus biri finsas in su logu nostu etotu: Santu Gregori e Santu Basili (centrus a pagu tretu de sa bidda, conca a est) chi depiant essi logus po is eremitanus e chi ant mandau a innantis su cultu. In su sartu de bidda ddoi funt ancora n\u00f2minis de logu chi s\u2019arregordant is cultus orientalis, che a Santu Sesulu, Santu St\u00e8vini e Santu Giorgi. In custus sartus ddoi funt arrestus de logus cresi\u00e0sticus.\nCusta fasi st\u00f2rica de importu dda podeus biri beni de su materiali b\u00e8ciu chi ant torrau a imperai po sa cr\u00e8sia noa de sa \u2018Beata Vergine Assunta\u2019 e finas po sa cr\u00e8sia de \u2018Nostra Signora d\u2019Itria\u2019. In sa parr\u00f2chia funt de s\u2019\u00f9rtimu tempus de is bizantinus, duas barand\u00ecllias cun figuras de matas e de animalis beni fatas meda (unu lioni mascu e unu lioni f\u00e8mina) e una colunna posta a\u00ecnturu de cr\u00e8sia. A parti de foras, in mesu de is murus a manu dereta, ddoi est unu \u2018bassorilievo\u2019 mesu spaciau, anca ddoi est sa figura de un\u2019\u00f2mini a t\u00f9nica, cun d-una d\u00f2pia scrita romana e unu pilastreddu piticheddu, totu traballau e imbelliu cun arrosas, chi ndi benit forsis de un\u2019artari, giai oguali a un\u2019\u00e0teru acodeddu de pilastrinu allogau in d-una domu privada acanta de sa parrochiali. Po ndi pesai sa cr\u00e8sia de \u2018Nostra Signora d\u2019Itria\u2019 ant torrau a imperai paricis colunnas e trancafilus (capitellus) b\u00e8cius. Impari a custus materialis tocat a nci aciungi finas \u00e0tera cosa chi oindii s\u2019est p\u00e8rdia, una scrita a sa moda arega ingiriada de scenas de cassa a su cerbu e a sirboni e de una gruxi. Nant chi siant de sa bas\u00eclica de Santu St\u00e8vini, in sa bidda b\u00e8cia de Calagonis, anca ddoi est ancora su n\u00f2mini de logu Santu St\u00e8vini, una centena de metrus a sud-est de sa bidda de oi. In Santu St\u00e8vini, est a nai in sa chi fiat Calagonis, de pagu nd\u2019est bessia a pillu una tumba \u2018ipog\u00e8ica\u2019 medievali.\nComenti est acabau su tempus de is Bizantinus in Sard\u00ecnnia, a s\u2019acabu de su de X s\u00e8culus apustis de Gesugristu, est n\u00e0sciu s\u2019arr\u00e8nniu de is giugis connotu comenti a C\u00e0lari o Pl\u00f9minos. Su sartu de sa chi est oi Mara fiat in s\u2019aministratzioni, chi ddi nar\u00e0nt \u2018curadoria\u2019, de su Campidanu.\nIs pagus documentus chi teneus de su tempus de is giuigaus, si nant ca in su logu nostu nci iat unas cantu biddixeddas (de dexi domus prus o mancu, is prus mannas) chi fiant: Calagonis, Cor\u00f2ngiu, Geremeas, Mara, Mass\u00e0rgia, Misa o Nisa, Nuxedda, Santu Pedru, Santa Maria de Paradisu, Sici, Sirig\u00e0rgiu.\nIs urreis de s\u2019arr\u00e8nniu de C\u00e0lari iant circau a s\u2019\u00f2rdini benedetinu de is Vitorinus de Mars\u00ecllia faendi-ddis donatzionis de cr\u00e8sias, terras e serbidoris, agiudaus finsas de is papas romanus, chi ndi boliant torrai a sa Sard\u00ecnnia in su giru de sa cr\u00e8sia romana, e finas de is rep\u00f9bricas marineras de Pisa e Genova cun is seus (catedralis) insoru. Custus sceberus fiant beni fatus diaderus, poita ca is vitorinus iant agiudau a torrai in trassa sa messar\u00ectzia e is pisanus iant favor\u00e8ssiu sa benda de is produtus de is messajus e de is pastoris.\nMara puru ndi iat tentu proi de custus traballus, is Vitorinus teniant finsas de printz\u00ecpiu de su de XIV s\u00e8culus paricis possidimentus in is biddas de Mara, Calagonis e Sici; po nai, in Mara nci teniant is dom\u00e8stias (domus col\u00f2nicas) de Santu Lusciori e Silli, in Calagonis sa dom\u00e8stia de Safa e in Sici s\u2019ortu de Sabuina.\nSa bidda de Mara, chi fut intra is prus populosas de totu sa curadoria, fut in su chi est oi su centru st\u00f2ricu, intra sa parr\u00f2chia e sa cr\u00e8sia de Nostra Signora d\u2019Itria. Custas fiant is cr\u00e8sias suas impari a Santu Lusciori, chi oi no s\u2019agatat prus e chi est nomenada in d-una donatzioni de su 1 de abrili de su 1119. Faci a su 1190-1206 iant stabil\u00e8ssiu is tr\u00e8minis intra is terras de Mara e is de is m\u00f2ngius vitorinus de S\u00ecnnia.\nAcabau s\u2019arr\u00e8nniu giuigali de Casteddu, in su 1258, finas sa bidda de Mara nci-dda iat acabada in is dom\u00ecnius de Pisa. Faci a sa metadi de su de XIII s\u00e8culus e su printz\u00ecpiu de su de XIV sa bidda de Mara (chi insandus si nar\u00e0t \u2018villa\u2019) iat incumentzau a si preni beni-beni e pr\u00f2piu po custa arrexoni, in su de XIII s\u00e8culus, ndi iant pesau duas cr\u00e8sias noas: \u2018Beata Vergine Assunta\u2019, sa parr\u00f2chia chi ddi nant oi, e Nostra Signora d\u2019Itria. Faci a su 1320-22 in bidda nci iat giai 2000 personis. In su 1349-50 nci iat 510 \u00f2minis, est a nai ca nci iat prus de 2000 bividoris.\nSa bidda de Calagonis prus o mancu fiat tra Santu St\u00e8vini e Santu Sesulu, anca ddoi iat duas cr\u00e8sias de su tempus de is bizantinus. Is or\u00ecginis perou funt prus antigas meda. Po su n\u00f2mini de su logu nant chi ndi bengat de su fen\u00ecciu Chalaca (logu f\u00e8rtili) e difatis ant agatau paricis arrestus de is fen\u00eccius anca ddoi fiat Calagonis. Chentza de duda peruna su tempus mellus po sa bidda est st\u00e8tiu cun is bizantinus; de custu tempus s\u2019at abarrau paricis arrestus chi ant finas torrau a imperai pensendi-ndi sa cr\u00e8sia g\u00f2ticu-aragonesa de sa parr\u00f2chia de Mara e sa cr\u00e8sia de V\u00ecrgini de \u00cctria.\nSa bidda de Calagoni Campitani est arregordada po sa primu borta in d-unu documentu de su 6 de donniasantu de su 1215 anca ddoi est unu testim\u00f2ngiu chi ddi nar\u00e0nt Petru de Serra Calagonesu, acumpangiau de su fradi Gunnari. In sa conta chi iat fatu Pisa in su 1320, nci iat 150 fam\u00ecllias e 600 bividoris. E est nomonada finsas in is Relationes Decimarum: in su 1341 Nicholao de Podio rectore de Talagonas, iat pagau is d\u00e8ximas a su missu de su Papa.\nCun sa conchista de is cadalanus e sa nascimenta de s\u2019arr\u00e8nniu de Sard\u00ecnnia, a\u00ecnturu de sa corona de Aragona (su 19 de l\u00e0mpadas de su 1324) finas is biddas de Mara e de Calagonis nci fiant acabadas in su stadu nou e ddas iant infeudadas. Is arrapresentantis de sa bidda de Calagonis Marco de Heso, Pietro de Hemana, Iohannes Murro, Marquo Acso, Perdus Pupusa, iant fatu parti a sa s\u00e8tzida de su primu parlamentu de s\u2019arr\u00e8nniu de Sard\u00ecnnia (1355).\nSa grandu crisi econ\u00f2mica, po mori de s\u2019atrop\u00e8lliu de is gherras de conchista e de sa tropu cosa de pagai a is feudat\u00e0rius spanniolus, iat fatu lassai sa vida de su sartu e finas is biddas. In logu nostu fut abarrada sceti sa bidda de Mara, chi iant donau po f\u00e8udu a is Oulamar, cunforma a sa moda de su More Italiae. A Mara ndi fiant aproillaus is de Calagonis puru, chi iant sbendonau sa bidda insoru giai innantis de su 1436. Iant apoderau perou s\u2019identidadi de cussus e su n\u00f2mini, chi agoa nci iant aciuntu a su de Mara, chi fiat b\u00e8nniu a essi Mara de Calagonis incurtzau in Maracalagonis, e finas su santu patronu, Santu St\u00e8vini. Finsas is biddixeddas de Cor\u00f2ngiu, Geremeas, Mass\u00e0rgia, Misa, Nuxedda, Santu Pedru, Santa Maria de Paradisu, Sici, Sirig\u00e0rgiu, ddas iant sbendonadas.\nIn su 1362 is Oulamar iant b\u00e8ndiu su f\u00e8udu cosa insoru po 5500 fiorinus a is Carros, is feudat\u00e0rius de Cirra, chi nci iant postu a Mara e a Calagonis in sa baronia de Santu Miali. In su 1416 iant fatu un\u2019ac\u00f2rdiu intra su meri e is vassallus po arregulai su poderi de su meri etotu. In su 1511 candu si fut morta s\u2019\u00f9rtima de is Carros, totu su marchesau, cun Mara e Calagonis puru, nci fut passau a is Cantelles.\nIn sa primu metadi de su 1500 fiant n\u00e0scius in sa bidda de Mara, Giuanni e Andria Sanna, obispus de Abas e de T\u00e0tari e incuisidoris de s\u2019arr\u00e8nniu de Sard\u00ecnnia. In su 1581 fiat n\u00e0sciu su para Salvador Vidal, est a nai Giuanni Andria C\u00f2ntini, chi si fiat mortu in su 1647. Cussu annu etotu is Cantelles iant b\u00e8ndiu sa bidda, impari cun Brucei e S\u00ecnnia, a su mercanti Benedetto Nater, chi in su 1653 dd\u2019iat torrada a bendi a Agostino Martin. In s\u2019interis sa genti de sa bidda iat smenguau meda po mori de sa pesta de su 1652-55. Apustis de una chistioni manna meda, sa bidda nci fiat torrada a su marchesau de Cirra in su 1718, aprimu cun Francesco Borgia duca de Gandia e apustis cun is Catal\u00e0 in su 1726, infatu de nci ai postu totu sa cosa in giust\u00ectzia. A s\u2019acabada in su 1805 nci fiat passada a is Osorio de la Cueva, chi si dd\u2019iant comporada su 14 de mesi de idas de su 1839.\nSu decretu de s\u2019urrei n. 1195 de su 20 de maju de su 1928 iat serrau su comunu de Mara, e su de S\u00e8timu puru, e nci-ddu iat postu impari a su de S\u00ecnnia. Su comunu dd\u2019iant torrau a aberri cun su decretu de lei \u2018luogotenenziale\u2019 n. 121 de su 24 de genn\u00e0rgiu de su 1946. \nTempus.\nIn sa bidda ddoi at giai s\u00e8mpiri tempus bellu, ddoi proit pagu in s\u2019ierru ma incapitat de agatai sa nii in su c\u00f9curu de monti Serpedd\u00ec, chi si scallat luegus e no lompit mai a bidda. Foras chi siat sa borta de sa niada famada de su 1985, candu sa nii nd\u2019iat prenu totu sa bidda po 24 oras, prus o mancu. Is \u00e0teras niadas mannas fiant in su \u201965, in su \u201956 e in su \u201935. Spantosa sa de su \u201956.\nArchitettura.\nIs domus a\u00ecnturu de sa bidda funt postas de sa pr\u00f2piu manera de is terrinus de is messajus. Aicetotu in su logu de acanta.\nA\u00ecnturu de bidda nci at duas calidadis de domu. Sa prus antiga est cudda campidanesa, a pratza in mesu e a lolla totu aing\u00ecriu. Agoa est n\u00e0scia sa domu a duus pianus: uno po ddoi bivi, in fundu, e s\u2019\u00e0teru in s\u2019oru \u2018e sa bia cun su portali in sa faciada.\nTrasportus.\nNci at giai 20 postalis d\u00f2nnia dii po Casteddu e po is \u00e0teras bidda de acanta. \nTraballus.\nMessajus e pastoris funt is primus traballus de sa bidda e pagu pagu cum\u00e8rciu puru. Po cussu su prus de is Maresus s\u2019agatant traballu in is biddas mannas comenti a Cuartu o a Casteddu etotu.\nMonumentus e centru st\u00f2ricu.\nDuas cr\u00e8sias medievalis funt testim\u00f2ngius de su tempus passau e funt sa cr\u00e8sia de \u2018La Vergine degli Angeli\u2019 e de \u2018Sant\u2019\u00ccllaru\u2019 (Madonna de \u00cctria). Santu St\u00e8vini est su patronu de sa bidda e ddu afestant su 5 de argiolas cun sa festa tzivili e su 5 de donniasantu cun sa festa religiosa.\nIn su centru de sa bidda ddoi est su prus de is entis aministrativus e de is fainas cumercialis.\nIn mesu de is monumentus depeus arregordai su de su \u2018Milite ignoto\u2019 (po arregordai a is mortus de sa gherra) in pratza de cr\u00e8sia e su de su para Sarbadori Vidal in sa bia Natzionali. A lestru ant a acabai su centru po is antzianus puru.\nTocat a arregordai finas unus cantu centrus s\u00f2tziu-culturalis comenti a su \u2018Centro di recupero Il Samaritano\u2019, chi est in su comunu b\u00e8ciu, sa Pro-loco, is ass\u00f2tzius culturalis \u2018Signium\u2019 e \u2018Nuova Realt\u00e0\u2019 (chi si donat meda ita fai finsas pubrichendi su giornali \u2018Hamara\u2019 d\u00f2nnia duus mesis, in paperi e in internet puru http://www.hamara.it/ ), sa \u2018Assoc. Cult. Musicale S. Stefano\u2019, sa \u2018Ass. Combattenti Reduci di Gherra\u2019, sa Ludoteca Comunali, sa Biblioteca Comunali, s'Informagiovani Comunali e totu is ass\u00f2tzius sportivus chi nci tenit Mara."}
{"id": "3770", "revid": "587", "url": "https://sc.wikipedia.org/wiki?curid=3770", "title": "Muristenis", "text": "Muristenis (n\u00f2mene ufitziale Monastir) est unu comunu de 4.496 abitantes de sa prov\u00ecntzia de Sud Sardigna."}
{"id": "3771", "revid": "7227", "url": "https://sc.wikipedia.org/wiki?curid=3771", "title": "ATPasi trasportanti H+ in mesu a d\u00f9as settoris", "text": "Nomenclatura.\nSa fratzione F1 derivat su n\u00f2mene suo de su t\u00e8rmine \"Fraction 1\" e FO (iscritu comente sa litera \"o\", no \"zero\") derivat su n\u00f2mene suo de su \u00e8ssere su sotziu oligomycin, unu tipu deantibi\u00f2ticu de derivatzione naturale ca est capassu de inibire s'unidade FO de sa sintassi ATP."}
{"id": "3774", "revid": "6577", "url": "https://sc.wikipedia.org/wiki?curid=3774", "title": "M\u00f9siga/campidanesu", "text": "Sa m\u00f9sica est s'arti de sa generatzioni e de sa combinatzioni de sonus chi, sighendi determinatas liggis fisicas e conventzionis formalis, espressadat unu stimulu fisicu e emotivu passendi pro s' apparau uditivu. Sa generatzioni de sonus succedidi, solitamenti, cun sa boxi umana (cantu) o cun instrumentus artifitzialis (strumentus)"}
{"id": "3775", "revid": "203", "url": "https://sc.wikipedia.org/wiki?curid=3775", "title": "M\u00f9sica", "text": ""}
{"id": "3778", "revid": "1162", "url": "https://sc.wikipedia.org/wiki?curid=3778", "title": "Murera", "text": "Murera (in lingua italiana Muravera) est una bidda de 5.000 e prus bividoris in sa prov\u00ecntzia de Sud Sardigna.\nSinnalis.\nSa bidda de Murera, est cunsiderada su tzentru de prus importu de totu su Sarrabus, est connota meda po sa produtzioni de arangius e agruminis in generali.\nSu territoriu costieru cosa sua s'estendit in prevalentzia a bentesoi de su tzentru bividu, e me is urtimus annus est spaniendi-s\u00ec me is logus prus a Nordu puru. \nSa bidda de Murera est connota meda po is prajas mannas: de sa foxi 'e su flumendosa , de San Giuanni , de sa Turri Salinas e de Colostrai; a palas de cust' urtima s'acatada sa de Cabu Ferrau, unu promontoriu de arrocas trachiticas. \nPrus a su Suddu, tambeni s'agatada a 8 km sa praja de Costa Rey, una de is prajas arenosas prus longa de totu sa Sardinnia, cun s'insediamentu turistico de su matessi nomini. \nInguni acanta si podint bisitai giasus ancheologicus de importu mannu, in particulari su menhir de Piscina Rey e su de Cuili Piras.\nPostura.\nSa bidda de Murera s'acatat in sa parti centru-orientali de sa Sardinnia, in pitzus de una vaddi fruviali abrigada de unus cantus montis a giru de sa bidda, custus serrant unu sistema lagunari cun is poetus e piscinas de Feraxi, Colostrai, Turri Salinas e San Giuanni.Cun probabilidadi meda is primus acontzus de domu funt stetius \"faci a mari\" .\nDe inguni si nci est depiu transiri po no essi atacaus po is invasoris e de is corsarius.\nSa bidda oiindii, si presentat che una bidda crescia in dd-unu spatziu obertu, su de sa piana, chena de peruna barrera naturali, e tambeni acapiada a su mari.\nA palas de basciu, funt segadas de is strintas vaddis de su Riu Picoca (Arriu Picoca), s'antigu \"Saerpus\" ki cun probabilidadi meda podit-ai donau su nomini a sa micro-regioni-storica de su Sarrabus.\nPo aterus, amantiosus de is paristorias, sa boxi \"Sarrabus\" iat-a depi lompi inderetura de is fitianas incursionis de is piratas saracenus (\u00e1rabus), diaici: \"is arabus = is-arrabus = (i)sarrabus, o po aterus, iat-a podi derivai puru (cun meda prus probabilidadi) de sa prus antiga citadi Punica de Sarcopos, situada oi in su cumunu acanta de Biddeputzi chi po richesa e influentzia depiad controllai in cusus tempus unu logu bastanti prus mannu, chi cumprendiat Murera e Cirra puru."}
{"id": "3779", "revid": "6577", "url": "https://sc.wikipedia.org/wiki?curid=3779", "title": "Minucciano", "text": "Minucciano est unu comunu de 2.521 bividoris me de sa Meria o prov\u00ecntzia de Lucca."}
{"id": "3780", "revid": "2404", "url": "https://sc.wikipedia.org/wiki?curid=3780", "title": "Tishri", "text": "Primu mesi de su calendariu ebraicu, segundu sa sequentzia ordinaria. In ebraicu : \u05ea\u05e9\u05e8\u05d9."}
{"id": "3781", "revid": "772", "url": "https://sc.wikipedia.org/wiki?curid=3781", "title": "Vassouras", "text": "Vassouras est una cittade de 33.522 abitantes de s'Istadu de Rio de Janeiro, in Brasile."}
{"id": "3782", "revid": "6577", "url": "https://sc.wikipedia.org/wiki?curid=3782", "title": "Gulen", "text": "Gulen est unu comunu norvegesu de sa contea de Sogn og Fjordane."}
{"id": "3783", "revid": "6577", "url": "https://sc.wikipedia.org/wiki?curid=3783", "title": "Baldassarre Negroni", "text": "Baldassarre Negroni (Roma, 21 de ghenn\u00e0rgiu 1877 \u2013 Roma, 1948) fiat unu regista italianu."}
{"id": "3784", "revid": "6031", "url": "https://sc.wikipedia.org/wiki?curid=3784", "title": "Harly", "text": "Harly est unu comunu frantzesu de 1.803 abitantes posti in su dipartimentu de s'Aisne de sa regioni de sa Piccardia."}
{"id": "3785", "revid": "6577", "url": "https://sc.wikipedia.org/wiki?curid=3785", "title": "Fl\u00e9ron", "text": "Fl\u00e9ron est unu comunu belga de 16.139 abitantes, posti un sa provintzia vallona de Liegi."}
{"id": "3786", "revid": "1162", "url": "https://sc.wikipedia.org/wiki?curid=3786", "title": "Geoff Shipton", "text": "Geoffrey Shipton (4 de l\u00e0mpadas 1941) est unu nodadori non prus in attividari australianu."}
{"id": "3788", "revid": "7227", "url": "https://sc.wikipedia.org/wiki?curid=3788", "title": "Dewey Redman", "text": "Dewey Redman (naschidu Walter Redman in Fort Worth, 17 de maju 1931 \u2013 New York, 2 de cabudanni 2006) fiat unu sassofonista de sos Istados Unidos."}
{"id": "3789", "revid": "2404", "url": "https://sc.wikipedia.org/wiki?curid=3789", "title": "Grobleben", "text": "Grobleben est unu comunu todescu de 102 abitantes, postu in su land de sa Sassonia-Anhalt."}
{"id": "3790", "revid": "7227", "url": "https://sc.wikipedia.org/wiki?curid=3790", "title": "Joseba Sarrionandia", "text": "Joseba Sarrionandia Uribelarrea (Iurreta, Bizkaia, Paisu Bascu, 13 aprile 1958). Iscritore in limba basca."}
{"id": "3793", "revid": "12712", "url": "https://sc.wikipedia.org/wiki?curid=3793", "title": "Nuragus", "text": "Nuragus est unu comunu de 862 abitantes de sa prov\u00ecntzia de Sud Sardigna in sa regione ist\u00f2rica de su Sarcidanu."}
{"id": "3794", "revid": "7227", "url": "https://sc.wikipedia.org/wiki?curid=3794", "title": "Nuradda", "text": "Nuradda o Nuradha (in italianu Nurallao) est unu comunu de 1.431 bividoris me sa Meria o prov\u00ecntzia de Sud Sardigna.\nSt\u00f2ria.\nSu territ\u00f2riu \u2018e Nuradha est arricu de arregodus, de su tempus de sa preist\u00f2ria finzas a su medioevo, importantis meda po s'archeologia. Su monumentu prusu importanti est, prus che siguru, cussu de sa seportura megalitica de Aiodda, de s'edadi \u2018e su brunzu, po' da fai iant umperau is statua menhir de epocas foras de arregodu scrittu. In localidadi Niedd\u00ecu s'agatat ancora un'aposentu \"a tholos\" chi iat appart\u00e8nniri, parit, a unu tempiu a putzu de una citadi nuragica prus manna. Arregodus de su tempus nur\u00e0gicus funt finzas is duas seporturas de gigantis in localidadi \"Sa cott'e sa tella\" forrogadas cun isc\u00e0vus fattus a fura. In custu territ\u00f2riu nci funti bivius is romanus puru, in su monte \u2018e \"Cannedu\" du at ancora f\u00e0bbricus chi faiant parti de is b\u00e0ngius romanus de s'edadi imperiali. De pagu anti agatau tres seporturas de s'epoca imperiali in localidadi \"Aravoras\" de acciungi a cussas giai connottas de Pibitzoi e Pranu \u2018e fa, arriccas de tottu s'assortimentu de mun\u00e8ras, brocc\u00e0s, l\u00e0ntias e pratus. S'omini a sighiu a b\u00ecvi in cussu logu in i seculus appustis puru, comenti testim\u00f2ngias sa sepoltura \ntardo-medievali e sa necropoli (campusantu antigu) agatada ultimamenti a \"Sa Coronedda\", accanta de sa cr\u00e8sia antiga de Santu Sarbadori, arrutta e scar\u00e8scia."}
{"id": "3798", "revid": "587", "url": "https://sc.wikipedia.org/wiki?curid=3798", "title": "Nur\u00e0minis", "text": "Nur\u00e0minis est unu comunu de 2.822 abitantes de sa prov\u00ecntzia de Sud Sardigna."}
{"id": "3799", "revid": "587", "url": "https://sc.wikipedia.org/wiki?curid=3799", "title": "Nurri", "text": "Nurri est unu comunu de 2.431 abitantes de sa prov\u00ecntzia de Sud Sardigna."}
{"id": "3800", "revid": "587", "url": "https://sc.wikipedia.org/wiki?curid=3800", "title": "Arrolli", "text": "Arrolli (connottu fintzas comente Arroli, in italianu Orroli) est una comuna de 2.647 abitantes de sa prov\u00ecntzia de Sud Sardigna.\nEst connottu pro su Nuraghe Arrubiu."}
{"id": "3801", "revid": "587", "url": "https://sc.wikipedia.org/wiki?curid=3801", "title": "Ortacesus", "text": "Ortacesus est unu comunu de 1.009 abitantes de sa prov\u00ecntzia de Sud Sardigna, in Trexenta."}
{"id": "3807", "revid": "2404", "url": "https://sc.wikipedia.org/wiki?curid=3807", "title": "Tzipru", "text": "S'\u00ecsula de Tzipru (in gregu \"\u039a\u03cd\u03c0\u03c1\u03bf\u03c2\", \"Kypros\" o \"K\u0131br\u0131s\" in turcu) est posta in su Mari Mediterr\u00e0neu Orientali i est sa tertza isola de custu mari pro estensioni, p\u00f9stis de sa Sitz\u00eclia e de sa Sardigna. \nS'\u00ecsula tenet ist\u00e8rrida de 9,251 km2 e populatzioni de unus 1.141.000 bividores. Est situada a meridioni de sa Turchia e a otzidenti de sa Siria e de su L\u00ecbanu.Sa capitali sua est Nicosia (in gregu \u039b\u03b5\u03c5\u03ba\u03c9\u03c3\u03af\u03b1, \"Lefkosia\" e in turcu Lefko\u015fa), chi est posta in su tzentru de s'\u00ecsula etotu.S'\u00ecsula est occupada pro dus de tres partis dae sa Rep\u00f9brica de Tzipru, chi fait parti de s'Unioni Europea; pro s'arrestu est occuppada dae sa Rep\u00f9bbrica Turca de Tzipru Nord dae su 1974 e chi est un'istadu arreconnotu dae sa Rep\u00f9brica de Turchia sceti.\nSa collocatzioni sua fait allegare is studiosus: si geograficamenti podit essi considerara \u00c0sia, politicamenti e culturalmenti est considerada Europa (Tzipru est difati in sa UEFA, in s'Eurovisioni e in m\u00e8das organizaduras europeas)."}
{"id": "3809", "revid": "2404", "url": "https://sc.wikipedia.org/wiki?curid=3809", "title": "Dei\u00e0", "text": "Dei\u00e0 est unu comunu de 718 abitantes de Majorca. "}
{"id": "3814", "revid": "7227", "url": "https://sc.wikipedia.org/wiki?curid=3814", "title": "Nughedu Santu Nigola", "text": "Nughedu Santu Nigola \"(\"in italianu \"Nughedu San Nicol\u00f2)\" est una bidda de sa prov\u00ecntzia de T\u00e0tari a bator chil\u00f2metros a Sud de Othieri in sa badde de su Riu Mulinu, in ue s'agatant 940 abitantes chi si mutint nughedesos. Su territ\u00f2riu est mannu 68,07 kmq.\nBenit mutidu Nughedu Santu Nigola pro lu dist\u00ecnghere dae Nughedu Santa It\u00f2ria, in sa prov\u00ecntzia de Aristanis."}
{"id": "3815", "revid": "7227", "url": "https://sc.wikipedia.org/wiki?curid=3815", "title": "Gavoi", "text": "Gavoi est una bidda de sa Prov\u00ecntzia de N\u00f9goro in sa Barbagia de Ollollai, s'agatat a 777 metros subra su mare e tenet 2.648 bividores.\nSu sartu.\nGavoi s\u2019agatat in su tzentru de sa Barb\u00e0gia de Ollollai. Sa bidda est rica de ist\u00f2ria, traditziones e bellesas naturales. In su sartu a ingh\u00ecriu b\u2019at montes, pranos e golleis, ue paschent sos pegos e si coltivat fr\u00f9tora e ortal\u00ectzia. Su lagu de G\u00f9sana rapresentat, paris cun sas baddes a f\u00f9rriu, un\u2019atratzione de importu mannu a livellu tur\u00ecsticu e natural\u00ecsticu pro totu sa Barb\u00e0gia.\nSa badde de G\u00f9sana est inghiriada dae padentes mannos e dae sa tupa mediterr\u00e0nea.\nA canta a Gavoi sunt medas sos sitos archeol\u00f2gicos, nur\u00e0gicos e prenur\u00e0gicos.\nPro nche l\u00f2mpere a Gavoi dae Casteddu, Aristanis e dae T\u00e0tari tocat a pigare sa 131, bortare pro Otzana, sighire pro Sarule e bortare pro Gavoi.\nDae N\u00f9goro e Terranoa: tocat a m\u00f2ere dae sa 131, adderetzare cara a Otzana, sighire cara a Sarule, bortare cara a Gavoi.\nS'ist\u00f2ria.\nSas or\u00ecgines de Gavoi non sunt galu craras. Sa pres\u00e8ntzia de s\u2019\u00f2mine est testimoniada dae sa casione prenur\u00e0gica, ma si pensat chi sa n\u00e0schida de sa bidda siat de s'\u00e8poca romana. Su sartu de Gavoi est prenu de monumentos archeol\u00f2gicos. De balia est su santu\u00e0riu de Sa \u00cctria, de \u00e8poca neol\u00ectica, inghiriadu dae sos muristenes, in ue si podet mirare una pedra fita narada sa \u201cperda longa\u201d, monolite de granitu artu 3 metros e 60, dat\u00e0bile a 5000-6000 annos a oe. In cue b\u2019at puru unu nuraghe mannu, Jorzi Froris.\nMedas sas domus de gianas: de Uniai (bi nd'at chimbe, tres de custas mutidas Sas Fenestras) e de Istelathe; una in su giassu de Soroeni, paris a una tumba de gigantes; a ingh\u00ecriu de su lagu sas domus de gianas de Gario, Iscrithola, Sas campanas de Gurrai: de b\u00ecdere su dolmen e su nuraghe Castrulongu, pagu prus a suta de su dolmen s\u2019agatat unu menhir f\u00e0llicu, postu intre duas rocas; sos menhir de Fiola e de Dorthen\u00ec; su nuraghe Talaich\u00e8 galu intreu. \nSa bidda de Gavoi est mentovada tantas bortas in s\u2019elencu de sos tzentros chi versaiant sas d\u00e8gumas a sas c\u00f9rias de Roma in sa metade de su de XIV s\u00e8culos. At pigadu parte cun \u00e0teras biddas de sa Barb\u00e0gia de Ollollai a sa firma de su tratadu de paghe de su 1388 intre Elianora de Arborea e Giuanne I de Aragona. In su 1504 re Ferdinandu cuntzedet sa bidda a Perdu Massa Carroz de Arborea e in su 1604 intrat a f\u00e0ghere parte de su ducadu de Mandas. A s\u2019agabbu de su 700, sa pesta chi s\u2019isp\u00e0inat in sas costas de Sardigna arribat a Gavoi pro more de sa tr\u00e0muda de sos pastores e de sos carrulantes. Tantos morint e in medas si nche tramudaiant a su bidditzolu a curtzu de Lodine.\nSa cultura.\nGrandu interessu pro su tempus coladu e pro oe etotu tenent sas traditziones chi ant fatu cr\u00e8schere dae semper sa cultura gavoesa, mescamente pro su chi est de sa cultura materiale. Fiat meda sa produtzione de sos maistros chi andaiant a b\u00e8ndere a caddu biagende in totu sa Sardigna: \"sos zillonarjos\".\nDe importu mannu \"L'Isola delle Storie\" F\u00e8stival Liter\u00e0riu de sa Sardigna in Barb\u00e0gia in Gavoi. Su f\u00e8stival liter\u00e0riu si faghet su primu fine chida de tr\u00eculas e est un'add\u00f2biu chi in pagos annos s'est afirmadu comente un'eventu art\u00ecsticu intre sos m\u00e8gius de Sardigna, reconnotu a livellu natzionale e internatzionale. Pro unu fine chida intreu sa bidda aberit sas pratzas e sas cortes suas pro arresonare, f\u00e0ghere dibatas, leturas, ispet\u00e0culos, mustras, presentadas de autores sardos, italianos e de \u00e0teros logos de su mundu, afirmados e nono, a subra de sa literadura, su sotziale, sa pol\u00ectica, s'\u00e8tica, sa filosofia, sas ist\u00f2rias de su mundu, pro mannos e minores. Sa manifestatzione tenet sa mira printzipale de ispainare sa letura e sa connosch\u00e8ntzia de sos libros, ma finas de f\u00e0ghere conn\u00f2schere sos logos e sa gente de sa Barb\u00e0gia.\nPro su chi pertocat sas traditziones inoghe puru cheret ammentadu su carrasegare, chi mantenet galu su sacrif\u00ectziu de su Mortu de carrasegare, chi in Gavoi si mutit su \"Zitzarrone\", unu pantumu fatu girare in sa bidda, a gropera de un'\u00e0inu o a pal\u00ecngia de una persone. Su carrasegare de como, cumentzat sa gi\u00f2bia de lardajolu, cando essit Sa Sortilla de Tumbarinos, in ue gente meda, manna e minore, isfilat intro de sa bidda in belludu, camisa e cambales, sonende sos tumbarinos, istrumentu arc\u00e0icu fraigadu a manu cun peddes de cabra o de \u00e0inu, e \u00e0teros istrumentos traditzionales che a su pitiolu e su tri\u00e0ngulu, chi sonant su ballu de Gavoi. Dae tando essint cada die sas caratzas in totu sa bidda, festende fintzas a sa die de m\u00e8rcuris de l\u00ecssia.\nDe importu mannu in Gavoi est su Museu de sa tziviltade de s'artipranu dedicadu a su pastore, a su produire artesanale e a su caddu.\nS'economia.\nS'economia est istada pro tempus meda agro\u00adpastorale, ma in sos \u00f9rtimos annos tantos sunt sos serv\u00ectzios ammaniados in Gavoi, dae sa pretura a s'ospidaleddu. Su turismu puru est dev\u00e8nnidu una resursa de importu mannu, e sa bidda at cr\u00e8schidu in serv\u00ectzios de villegiatura pro su lagu, pro sas atividades culturales chi s'agatant totu s'annu.\nGavoi est famada puru pro sos produtos de artesania, che a s'isprone e a sos camos, prendas de prata e de oro, lepas, p\u00ecngios de furesi. In Gavoi sunt pesadas maistras de pannu, maistros de linna e de ferru, sabateris, gi\u00f2vanos puru, b'at furros de pane e de durches, si fr\u00e0igant istrumentos musicales, de sos prus antigos, che a su sos tumbarinos e sos pitiolos.\nSa bidda at fatu cr\u00e8schere puru unu sistema de cooperativas de pastores, famadu est su Cuns\u00f2rtziu pro su Frore Sardu, in ue s'add\u00f2biant produtores de casu de sa bidda etotu e de sas biddas lacan\u00e0rgias.\nCusta casta de casu, produida a s'antiga, at \u00e0pidu su marcu DOP."}
{"id": "3816", "revid": "203", "url": "https://sc.wikipedia.org/wiki?curid=3816", "title": "Nughedu san nicol\u00f2", "text": ""}
{"id": "3818", "revid": "154572", "url": "https://sc.wikipedia.org/wiki?curid=3818", "title": "Pistilloni", "text": "Gekkonidae (Gray, 1825) funt una famiglia de rettilis pittichededdus comunementi nominaus pistillonis."}
{"id": "3819", "revid": "587", "url": "https://sc.wikipedia.org/wiki?curid=3819", "title": "Pramantellu", "text": "Pramantellu (connottu fintzas comente Pramentelu, in italianu Pimentel) est unu comunu de 1.238 abitantes de sa prov\u00ecntzia de Sud Sardigna."}
{"id": "3820", "revid": "587", "url": "https://sc.wikipedia.org/wiki?curid=3820", "title": "Pula", "text": "Pula est unu comunu de 7.200 abitantes de sa tzittadi metropolitana de Casteddu."}
{"id": "3821", "revid": "2404", "url": "https://sc.wikipedia.org/wiki?curid=3821", "title": "Vars\u00e0via", "text": "Vars\u00e0via (in polonesu: \"Warszawa\") est sa prus tzitade manna e capitale de Pol\u00f2nia dae su 1596. Est puru sa sede de su presidente de sa Rep\u00f9blica, de su Parlamentu e de su restu de sas autoridades tzentrales. Contaiat una populatzione de unos 1.745.000 bividores\u200b (in su 2014), cosa chi nde faghet sa de sete tzitades prus populadas dae s'Unione Europea, e arribbaiat a unos 3.101.000 bividores in s'\u00e0rea metropolitana.\nS'ist\u00f2ria de sa tzitade torrat a coa a sa fine de su s\u00e8culu XIII, cando fiat una bidda pitica de piscadores. In su 1569, su re Sigismundu III aiat trasladadu sa corte sua paris cun sa capitale polaca dae Crac\u00f2via a in ie. Unu tempus fiat descrita comente sa \u00abParigi de su Norte\u00bb e fiat cunsiderada una de is prus tzitades bellas de su mundu in antis in sa Segunda Gherra Mundiale.\u200b Bombardada a cumintzu de s'invasione tedesca in 1939, sa tzitade aiat fatu resist\u00e8ntzia. Is deportatziones de sa populatzione giudea a is campos de cuntzentramentu aiant provocadu s'abolotu de su ghetu de Vars\u00e0via in su 1943 e s'iscagiamentu de su ghetu a pustis de unu mese de cumbatimentos. Un'abolotu generale in Vars\u00e0via intre su mese de austu e santugaine de su 1944 aiat batidu a una devastu fntzas prus mannu de sa tzitade, giai addanniada meda. Vars\u00e0via aiat achiridu su t\u00ectulu nou de \u00abTzitade Fenis\u00bb a causa de s'ist\u00f2ria sua longa e fraigu torra cumpletu a pustis de sa Segunda Gherra Mundiale, chi aiat lassadu in ruinas prus de su 85% de is f\u00e0bricos.\nVars\u00e0via est sa sede de Frontex, sa gu\u00e0rdia de fronteras europea. Vars\u00e0via est fintzas una de is prus tzitades metropolitanas din\u00e0micas de Europa.\u200b In su 2012, s'Unidade de intelligh\u00e8ntzia de The Economist aiat classificadu in Vars\u00e0via comente sa de 32 prus tzitades abit\u00e0biles de su mundu.\u200b In su 2017, sa tzitade aiat ocupadu sa de 4 posiduras in sa categoria \"Amistosa pro sos afares\" e sa de 8 in \"Capitale umanu e istile de vida\".\u200b Puru s'est classificada comente una de is prus tzitades abit\u00e0biles de s'Europa Tzentrale e Orientale e est unu de is tzentros printzipales economicu-finantzieris e culturales de Europa.\nSu tzentru ist\u00f2ricu de Vars\u00e0via fiat istadu decraradu Patrim\u00f2niu de s'Umanidade dae s'UNESCO in su 1980. Vars\u00e0via est connota fintzas pro tratados v\u00e0rios comente: su Patu de Vars\u00e0via, sa Cunventzione de Vars\u00e0via e su Tratadu de Vars\u00e0via."}
{"id": "3823", "revid": "7227", "url": "https://sc.wikipedia.org/wiki?curid=3823", "title": "Gadoni/campidanesu", "text": "Bidda de sa Prov\u00ecntzia de N\u00f9goro fundada in su 1400 circa dae unu pastori artzanesu, contat a su mancu 8-900 personas. Su n\u00f2mini suu derivat dae s'espressioni \"G\u00e0udiu 'onu\"; godu de saludi bona. Gadoni est famosa pro sa minera de arr\u00e0mini in localidadi Funtana Raminosa, ca in passau at garantiu benesseri et trebbaxu a sa bidda (Gadoni est arribbada a t\u00e8nniri a su mancu 2000 personas, fra sa bidda e su vill\u00e0ggiu minerariu). Comu, purtroppu, sa minera non est prus in atividadi, ma funtzionat comenti parcu geominer\u00e0riu apertu pro is visitadoris e is turistas. Sa zona de Gadoni est bell\u00ecssima, et specialmenti sa zona de Cor\u00f2ngia, unu fra is prus bellus boscus de su mundu. Su territ\u00f2riu de Gadoni partit dae su monti Artzanadolu (1200 m) a su confini cun Aritzo e arribat fintzas a su Flumendosa, confinanti cun Seulu. Gadoni at tentu medas personas famosas, comenti Antiogu Polla, illustri fil\u00f2sofu sardu, e Marc'Antoni Ghiani, su chi at ocitu su visurrei spagnolu. Gadoni, bidda de genti orgoliosa, at tentu medas bandidus, fraitzus e malus ad aciapari, in mesu a cui su prus chi at fatu penari sa giust\u00ectzia istr\u00e0ngia est ist\u00e8tiu Torracorti, bandidu fra is prus fraitzus et chi at fatu amachiari metadi de is carabineris de s'es\u00e8rcitu italianu. Sa m\u00e8ngius ora pro bisitari Gadoni est a is primus diis de Nadali (Dic\u00e8mbri), candu ddu est sa festa de Pr\u00e8ndas de Ierru; et su 29 de Tr\u00e8ulas, pro sa festa de Santa Marta."}
{"id": "3832", "revid": "587", "url": "https://sc.wikipedia.org/wiki?curid=3832", "title": "Quart\u00f9cciu", "text": "Quart\u00f9cciu o Cuartuciu (in italianu \"Quartucciu\") est unu comunu de 11.418 abitantes de sa Meria de Casteddu."}
{"id": "3833", "revid": "587", "url": "https://sc.wikipedia.org/wiki?curid=3833", "title": "S\u00e0dili", "text": "S\u00e0dili (in italianu \"Sadali\") est una bidda de sa prov\u00ecntzia de Sud Sardigna in sa Barbagia de Seulu, s'agatat a 705 metros in pitzu su mare e jughet 1.054 bividores."}
