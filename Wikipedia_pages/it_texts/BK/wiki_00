{"id": "9308214", "revid": "617444", "url": "https://it.wikipedia.org/wiki?curid=9308214", "title": "Stazione di Arpaia-Airola-Sant'Agata", "text": ""}
{"id": "9308218", "revid": "810736", "url": "https://it.wikipedia.org/wiki?curid=9308218", "title": "Girighiz", "text": "Girighiz \u00e8 una serie di strisce a fumetti di sofisticato umorismo creata dal fumettista italiano Enzo Lunari nel 1965.\nIl fumetto prende il nome dal protagonista Girighiz, un cavernicolo della preistoria alle prese con problemi quotidiani che sono un pretesto per rivolgere una critica sociale e politica ai temi moderni.\nStoria editoriale.\nLa prima striscia della serie \u00e8 apparsa, quasi casualmente, nell'agosto 1965 sul quinto numero della rivista \"Linus\": dieci strisce a comporre due pagine. Sullo stesso numero di \"Linus\" erano state pubblicate anche le strisce del fumetto \"B.C.\", dell'autore statunitense Johnny Hart che per temi trattati e ambientazione ricordano molto \"Girighiz\" anche se, quest'ultimo, viene sviluppato con una grafica maggiormente ricca che, pur mantenendo la bidimensionalit\u00e0 degli sfondi comune a molte altre opere, tra cui i \"Peanuts\", tratteggia i personaggi con dettagli curatissimi e disegnati con il pennino invece che con il pennello. I personaggi sono rappresentati in modo caricaturale con fattezze sgraziate e grottesche.\nInizialmente le strisce si susseguivano nella pagina legandosi con continuit\u00e0 narrativa evolvendosi ben presto in tavole maggiormente articolate, che hanno costituito veri e propri racconti. \"Girighiz\" ha continuato a essere pubblicato, sempre su \"Linus\", fino al numero 257 del 1986.\nNel 1972 le strisce dei primi anni sono state raccolte in volume.\nLe prime strisce hanno molto in comune con il fregio di un capitello proveniente della demolita cerchia interna delle mura di Porta Romana di Milano nel quale viene rappresentato sant'Ambrogio che scaccia i nemici.\nTrama e ambientazione.\nNelle strisce viene rappresentata la vita dell'uomo primitivo, ma nonostante l'ambientazione preistorica, i paesaggi desertici e il misero aspetto dei protagonisti, la vita e l'organizzazione della trib\u00f9 \u00e8 simile a quella moderna, con le stesse dinamiche sociali e politiche, che servono quale pretesto narrativo perl'arguta satira dell'autore. Lunari, infatti, si accanisce contro il malcostume e i difetti dell'Italia moderna popolata di furbetti, di corrotti, di bigotti e di inetti amministratori.\nPersonaggi.\nOltre al protagonista, Girighiz, compaiono una serie di comprimari:\nAppare sovente nelle storie un enorme mammuth. "}
{"id": "9308232", "revid": "1684799", "url": "https://it.wikipedia.org/wiki?curid=9308232", "title": "Andres Dumitrescu", "text": "Carriera.\nDopo aver trascorso il 2019 nelle giovanili di e , nel gennaio 2020 si \u00e8 trasferito allo . Ha esordito in Liga I con il Sepsi il 23 novembre 2020 contro il .\nStatistiche.\nPresenze e reti nei club.\n\"Statistiche aggiornate al 19 febbraio 2022.\""}
{"id": "9308241", "revid": "125798853", "url": "https://it.wikipedia.org/wiki?curid=9308241", "title": "Call of the South Seas", "text": "Call of the South Seas \u00e8 un film statunitense del 1944 diretto da John English.\nTrama.\nLa principessa Tahia, una bellissima idealista polinesiana francese, si innamora di una spia americana la cui missione \u00e8 far estradare un criminale americano che vive in grande stile sull'isola del Pacifico meridionale."}
{"id": "9308244", "revid": "1442080", "url": "https://it.wikipedia.org/wiki?curid=9308244", "title": "Iridio Mantovani", "text": "Biografia.\nNacque ad Ancona nel 1899, figlio di Adelino e Maria Carpene. Allievo del Collegio Militare di Roma, nel gennaio 1918 si arruol\u00f2 volontario nel battaglione ciclisti del 7\u00ba Reggimento bersaglieri. Frequentato un corso nella Regia Accademia Militare di Modena venne nominato aspirante ufficiale di complemento nell'agosto successivo e ritornava in zona di operazioni con il III Battaglione del 7\u00ba Reggimento bersaglieri, passando poi con la promozione a sottotenente all'11\u00ba Reggimento bersaglieri. Posto in congedo nel settembre 1920, nel maggio 1929 venne promosso tenente. Nell\u2019ottobre 1935 fu messo a disposizione della Milizia Volontaria Sicurezza Nazionale per l'inquadramento delle unit\u00e0 CC.NN. mobilitate per le esigenze dell'Africa Orientale. Fu assegnato, con il grado di capomanipolo, alla 219\u00aa Legione CC.NN. della 6\u00aa Divisione CC.NN. \"Tevere\", con la quale sbarc\u00f2 a Mogadiscio, nella Somalia italiana, il 28 dicembre dello stesso anno. Durante la guerra d'Etiopia partecip\u00f2 alle azioni offensive di Neghelli, dell'Ogaden e dell'Harrar. Cadde in combattimento a Dukkam, durante le grandi operazioni di polizia coloniale, il 7 luglio 1936, e fu decorato con la medaglia d'oro al valor militare alla memoria."}
{"id": "9308249", "revid": "125798989", "url": "https://it.wikipedia.org/wiki?curid=9308249", "title": "Nick Belle", "text": ""}
{"id": "9308254", "revid": "1451528", "url": "https://it.wikipedia.org/wiki?curid=9308254", "title": "Lago Napaktulik", "text": "Il Lago Napaktulik, precedentemente chiamato \"Lago Takiyuak\" o \"Lago Takijuq\" \u00e8 l'ottavo lago pi\u00f9 grande del Nunavut, in Canada. Si trova a 173 km a sud di Kugluktuk ed \u00e8 la sorgente del fiume Hood. La sua superfice \u00e9 di 1.080 km quadri. "}
{"id": "9308257", "revid": "1310927", "url": "https://it.wikipedia.org/wiki?curid=9308257", "title": "Ibrahima K\u00e9b\u00e9", "text": "Carriera.\nCresciuto nel settore giovanile del , ha esordito in prima squadra il 13 giugno 2020 disputando l'incontro di Segunda Divisi\u00f3n pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 19 febbraio 2022.\""}
{"id": "9308258", "revid": "1652134", "url": "https://it.wikipedia.org/wiki?curid=9308258", "title": "Cosma Spessotto", "text": "Assassinato durante la guerra civile di El Salvador, \u00e8 stato proclamato beato dalla Chiesa cattolica nel 2022.\nBiografia.\nInfanzia e giovent\u00f9.\nNacque nel 1923 a Mansu\u00e8, piccolo centro della provincia di Treviso, terzo di dieci figli nati da Vittorio Spessotto e Giuseppina Zamuner, una coppia di contadini molto religiosi. Due giorni dopo la sua nascita venne battezzato con il nome di Sante.\nFu la zia paterna, Maria, una monaca costretta a ritirarsi dalla vita religiosa dopo aver contratto una malattia ossea, ad aver dato il principale apporto alla crescita cristiana del piccolo Sante e di tutti gli altri suoi nipoti. Fu dopo aver ricevuto la Cresima a nove anni che Sante manifest\u00f2 al padre il desiderio di entrare in seminario, desiderio al quale dovette inizialmente rinunciare a causa degli scarsi mezzi economici familiari.\nGli studi in seminario.\nFu solo dopo qualche anno, a seguito di una missione popolare in paese dei frati francescani del Santuario della Madonna dei Miracoli di Motta di Livenza che Sante pot\u00e9 iniziare gli studi sacerdotali: il 3 settembre del 1935 lasci\u00f2 il paese natale per il convento di San Daniele a Lonigo.\nIl 16 settembre 1939 Sante inizi\u00f2 il suo anno di noviziato come chierico. Ricevette l'abito francescano e con il cambio di nome opt\u00f2 per \"Cosma\", in onore di uno dei primi martiri cristiani: tutto questo avvenne nel convento di San Pancrazio a Barbarano Vicentino. Dopo l'anno di noviziato, il 17 settembre 1940 frate Cosma emise la prima professione dei voti monastici, promettendo di vivere secondo la regola di san Francesco.\nIl periodo della formazione filosofica e teologica di frate Cosma coincise con la seconda guerra mondiale. Il suo primo anno di studi umanistici lo pass\u00f2 presso il convento del santuario di Sant'Antonio a Gemona del Friuli; gli eventi bellici costrinsero per\u00f2 gli studenti a trasferirsi nel convento di San Francesco di Padova. Cosma segu\u00ec l'ultimo anno di filosofia di nuovo a Barbarano Vicentino, dove gli studenti erano stati trasferiti per evitare i rischi dei bombardamenti aerei.\nSegu\u00ec invece il primo anno di teologia presso il convento del santuario della Madonna di Rosa a San Vito al Tagliamento, dove fu operato a causa di un'ulcera: a causa della precaria situazione dovuta alla guerra, il paziente fu costretto a sopportare l'operazione senza l'ausilio di alcun tipo di anestesia.\nLa guerra costrinse frati e studenti a rifugiarsi nuovamente nel convento di Barbarano Vicentino, dove Cosma fece la perpetua consacrazione il 19 marzo 1944. Convento e santuario furono distrutti da due bombardamenti, avvenuti il 31 dicembre 1944 e il 22 marzo 1945.\nSacerdozio.\nFrate Cosma, dopo aver sostenuto gli studi finali, fu ordinato sacerdote il 27 giugno 1948 nella basilica di Santa Maria della Salute a Venezia per mano del patriarca di Venezia Adeodato Piazza. Fin dai tempi del collegio aveva manifestato il desiderio di andare un giorno missionario in terre lontane: all'epoca la Provincia Italiana dei Francescani aveva una missione nella Cina centrale, dove egli chiese pi\u00f9 volte di essere inviato, nonostante l'opposizione della famiglia. La sua richiesta fu pi\u00f9 volte respinta e la salita al potere di Mao Zedong nel 1949 lo costrinse a desistere.\nIn El Salvador.\nPadre Cosma fu perci\u00f2 inviato in America centrale dopo una richiesta pervenuta all'Ordine dei Frati minori dai vescovi della zona, in difficolt\u00e0 a causa di una penuria di sacerdoti. Insieme ad altri due confratelli part\u00ec dal porto di Genova il 9 marzo 1950 per giungere a La Uni\u00f3n, in El Salvador, il 4 aprile seguente.\nA padre Cosma fu assegnata la parrocchia di San Pedro Nonualco nel dipartimento di La Paz; qui organizz\u00f2 gruppi di preghiera tra i fedeli, nonch\u00e9 direttive per svolgere attivit\u00e0 e collette per acquistare cinque campane per la chiesa della parrocchia, che arrivarono dall'Italia. Tre anni dopo, l'8 ottobre 1953, fu trasferito in un altro comune del dipartimento, San Juan Nonualco.\nPrimo compito di padre Cosma fu la ricostruzione della chiesa, in rovina al momento del suo arrivo; la costruzione di un nuovo edificio, pi\u00f9 moderno, inizi\u00f2 il 2 giugno 1960 con la posa della prima pietra da parte di monsignor Pedro Arnoldo Aparicio y Quintanilla, vescovo della diocesi di San Vicente dalla quale dipendeva la parrocchia; i lavori terminarono 24 anni dopo.\nDa segnalare anche il fatto che introdusse per la prima volta nel paese centroamericano la coltivazione di alcune specie di vitigni provenienti dalla sua terra natale.\nIn quegli anni Spessotto si trov\u00f2 costantemente a denunciare le ingiustizie commesse durante la guerra civile salvadoregna, aiutando poveri e bisognosi. Si distinse anche nel dare sepoltura cristiana ai cadaveri degli assassinati lasciati per le strade, esponendosi in questo modo alle autorit\u00e0: il frate non faceva distinzione tra le parti, dicendo: \u00abLi ho battezzati tutti, sono tutti figli di Dio\u00bb; inoltre aiut\u00f2 catechisti e sacrestani a costruire le proprie case e non risparmi\u00f2 mai gli sforzi per visitare i malati e i bisognosi in qualsiasi momento.\nAlla fine di maggio 1980 fu ricoverato al Policlinico salvadoregno a causa di complicazioni al fegato: gli fu diagnosticata la leucemia, che lo costrinse ad un periodo di convalescenza.\nMorte.\nPadre Cosma, a causa di tutto questo, fin\u00ec sotto il mirino delle autorit\u00e0, cominciando a ricevere minacce di morte e lettere anonime. Sabato 14 giugno 1980 alle ore 19, , mentre stava pregando prima di officiare la santa messa per la propria guarigione, fu ucciso a colpi di arma da fuoco da ignoti davanti all'altare maggiore della sua chiesa parrocchiale. Un omicidio simile a quello, avvenuta meno di tre mesi prima, sempre in El Salvador, dell'arcivescovo \u00d3scar Romero.\nPur sentendosi da tempo in pericolo, nei mesi precedenti si era rifiutato di lasciare la parrocchia, scrivendo, poco prima di morire, un testamento spirituale in cui accettava il proprio martirio perdonando i propri carnefici ed esortando i suoi parrocchiani a essere valorosi soldati di Cristo, con la promessa che avrebbe continuato ad aiutarli dal paradiso.\nProcesso di canonizzazione.\nIl processo per la canonizzazione di Spessotto \u00e8 stato aperto dalla diocesi di Zacatecoluca il 17 luglio 1999, con la dichiarazione di \"nihil obstat\" (\"niente contro\") da parte del vescovo locale (prima tappa ufficiale del procedimento di santit\u00e0) e l'approvazione ufficiale all'inizio della causa era stata concessa. Il processo diocesano si \u00e8 aperto il 14 giugno 2000 e si \u00e8 concluso il 14 giugno 2001.\nLa causa \u00e8 stata ufficialmente accettata dalla Santa Sede il 4 aprile 2003, quando la Congregazione delle cause dei santi ha approvato il processo per ulteriori indagini, dopo la quale Padre Cosma \u00e8 stato intitolato Servo di Dio da papa Giovanni Paolo II. Il 26 maggio 2020 \u00e8 stato annunciato dalla Santa Sede che papa Francesco aveva approvato la sua beatificazione, con data della cerimonia da stabilire una volta passata la pandemia di COVID-19; il 27 agosto 2021 \u00e8 stato annunciato che il rito di beatificazione si sarebbe celebrato il 22 gennaio 2022 insieme a quella di altri tre martiri della guerra civile .\nLa cerimonia di beatificazione si \u00e8 tenuta a San Salvador, nella data prevista, presieduta dal cardinale Gregorio Rosa Ch\u00e1vez, delegato pontificio nel paese."}
{"id": "9308289", "revid": "1581204", "url": "https://it.wikipedia.org/wiki?curid=9308289", "title": "Bridge of Sighs", "text": "Bridge Of Sighs (1974) \u00e8 il secondo album di \"Robin Trower\", pubblicato dall'etichetta discografica Chrysalis e prodotto Matthew Fisher, altro ex Procol Harum. L'album mantiene la classica formazione a tre chitarra/basso/batteria del precedente Twice Removed from Yesterday e ottenne un grande successo commerciale negli Stati Uniti; brani come \"\"Bridge of Sighs\", \"Too Rolling Stoned\", \"Little Bit of Sympathy\" e la trascinante \"Day of the Eagle\"\" sono diventate i punti cardine dei concerti dal vivo."}
{"id": "9308301", "revid": "2009138", "url": "https://it.wikipedia.org/wiki?curid=9308301", "title": "Freestyle ai XXIV Giochi olimpici invernali - Ski cross maschile", "text": "La gara di ski cross maschile di freestyle dei XXIV Giochi olimpici invernali di Pechino si \u00e8 svolta il 18 febbraio 2022 presso la stazione sciistica Genting Snow Park di Zhangjiakou.\nLo sciatore svizzero Ryan Regez ha conquistato la medaglia d'oro, mentre l'argento e il bronzo sono andati rispettivamente al connazionale Alex Fiva e al russo Sergej Ridzik."}
{"id": "9308302", "revid": "583609", "url": "https://it.wikipedia.org/wiki?curid=9308302", "title": "Kevin McKenzie", "text": "Biografia.\nUltimo di undici figli, Kevin McKenzie ha studiato danza alla Washington School of Ballet e nel 1972 ha vinto la medaglia d'argento al concorso internazionale di balletto di Varna; dopo la vittoria si \u00e8 unito al Washington Ballet, con cui ha fatto il suo debutto ne \"Les Sylphides\" al Kennedy Center. Dopo due anni con la compagnia nel 1974 si \u00e8 unito al Joffrey Ballet in veste di primo ballerino. Cinque anni pi\u00f9 tardi \u00e8 stato scritturato dall'American Ballet Theatre (ABT) come solista e nel 1980 \u00e8 stato promosso ad \"\u00e9toile\" della compagnia.\nCon l'ABT, McKenzie ha danzato tutti i maggiori ruoli maschili del repertorio, tra cui Solor ne \"La Bayadere\", il principe in \"Cenerentola\", Franz in \"Copp\u00e9lia\", Basilio ed Espada nel \"Don Chisciotte\", Albrecht in \"Giselle\", Romeo e Mercuzio in \"Romeo e Giulietta\", il principe Desiderio ne \"La bella addormentata,\" Siegfried ne \"Il lago dei cigni\" e James ne \"La Sylphides\". Parallelamente alla carriera da ballerino, durante gli anni ottanta McKenzie ha cominciato a creare coreografie originali, realizzando \"Groupo Zambaria\" (1984) e \"Liszt \u00c9tudes\" (1991) per il New Amsterdam Ballet, \"Lucy and the Count\" (1992) per il Washington Ballet e nuovi allestimenti de \"Lo schiaccianoci\" (1993), \"Don Chisciotte\" (1994), \"Il lago dei cigni\" (2000) e \"Raymonda\" (2004). Dopo l'addio alle scene nel 1991, McKenzie \u00e8 tornato per un anno al Washington Ballet come direttore associato, mentre nel 1992 \u00e8 stato nominato direttore artistico dell'ABT.\nMcKenzie \u00e8 diventato direttore in un momento difficile per la compagnia, sull'orlo della bancarotta e con oltre cinque milioni di dollari di debito. Nel corso degli anni novanta \u00e8 riuscito a rivitalizzare l'ABT con le sue nuove versioni de \"Lo schiaccianoci\" e \"Don Chisciotte\", riuscendo anche a ridare lustro alla compagnia facendo danzare come ospiti ballerini del calibro di\u00a0Julio Bocca, Jose Manuel Careno, Vladimir Malakhov, Ethan Stiefel, Alessandra Ferri e Irina Dvorovenko. Se da una parte la presenza di stelle del balletto \u00e8 riuscita a salvare l'ABT dal tracollo finanziario, dall'altra durante il primo decennio sotto la sua direzione la compagnia non ha quasi pi\u00f9 formato nuove leve, rimanendo cos\u00ec a corto di nuovi ballerini. Per risolvere il problema, McKenzie ha stretto un profondo sodalizio con la Jacqueline Kennedy Onassis School, che ha formato molti dei futuri ballerini dell'ABT. Tra i maggiori ballerini affermatisi sotto la direzione artistica di McKenzie si ricordano Gillian Murphy, David Hallberg, Marcelo Gomes ed Herman Cornejo. Dopo trent'anni come direttore artistico dell'American Ballet Theatre, nel marzo 2021 \u00e8 stato annunciato il suo ritiro dalla compagnia al termine della stagione 2021/2022.\n\u00c8 sposato con l'ex prima ballerina Martine van Hamel."}
{"id": "9308305", "revid": "6923", "url": "https://it.wikipedia.org/wiki?curid=9308305", "title": "Ordine della Bandiera Nazionale (Corea del Nord)", "text": "L'Ordine della Bandiera Nazionale () \u00e8 un'onorificenza nordcoreana. \u00c8 l'ordine pi\u00f9 antico del paese, essendo stato istituito nel 1948, appena sei settimane dopo la fondazione dello Stato.\nL'ordine viene assegnato sia a individui che a organizzazioni per premiare i servizi di tipo militare, politico, culturale ed economico. L'ordine, suddiviso in tre classi, viene conferito automaticamente ai destinatari dei titoli di Eroe della Repubblica ed Eroe del Lavoro e ai destinatari dell'Ordine della Libert\u00e0 e dell'Indipendenza e dell'medaglia d'onore del soldato nella classe appropriata. I beneficiari hanno diritto a privilegi come uno stipendio annuo e trasporto pubblico gratuito.\nI destinatari includono i leader Kim Il-sung e Kim Jong-il e altri notabili. Tra gli insigniti stranieri vi sono Fidel Castro, Hosni Mubarak e Mohammed Siad Barre.\nStoria.\nL'ordine \u00e8 stato istituito con l'emanazione del decreto del 12 ottobre 1948 dell'Assemblea popolare suprema della Repubblica Popolare Democratica di Corea. \u00c8 il secondo ordine pi\u00f9 alto della Corea del Nord, dopo l'Ordine di Kim Il-sung e l'Ordine di Kim Jong-il che condividono il primo posto. Secondo alcune fonti, durante la guerra di Corea, i distintivi sono stati prodotti in Cecoslovacchia.\nClassi.\nL'Ordine dispone delle seguenti classi di benemerenza:\nAssegnazione.\nL'ordine pu\u00f2 essere assegnato a individui, organizzazioni e imprese per premiare i risultati ottenuti nel servizio militare o nel lavoro politico, culturale o economico. Viene anche assegnato agli ufficiali del Partito del Lavoro di Corea dopo un certo periodo di servizio (25 anni per la I classe, 20 anni per la II classe e 15 anni per la III classe).\nL'ordine, suddiviso in tre classi, viene conferito automaticamente ai destinatari dei titoli di Eroe della Repubblica ed Eroe del Lavoro. I destinatari dell'Ordine della Libert\u00e0 e dell'Indipendenza ricevono anche l'Ordine della Bandiera Nazionale della stessa classe mentre i destinatari della medaglia d'onore del soldato ricevono l'Ordine della Bandiera Nazionale in una classe inferiore. Gli insigniti hanno il diritto di utilizzare gratuitamente i mezzi pubblici e quelli disabili e pensionati ricevono uno stipendio annuo.\nFino agli anni '60 era una decorazione di alta classe con un numero limitato di riconoscimenti ma, dagli anni '70, il numero di insigniti \u00e8 aumentato notevolmente e lo status interno della medaglia \u00e8 fortemente diminuito. Dagli anni '80, la colonna del numero di serie sul rovescio del distintivo \u00e8 stata eleminata dopo diversi tentativi di scrivere il numero di serie utilizzando le consonanti hang\u016dl a causa dell'eccessiva quantit\u00e0 di premi.\nI distintivi dell'ordine vengono indossati sul lato sinistro del petto con un fissaggio a vite o a spilla, senza nastro. Per le divise, sono fornite delle barrette."}
{"id": "9308306", "revid": "1942768", "url": "https://it.wikipedia.org/wiki?curid=9308306", "title": "Tasto opzione", "text": ""}
{"id": "9308307", "revid": "486946", "url": "https://it.wikipedia.org/wiki?curid=9308307", "title": "Capanne sudatorie", "text": ""}
{"id": "9308309", "revid": "1719883", "url": "https://it.wikipedia.org/wiki?curid=9308309", "title": "Divinazioni", "text": ""}
{"id": "9308312", "revid": "1719883", "url": "https://it.wikipedia.org/wiki?curid=9308312", "title": "Selva oscura", "text": ""}
{"id": "9308321", "revid": "148107", "url": "https://it.wikipedia.org/wiki?curid=9308321", "title": "Trietilboroidruro di sodio", "text": "Il trietilboroidruro di sodio \u00e8 un composto organoboro con la formula NaBH(C2H5)3. \u00c8 un solido piroforico incolore disponibile in commercio in soluzione di toluene, a differenza del relativo trietilboroidruro di litio (LiBH(C2H5)3) che \u00e8 generalmente venduto come soluzione di THF. \u00c8 comunemente usato per l'attivazione riduttiva di catalizzatori omogenei, convertendo gli alogenuri metallici in idruri. Il trietilboroidruro di sodio \u00e8 stato preparato trattando un impasto toluenico caldo di idruro di sodio con trietilborano. L'analogo del trimetilboroidruro, che si presume strutturalmente simile al trietilboroidruro, adotta una struttura tetramerica in soluzione di toluene"}
{"id": "9308322", "revid": "125800220", "url": "https://it.wikipedia.org/wiki?curid=9308322", "title": "Calling All Marines", "text": "Calling All Marines \u00e8 un film statunitense del 1939 diretto da John H. Auer.\nTrama.\n\"Blackie\" Cross, membro di una banda mafiosa si arruola nei Marines per aiutare il suo capo Big Joe Kelly a rubare piani segreti per un siluro aereo."}
{"id": "9308324", "revid": "1719883", "url": "https://it.wikipedia.org/wiki?curid=9308324", "title": "Viaggio sciamanico", "text": ""}
{"id": "9308328", "revid": "1719883", "url": "https://it.wikipedia.org/wiki?curid=9308328", "title": "Metamorfosi (letteratura)", "text": ""}
{"id": "9308329", "revid": "797136", "url": "https://it.wikipedia.org/wiki?curid=9308329", "title": "Jerry Mawihmingthanga", "text": ""}
{"id": "9308330", "revid": "126000086", "url": "https://it.wikipedia.org/wiki?curid=9308330", "title": "Fresh (film 2022)", "text": "Fresh \u00e8 una commedia thriller americana del 2022 diretta da Mimi Cave, al suo debutto alla regia, e ha come protagonisti Daisy Edgar-Jones e Sebastian Stan. Il film, da una sceneggiatura di Lauryn Kahn, \u00e8 una coproduzione tra Legendary Pictures e Hyperobject Industries insieme ad Adam McKay, Kevin J. Messick e Maeve Cullinane.\n\"Fresh\" \u00e8 stato presentato in anteprima al Sundance Film Festival il 20 gennaio 2022 ed \u00e8 prevista l'uscita del film distribuito da Searchlight Pictures su Hulu il 4 marzo 2022. Il film \u00e8 stato generalmente ben accolto dal pubblico.\nTrama.\nGli orrori degli appuntamenti d'oggi visti attraverso la sprezzante lotta di una giovane donna per sopravvivere agli insoliti gusti del suo nuovo ragazzo.\nProduzione.\nNel luglio del 2020, fu annunciato che Mimi Cave avrebbe diretto il film basato su una sceneggiatura di Lauryn Kahn, con Adam McKay e la sua Hyperobject Industries come produttori insieme a Legendary Pictures. Nel settembre 2020, Daisy Edgar-Jones entra nel cast. Sebastian Stan viene scelto a ottobre mentre Jonica T. Gibbs a dicembre 2020. \nLa riprese del film si sono svolte dal 3 febbraio al 17 marzo 2021 nella Columbia Britannica, in Canada. \nAlex Somers ha composto la colonna sonora del film. \nDistribuzione.\n\"Fresh\" \u00e8 stato presentato in anteprima al Sundance Film Festival il 20 gennaio 2022. Durante lo stesso anno, prima della premiere al Sundance Film Festival, Searchlight Pictures ha acquistato i diritti di distribuzione mondiale del film che distribuir\u00e0 su Hulu negli Stati Uniti a partire dal 4 marzo 2022. In America Latina sar\u00e0 in anteprima su Star+ mentre in tutti gli altri territori pi\u00f9 tardi in primavera su Disney+ via Star. \nAccoglienza.\nSu Rotten Tomatoes, sito web che raccoglie recensioni, l'85% delle 84 recensioni dei critici sono positive, con un voto medio di 7,2/10. Sulla pagina dedicata al film del sito si legge: \"Tanto avvincente quanto sconvolgente, \"Fresh\" prepara un provocatorio pasto servendosi dell'orrore degli appuntamenti d'oggi\". Metacritic, che usa una media ponderata, ha assegnato al film un punteggio di 65 su 100 basato su 16 critici, indicando \"recensioni generalmente favorevoli\"."}
{"id": "9308331", "revid": "6923", "url": "https://it.wikipedia.org/wiki?curid=9308331", "title": "Raymond Severn", "text": "Biografia.\nRaymond Severn \u00e8 nato a Johannesburg, figlio del dottor Clifford Brill Severn (1890-1981). e della moglie sudafricana Rachel (nata Malherbe, 1897-1984). I suoi genitori erano emigrarono dal Sudafrica a Los Angeles dopo la sua nascita. Aveva sette fratelli che erano tutti attori bambini: Venetia Severn, Clifford Severn, Yvonne Severn, Ernest Severn, Christopher Severn, William Severn e Winston Severn.\nCome i suoi fratelli Cliff e Winston, Raymond Severn ha giocato per la Nazionale di cricket degli Stati Uniti d'America.\nRaymond Severn ha interpretato il figlio di Paul Muni nel film del 1939 \"Non siamo soli\". Raymond e i suoi fratelli Ernset e Christopher recitarono tutti nel film del 1943 \"Joko l'australiano\".\nMorte.\nMor\u00ec a Granada Hills nel 1994."}
{"id": "9308337", "revid": "1719883", "url": "https://it.wikipedia.org/wiki?curid=9308337", "title": "Parola magica", "text": ""}
{"id": "9308346", "revid": "1652134", "url": "https://it.wikipedia.org/wiki?curid=9308346", "title": "Geremia Trinchese", "text": "Biografia.\nNacque a Nola, in provincia di Napoli, il 18 agosto 1906, figlio di Francesco e Annunziata Manganelli. Dopo aver conseguito il diploma di geometra presso l'Istituto tecnico di Caserta, nel luglio 1929 venne\u00a0chiamato a prestare servizio di leva nel Regio Esercito e, un anno dopo, fu promosso\u00a0sottotenente di complemento dell'arma di fanteria dopo avere frequentato il corso allievi ufficiali di Moncalieri. Ultimato\u00a0nel febbraio 1931 il servizio di prima nomina nel 38\u00b0 Reggimento fanteria, l'anno successivo\u00a0venne richiamato in servizio attivo per essere destinato al Regio corpo truppe coloniali della Tripolitania. Sbarcato in Libia nel marzo 1932, venne assegnato in servizio al XIX Battaglione eritreo. Nel settembre 1934 ottenne il trasferimento al Regio corpo truppe coloniali d'Eritrea e il 3 ottobre 1935, promosso\u00a0tenente a scelta ordinaria qualche tempo prima, pass\u00f2 il fiume Mareb per iniziare le operazioni belliche nella guerra d'Etiopia con il IV Battaglione\u00a0\"Toselli\". Cadde in combattimento nel corso della battaglia di Mai Ceu il 31 marzo 1936 e fu decorato con la medaglia d'oro al valor militare alla memoria."}
{"id": "9308348", "revid": "594360", "url": "https://it.wikipedia.org/wiki?curid=9308348", "title": "Park Ji-hu", "text": "\u00c8 conosciuta per i suoi ruoli da protagonista nel film del 2018 \"Beolsae\" e nella serie originale di Netflix del 2022, \"Non siamo pi\u00f9 vivi\".\nBiografia.\nNata a Taegu, in Corea del Sud, \u00e8 stata accettata nel dipartimento di teatro e cinema dell'Universit\u00e0 di Hanyang nel novembre 2021. Nel febbraio 2022 si \u00e8 diplomata alla Dongmoon High School."}
{"id": "9308349", "revid": "1318658", "url": "https://it.wikipedia.org/wiki?curid=9308349", "title": "Oliver Smith (scenografo)", "text": "Biografia.\nNato e cresciuto in Wisconsin, Oliver Smith studi\u00f2 alla Pennsylvania State University e nei primi anni quaranta si trasfer\u00ec a New York. Qui conobbe e divenne intimo amico di numerose figure di spicco del panorama artistico, tra cui Leonard Bernstein, Jerome Robbins, Carson McCullers, Agnes de Mille, George Davies e W. H. Auden. Ottenne un primo successo nel 1941 quando disegn\u00f2 le scenografie per il balletto di L\u00e9onide Massine \"Saratoga\", seguito da \"Rodeo\" della de Mille l'anno successivo.\nAttivo prevalentemente in campo teatrale, Smith cur\u00f2 le scenografie di dozzine di musical a Broadway, tra cui gli allestimenti originali di \"On the Town\" (1944), \"My Fair Lady\" (1956), \"Candide\" (1956), \"West Side Story\" (1957), \"The Sound of Music\" (1959), \"Camelot\" (1960), \"Hello, Dolly!\" (1964) e \"Dear World\" (1969). Per la sua attivit\u00e0 a Broadway ricevette venticinque candidature ai Tony Award, vincendone dieci. In campo cinematografico \u00e8 noto soprattutto come scenografo di \"Bulli e pupe\", che gli valse una \"nomination\" all'Oscar alla migliore scenografia.\nNel 1944 inizi\u00f2 un proficuo sodalizio con l'American Ballet Theatre, di cui fu co-direttore artistico dal 1945 al 1980 accanto a Lucia Chase e poi ancora tra il 1989 al 1992. Tra le sue numerose scenografie per la Metropolitan Opera House si ricordano un apprezzato allestimento de \"La traviata\" e, nel 1967, la prima messa in scena de \"Il lago dei cigni\" ad opera di una compagnia di danza statunitense."}
{"id": "9308355", "revid": "83531", "url": "https://it.wikipedia.org/wiki?curid=9308355", "title": "Il Boemo", "text": "Il Boemo \u00e8 un film del 2022 diretto da Petr V\u00e1clav. Tratto e ispirato alla vita del compositore Josef Myslive\u010dek e la sua carriera in Italia. Secondo la nota di regia, \"Il film racconta la storia di questo grande artista a cui l\u2019Italia ha dato tutto, immaginando quei passaggi della sua vita andati perduti attraverso i fatti storici, con l\u2019intento di ricostruire fedelmente lo spirito del suo tempo e la ricchezza dell\u2019Italia che a quell\u2019epoca fiorisce di corti e repubbliche desiderose di eccellere.\"\nTratto.\nL\u2019Italia nella seconda met\u00e0 del Settecento \u00e8 la capitale della musica, dove arrivano artisti e compositori da tutta Europa in cerca di successo nei teatri famosi. L\u2019artista pi\u00f9 celebre del momento \u00e8 il figlio di un mugnaio boemo di Praga, Josef Myslive\u010dek, detto \"Il Boemo\" per via del suo cognome ceco quasi impossibile da pronunciare in italiano. Compose numerose opere serie, oratori, oltre a sinfonie, concerti, e musica da camera, ottenne un successo straordinario nel mondo dell\u2019Opera, sognato anche dal suo giovane amico e ammiratore Wolfgang Amadeus Mozart. Myslive\u010dek compone per i cantanti pi\u00f9 acclamati dell'epoca, tra cui Caterina Gabrielli, Luigi Marchesi, Anton Raaff, Lucrezia Aguiari, e altri. \nMusica.\nOgni scena \u00e8 accompagnata da una scelta musicale di Myslive\u010dek, che comprende anche intere scene delle sue opere: \"Il Bellerofonte\", \"Romolo ed Ersilia\", \"Demetrio\", \"L'Olimpiade\". La musica del film \u00e8 stata registrata dall'orchestra barocca di Praga Collegium 1704 diretta da V\u00e1clav Luks, con solisti internazionali: Simona \u0160aturov\u00e1 (voce cantata di Caterina Gabrielli), Em\u00f6ke Bar\u00e1th, Raffaella Milanesi, Philippe Jaroussky, Krystian Adam, Giulia Semenzato, Juan Sancho, e altri. \nRiprese.\nLe riprese sono state effettuate a Praga, Brno, Venezia, Como, Genova, Roma, Napoli e Palermo. "}
{"id": "9308358", "revid": "663330", "url": "https://it.wikipedia.org/wiki?curid=9308358", "title": "Hotel Portofino", "text": "Hotel Portofino \u00e8 una miniserie televisiva britannica creata e sceneggiata da Matt Baker e diretta da Adam Wimpenny. La miniserie \u00e8 stata interamente pubblicata su BritBox nel Regno Unito il 27 gennaio 2022.\nProduzione.\nMatt Baker ha creato e scritto la miniserie nell'autunno 2020. La lavorazione e le riprese sono avvenute a Portofino, Fiume, Laurana e Rovigno nel 2021. Un adattamento letterario della miniserie, scritto da JP O'Connell, \u00e8 stato pubblicato nel dicembre 2021. BritBox ha pubblicato il trailer il 5 gennaio 2022.\nDistribuzione.\nBetaFilm Group si occupa della distribuzione internazionale della miniserie. Nel giugno 2021 \u00e8 stato annunciato che \"Hotel Portofino\" era stata venduta a BritBox e ITV, Sky Italia, Foxtel e PBS. Vendite estese a DR, SVT, NRK, Yle, S\u00fdn, e NPO nell\u2019ottobre seguente. \nIn Italia \u00e8 trasmessa su Sky Serie dal 28 febbraio al 14 marzo 2022."}
{"id": "9308366", "revid": "1581204", "url": "https://it.wikipedia.org/wiki?curid=9308366", "title": "Twice Removed from Yesterday", "text": "Robin Trower abbandonati i Procol Harum dopo la registrazione di Broken Barricades (1971), per un breve periodo suona con i Jude, ma poi forma una sua band con il batterista Reg Isidore e reclutando dai Jude il bassista e vocalist James Dewar. Nel 1973 realizza per la Chrysalis il suo primo album solista Twice Removed from Yesterday, prodotto da Matthew Fisher."}
{"id": "9308367", "revid": "228587", "url": "https://it.wikipedia.org/wiki?curid=9308367", "title": "Flavio Ottaviani", "text": "Biografia.\nNacque a Foligno, provincia di Perugia, nel 1911, figlio di Fausto e Iole Tradanti. Dopo aver conseguito la laurea in ingegneria presso l'universit\u00e0 di Roma\u00a0venne chiamato a prestare servizio militare di leva nel Regio Esercito, e frequentava la Scuola allievi ufficiali di complemento di Lucca nel novembre 1933 ne usc\u00ec con il grado di sottotenente dell'arma di artiglieria nel giugno 1934, assegnato al 9\u00b0 Reggimento artiglieria da campagna. Mobilitato\u00a0 nel marzo 1935 per esigenze legate alla situazione in Africa Orientale, part\u00ec volontario per l'Eritrea con il II Gruppo\u00a0cannoni da 65/17 della 2\u00aa Divisione CC.NN.\u00a0\"28 ottobre\", imbarcandosi a Napoli nell'agosto\u00a0successivo. A partire dal mese di ottobre prese parte alle operazioni belliche nel corso della guerra d'Etiopia, e cadde in combattimento a Passo Uarieu il 21 gennaio 1936 venendo insignito dapprima di una medaglia d'argento al valor militare successivamente trasformata, per \"motu proprio\" del re Vittorio Emanuele III in medaglia d'oro al valor militare alla memoria. Una caserma di Brescia, ospitante un reparto della Brigata meccanizzata \"Brescia\", ha portato il suo nome."}
{"id": "9308371", "revid": "583609", "url": "https://it.wikipedia.org/wiki?curid=9308371", "title": "John Field (ballerino)", "text": "Biografia.\nNato nel West Riding of Yorkshire, John Fielod studi\u00f2 danza sotto la supervisione di Edna Slocombe e Shelagh Elliott-Clarke a Liverpool. Dopo aver fatto il suo esordio sulle scene nel 1938, si trasfer\u00ec a Londra, dove termin\u00f2 la sua formazione alla Sadler's Wells Ballet School di Ninette de Valois. Dopo aver combattutto con la Royal Air Force tra il 1939 e il 1941 ritorn\u00f2 a danzare a Londra come primo ballerino del futuro Royal Ballet; in questi anni ebbe modo di ballare come partner di alcune delle pi\u00f9 importanti ballerine dell'epoca, tra cui Margot Fonteyn e Beryl Grey.\nNel 1946 fu tra i fondatori del Sadler's Wells Theatre Ballet, di cui fu direttore artistico fino al 1970; nello stesso anno divenne co-direttore artistico del Royal Ballet di Londra accanto a Kenneth MacMillan. Tuttavia, il rapido deterioramento del rapporto con MacMillan spinse Field a lasciare il Covent Garden dopo un solo anno e tra il 1971 e il 1974 Field fu direttore artistico del corpo di Ballo del Teatro alla Scala. Dopo il ritorno nel Regno Unito nel 1975, fu direttore artistico della Royal Academy of Dance e poi dell'English National Ballet."}
{"id": "9308373", "revid": "1718925", "url": "https://it.wikipedia.org/wiki?curid=9308373", "title": "Blu profondo 3", "text": "Blu profondo 3 (\"Deep Blue Sea 3\") \u00e8 un film del 2020 diretto da John Pogue.\nE' il terzo film della saga iniziando con \"Blu profondo\" nel 1999 e continuata con \"Blu profondo 2\" nel 2018.\nTrama.\nLa dottoressa Emma Collins trascorre sull'isola di Little Happy con il suo team la sua terza estate a studiare gli effetti del cambiamento climatico sugli squali bianchi.\nDistribuzione.\nIl film \u00e8 stato distribuito nelle sale cinematografiche a partire dal 28 luglio 2020."}
{"id": "9308376", "revid": "125801725", "url": "https://it.wikipedia.org/wiki?curid=9308376", "title": "Le Oreadi", "text": "Le Oreadi (\"Les Or\u00e9ades\") \u00e8 un dipinto a olio su tela di William-Adolphe Bouguereau, realizzato nel 1902. Dal 2010 l'opera \u00e8 esposta al museo d'Orsay di Parigi, dopo che venne donata dai discendenti dell'artista.\nDescrizione.\nQuesto dipinto neoclassico a tema mitologico \u00e8 l'ultimo grande capolavoro di Bouguereau. Nel quadro sono presenti molte figure femminili nude, le Oreadi, una caratteristica tipica dell'opera del Bouguereau. Nella mitologia greca, queste creature sono guidate da Artemide, la dea della Luna e della caccia, che preferisce stare nei versanti dei monti; per questo le Oreadi le fanno compagnia. Queste ninfe sono delle creature vivaci che vanno a caccia di animali selvatici, come i cinghiali e gli uccelli, armate di frecce. Sotto la guida di Artemide, le Oreadi si allineano dietro di lei in una forma luminosa: il dipinto le raffigura proprio mentre salgono verso il cielo sotto gli occhi stupiti di tre satiri lungo le rive di un fiume.\nSecondo il catalogo del Salone di Parigi del 1902, scritto da Ferdinand Humbert, \"le tenebre si dissipano e appare radiosa l'aurora che tinge di rosa la cima dei monti\". Le ninfe \"lasciano la terra\" e \"fanno ritorno ai loro regno e alle regioni eteree abitate dagli d\u00e8i\".\nIn questo quadro, William-Adolphe Bouguereau dimostra il suo interesse profondo verso le sue opere tradizionali e accademiche in un vero inno alla \"giovent\u00f9 del tempo\". Un'altra delle sue opere, \"L'assalto\", venne dipinta nello stesso stile de \"Le Oreadi\", cos\u00ec da mostrare l'espressione naturale del corpo umano e le sue pose. Le figure mitologiche di questa tela mostrano il lato erotico dell'opera di Bouguereau, una fantasia dei satiri che osservano le ninfe che si levano in aria. Gli esperti rimasero esterrefatti da quest'opera e la definirono un capolavoro. L'opera \u00e8 una delle ultime che furono dipinte dall'artista della Roccella e segna anche la fine simbolica dell'accademismo al Salone parigino."}
{"id": "9308406", "revid": "465169", "url": "https://it.wikipedia.org/wiki?curid=9308406", "title": "River (Krystian Ochman)", "text": "River \u00e8 un singolo del cantante polacco Krystian Ochman, pubblicato il 3 febbraio 2022 su etichetta discografica Polydor.\nDescrizione.\nIl 14 gennaio 2022 \u00e8 stato confermato che con \"River\" Krystian Ochman avrebbe preso parte a \"Tu bije serce Europy! Wybieramy hity na Eurowizj\u0119 2022\", il programma di selezione del rappresentante della Polonia all'Eurovision Song Contest. Il brano \u00e8 stato pubblicato in digitale il successivo 3 febbraio. In occasione dell'evento, che si \u00e8 svolto il 19 febbraio, il cantante \u00e8 risultato il vincitore, diventando di diritto il rappresentante polacco a Torino."}
{"id": "9308409", "revid": "247222", "url": "https://it.wikipedia.org/wiki?curid=9308409", "title": "The Bobby Darin Story", "text": "The Bobby Darin Story \u00e8 un album raccolta del cantante statunitense Bobby Darin, pubblicato nel maggio 1961.\nDescrizione.\nL'album, prodotto da Ahmet Erteg\u00fcn, \u00e8 pubblicato dalla Atco, all'epoca facente parte della Atlantic.\nContiene brani dell'artista che erano stati messi in commercio nei tre anni precedenti."}
{"id": "9308415", "revid": "465169", "url": "https://it.wikipedia.org/wiki?curid=9308415", "title": "Guilty Pleasure (Mia Dim\u0161i\u0107)", "text": "Guilty Pleasure \u00e8 un singolo della cantante croata Mia Dim\u0161i\u0107, pubblicato il 20 febbraio 2022 su etichetta discografica Croatia Records.\nDescrizione.\nIl 17 dicembre 2021 \u00e8 stato confermato che con \"Guilty Pleasure\" Mia Dim\u0161i\u0107 avrebbe preso parte a Dora 2022, il programma di selezione del rappresentante della Croazia all'Eurovision Song Contest. In occasione dell'evento, che si \u00e8 svolto il 19 febbraio, la cantante \u00e8 risultata la vincitrice sia del voto della giuria che del televoto, diventando di diritto la rappresentante croata a Torino."}
{"id": "9308417", "revid": "1718925", "url": "https://it.wikipedia.org/wiki?curid=9308417", "title": "Forte (film)", "text": "Forte \u00e8 un film del 2020 diretto da Katia Lewkowicz.\nTrama.\nNour \u00e8 una ragazza con qualche chilo di troppo che per perdere peso decide di prendere lezioni di pole dance in palestra per cercare di attirare l'attenzione dei suoi colleghi maschi.\nDistribuzione.\nIl film \u00e8 stato distribuito sulla piattaforma Amazon Prime Video a partire dal 25 gennaio 2021."}
{"id": "9308418", "revid": "21880", "url": "https://it.wikipedia.org/wiki?curid=9308418", "title": "Durio grandiflorus", "text": ""}
{"id": "9308421", "revid": "1684799", "url": "https://it.wikipedia.org/wiki?curid=9308421", "title": "Jackson Tchatchoua", "text": "Carriera.\nCresciuto nel settore giovanile del , ha esordito in prima squadra il 24 luglio 2021 disputando l'incontro di Pro League vinto 0-3 contro l'. Il 16 dicembre successivo segna la sua prima rete nella sconfitta in trasferta per 4-2 contro il .\nStatistiche.\nPresenze e reti nei club.\n\"Statistiche aggiornate al 19 febbraio 2022.\""}
{"id": "9308429", "revid": "301156", "url": "https://it.wikipedia.org/wiki?curid=9308429", "title": "Filosofia dello sport", "text": "La filosofia dello sport \u00e8 una disciplina filosofica che analizza concettualmente i temi sportivi.\nLa prospettiva filosofica in ambito sportivo ha avuto origine nell'antica Grecia ed \u00e8 rinata nel tardo XX secolo grazie ai filosofi Paul Weiss e Howard Slusher. I temi della disciplina spaziano in differenti aree, rientranti principalmente in cinque categorie filosofiche: metafisica, etica, filosofia del diritto, filosofia politica ed estetica. Incorporano le relazioni metafisiche tra lo sport, l'arte e il gioco, le questioni etiche della virt\u00f9 e della correttezza e pi\u00f9 in generale temi sociopolitici.\nStoria.\nAntica Grecia.\nNell'antica Greciaculla sia della filosofia, sia dei Giochi olimpicile filosofie ellenistiche attribuivano grande importanza alle prestazione atletiche, che nella visione del tempo rispecchiavano l'abilit\u00e0 di un leader nel guidare gli altri. Lo sport era considerato come un'indagine epistemica, un processo metodologico attraverso il quale la competizione svelava il reale potenziale atletico di una persona: l'atletica come misura del valore individuale era vista quale rimedio alla disuguaglianza sociale.\nLo sport era inoltre considerato un mezzo di educazione morale: Platone si dichiar\u00f2 in favore della partecipazione femminile allo sport per l'arricchimento morale delle donne, mentre Aristotele descrisse l'attivit\u00e0 fisica come una responsabilit\u00e0 etica.\nEt\u00e0 contemporanea.\nAl termine del XIX secolo, durante le importanti riforme educative del tempo, il legame tra educazione fisica, salute e benessere fu oggetto di interesse da parte di studiosi. Al tempo i benefici dell'attivit\u00e0 fisica in termini di salute ed istruzione erano considerati una componente della vita pubblica ed i sostenitori dell'educazione fisica assunsero posizioni filosofiche sulla teologia, sul dualismo mente-corpo e sulla metafisica. In generale la filosofia politica divenne popolare in quel periodo storico, quale risposta alle questioni sociali e politiche e in associazione al dovere civico ed alla cittadinanza responsabile.\nLa rinascita dell'interesse per la filosofia dello sport quale disciplina prese il via nel 1969 con la pubblicazione del libro \"Sport: A Philosophical Inquiry\" (inglese, in italiano \"Sport: Un'indagine filosofica\") scritto da Paul Weiss, docente di filosofia presso l'Universit\u00e0 Yale. Nel testoconsiderato la prima opera dedicata alla filosofia dello sportl'autore indica l'elitarismo accademico quale causa dell'assenza di interesse al riguardo del tema sportivo, considerato fino a quel momento triviale e ordinario. Numerosi studi e pubblicazioni relativi alla disciplina sono avvenuti in Asia, in particolare in Giappone.\nTemi.\nI temi pi\u00f9 importanti all'interno della disciplina riguardano l'aspetto sociale dello sport, l'estetica delle prestazioni sportive, l'epistemica di strategie e tecniche individuali e di squadra, l'etica sportiva, la logica delle regole sportive e la metafisica dello sport quale componente della natura umana. Sono inoltre state pubblicate opere al riguardo della filosofia dello sport in termini artistici e fisici, oltre che dedicate agli sport diventati popolari con la generazione X come bouldering, surf e skateboard.\nLa disciplina si interseca inoltre con altre tipiche della filosofia contemporanea quali quelle dell'educazione, della mente, delle regole, della scienza e sociale.\nEtica.\nI temi etici all'interno della filosofia dello sport sono incentrati sul comportamento dell'atleta in relazione alle regole, agli altri atleti ed agli spettatori, oltre che su fattori esterni come le questioni socioeconomiche legate a tifosi e comunit\u00e0 locali. Un ulteriore aspetto trattato \u00e8 quello legato al doping ed all'etica dell'intervento medico nella prestazione atleticaentro quali limiti sia accettabile e quali confini si possano porrecon particolare attenzione alle conseguenze del divieto di alcune tipologie dello stesso.\nI temi etici di questa disciplina sono solitamente analizzati attraverso tre teorie morali: il consequenzialismo, la deontologia e l'etica della virt\u00f9."}
{"id": "9308434", "revid": "787565", "url": "https://it.wikipedia.org/wiki?curid=9308434", "title": "Amedeo De Rege Thesauro", "text": "Biografia.\nNacque a Brescia il 10 maggio 1903, figlio di Carlo, militare di carriera, e Laura Avogadro di Quinto, all'interno di una nobile famiglia piemontese ricca di tradizioni militari. Dopo aver conseguito la licenza liceale e frequentato il primo anno di giurisprudenza presso l'universit\u00e0 di Torino, fu arruolato nel Regio Esercito iniziando a frequentare la Scuola allievi ufficiali di complemento. Terminato il servizio di prima nomina prestato come sottotenente di complemento dell'arma di cavalleria, veniva ammesso a frequentare il 2\u00b0 corso reclutamento per ufficiali in servizio permanente effettivo presso la Regia Accademia Militare di Fanteria e Cavalleria di Modena, uscendone nel novembre 1926 con il grado di tenente assegnato al Reggimento \"Nizza Cavalleria\" (1\u00ba). Trasferito nel 1928 al Regio corpo truppe coloniali d'Eritrea trascorse in colonia oltre cinque anni e nel 1930, fece parte della Missione italiana che partecip\u00f2 alla cerimonia per l'incoronazione dell'Imperatore d'Etiopia Haile Selassie. Con il motivo di accompagnare dei quadrupedi acquistati per conto del suo squadrone indigeni rientrava nella Colonia per via ordinaria e raccoglieva preziose notizie politico-militari sull'Abissinia. Ritornato in Italia e promosso capitano nel 1933, con l'approssimarsi dell'inizio della guerra d'Etiopia part\u00ec per la Somalia italiana con il III Gruppo squadroni mitraglieri del Reggimento \"Lancieri di Aosta\" (6\u00ba) mobilitato e il 5 agosto 1935 sbarc\u00f2 a Mogadiscio. Partecip\u00f2 alle operazioni belliche sul fronte meridionale, e il 2 febbraio 1936 assunse volontariamente il comando di uno squadrone che scortava il generale Annibale Bergonzoli in ricognizione lungo il Dana e avvistato un forte nucleo di nemici su una collina partiva all'attacco. Cadde nel corso del successivo combattimento, e venne poi insignito della medaglia d'oro al valor militare alla memoria. Una via di Brescia, una di Vercelli e una di Albisola Superiore portano il suo nome."}
{"id": "9308436", "revid": "2208396", "url": "https://it.wikipedia.org/wiki?curid=9308436", "title": "Battaglia di San Crist\u00f3bal de las Casas", "text": "La battaglia di San Crist\u00f3bal de las Casas fu uno scontro armato avvenuto nell'omonima citt\u00e0 tra gli zapatisti e il governo messicano, la battaglia segn\u00f2 l'inizio del Conflitto nel Chiapas.\nStoria.\nDagli anni 1980 e 1990, la politica economica del Messico si concentr\u00f2 maggiormente sullo sviluppo industriale e sull'attrazione di capitali stranieri. Tuttavia, questa politica cambi\u00f2 rapidamente per cercare di marcare il Messico come pi\u00f9 una potenza agricola, che culmin\u00f2 nell'amministrazione del presidente Carlos Salinas de Gortari che inizi\u00f2 un processo di privatizzazione della terra attraverso diversi emendamenti nel 1992, che misero il processo di determinazione della terra comunale sotto la giurisdizione federale. Poi, con l'approvazione del NAFTA che prevedeva la cancellazione dell'articolo 27 della costituzione del Messico, per il quale Emiliano Zapata lott\u00f2 nella Rivoluzione messicana affinch\u00e9 le propriet\u00e0 terriere comunali indigene fossero protette dalla vendita o dalla privatizzazione. Gli agricoltori indigeni, temendo la perdita delle loro terre, si rivoltarono contro il NAFTA e in seguito col supporto militare degli zapatisti dichiararono guerra allo stato messicano il 1 gennaio 1994, giorno dell'entrata in vigore del NAFTA.\nUn gruppo di zapatisti armati presero d'assalto gli uffici del Centro di coordinamento della Procura della giustizia dello Stato, per entrare gambizzarono una delle guardie che riusc\u00ec a sopravvivere. Dopo aver occupato l'edificio accumularono tutto ci\u00f2 che c'era e diedero loro fuoco. Contemporaneamente un altro gruppo di zapatisti presero d'assalto l'Hotel del Ville, sfondando le porte e utilizzando i mobili come barricate. In seguito a ci\u00f2 ne scatur\u00ec una violenta battaglia con l'esercito messicano. Il giorno dopo, gli zapatisti lasciarono la citt\u00e0 dopo 26 ore di occupazione dicendo di voler occupare anche altre citt\u00e0. La battaglia segn\u00f2 l'inizio del Conflitto nel Chiapas."}
{"id": "9308440", "revid": "1728", "url": "https://it.wikipedia.org/wiki?curid=9308440", "title": "Collegio elettorale di Castelnovo di Garfagnana (Regno di Sardegna)", "text": "Il collegio elettorale di Castelnovo di Garfagnana \u00e8 stato un collegio elettorale uninominale del Regno di Sardegna. \u00c8 stato creato, assieme agli altri collegi elettorali dell'Emilia, con decreto del Governatore per le provincie dell'Emilia, Luigi Carlo Farini, il 20 gennaio 1860 \nEra composto dai mandamenti e comuni di Castelnuovo, Camporgiano, Gallicano e Munucciano, come da tabella allegata al decreto citato.\nCon la proclamazione del Regno d'Italia i territori sono confluiti nel Collegio elettorale di Castelnuovo di Garfagnana del Regno d'Italia.\nDati elettorali.\nNel collegio si svolse solo l'elezione per la VIII legislatura.\nVII legislatura.\nL'elezione fu annullata il 10 maggio 1860 per incompatibilit\u00e0 poich\u00e9 Maramotti era Capo divisione al Ministero dell'interno. "}
{"id": "9308454", "revid": "125870746", "url": "https://it.wikipedia.org/wiki?curid=9308454", "title": "Sci di fondo ai XXIV Giochi olimpici invernali - 50 km maschile", "text": "La gara sui 50\u00a0km maschile a tecnica libera dei XXIV Giochi olimpici invernali di Pechino si \u00e8 svolta il 19 febbraio 2022, presso il National Cross-Country Centre a Zhangjiakou. A causa delle condizioni climatiche avverse la distanza della gara \u00e8 stata ridotta a 28,4 km.\nLa vittoria fu appannaggio del russo Aleksandr Bol'\u0161unov, che ha preceduto il connazionale Ivan Jakimu\u0161kin e il norvegese Simen Hegstad Kr\u00fcger.\nRisultati.\nLegenda:"}
{"id": "9308457", "revid": "129019", "url": "https://it.wikipedia.org/wiki?curid=9308457", "title": "El Poblenou", "text": ""}
{"id": "9308477", "revid": "193446", "url": "https://it.wikipedia.org/wiki?curid=9308477", "title": "Staveco", "text": "Staveco - Stabilimento Veicoli da Combattimento (noto anche con la dicitura Stabilimento Veicoli Corazzati) era un complesso industriale sito a Bologna principalmente attivo nella produzione di munizionamento e mezzi corazzati.\nL'area viene definita grande come 10 campi da calcio, pari a 93.288 metri quadri, di cui la met\u00e0 edificati, lungo Viale Panzacchi.\nE' stato dichiarato di particolare interesse storico e artistico dal Ministero per i Beni e le Attivit\u00e0 Culturali \"per le particolari costruzioni dei fabbricati che documentano l\u2019evolversi della tecnologia edilizia tra otto\u2010novecento\".\nStoria.\nLe origini.\nIn realt\u00e0 il nome \"Staveco\" \u00e8 quello con cui la cittadella militare \u00e8 maggiormente conosciuta in citt\u00e0, in quanto effettivamente nasce nel 1880 come deposito di materiale bellico e Laboratorio Pirotecnico, scegliendo Bologna grazie alla sua posizione lontano dai fronti di guerra maggiormente caldi di allora (l'unit\u00e0 d'Italia si sarebbe conclusa solamente nel 1918 al termine della prima guerra mondiale), ma centrale e strategica per i rifornimenti.\nTuttavia, gi\u00e0 dal 1796 sulla medesima zona insisteva un ospedale e una caserma eretta dall'esercito di Francia al comando di Napoleone su terreni in parte di propriet\u00e0 privata (ad est del torrente Aposa) ed in parte dell'attiguo Convento dell\u2019Annunziata (ad ovest).\nSuccessivamente, i nuovi dominatori austriaci (Bologna era s\u00ec parte dello Stato Pontificio ma Papa Gregorio XVI chiam\u00f2 gli austriaci a sedare i moti indipendentisti in citt\u00e0 avvenuti nel 1831 e quest'ultimi vi ci rimasero fino al 30 novembre 1838), aggiunsero anche un arsenale militare, proprio per soddisfare le esigenze logistiche che si erano venute a creare a seguito del loro intervento.\nIl Regno d'Italia.\nCon l'arrivo del Regno d'Italia nel 1861, la destinazione d'uso venne, come detto sopra, mantenuta; anzi si procedette ad un ulteriore espansione della dimensione della piazzaforte, con appunto la creazione del Laboratorio Pirotecnico.\nIl primo anno di attivit\u00e0 si contano 387 dipendenti, che saliranno a 1.000 a fine ottocento, arrivando addirittura a 18.000 operai durante la Grande Guerra (12.000 al laboratorio e 6.000 all'arsenale), dove lo stabilimento aveva il compito di realizzare il munizionamento delle armi portatili dell'Esercito (tra cui la cartuccia 6,5x52 del famoso fucile Modello 91, qui progettata ed anche fabbricata nella quantit\u00e0 di 3 miliardi di pezzi, il 75% di tutta la produzione delle cartucce) e il caricamento di inneschi e spolette per bombe e granate ed i proiettili dell'Artiglieria, oltre che ottoni per gli usi pi\u00f9 disparati e le leghe metalliche (maillechort) per l'incamiciatura delle pallottole. Era uno dei pi\u00f9 grossi datori di lavoro a Bologna, alle dipendenze del Ministero della Guerra - Direzione Generale dell'Artiglieria. In grande parte occupava donne, sia per la carenza di manodopera maschile (richiamata alle armi) sia per la maggiore agilit\u00e0 nello svolgimento delle operazioni industriali.\nIn particolar modo, l'impianto si occupava della trasformazione di semilavorati, creando le miscele esplosive che poi venivano assemblate, caricate e confenzionate nelle munizioni; durante il primo conflitto sfornava 2 milioni di cartucce nuove al giorno.\nIl ritorno alla pace segna un calo del numero di impiegati, che si riduce a 2.750 unit\u00e0. La fabbrica poi si fermer\u00e0 del tutto, tanto che addirittura venne pensato di trasformarla nella sede della Facolt\u00e0 di Ingegneria e di Chimica Industriale o in un quartiere residenziale.\nIl secondo dopoguerra.\nArrivati al 1947, l'impianto diventa Ormec, Officina Riparazione Mezzi Corazzati, occupandosi di revisione, manutenzione e riparazione di carri armati, semoventi, veicoli corazzati e blindati e relativa attrezzatura e dotazione (armi, artiglieria e apparati radio), tra cui l' M47 Patton, l' M113 e il carro anfibio LVT MK4, per chiamarsi poi Staveco nel 1978 a seguito del DM 29 dicembre 1977 che riorganizza il comparto. Ha sezioni distaccate (DOrmec) a Montecchio Maggiore e Piacenza (la quale ha ricevuto le residue attivit\u00e0 pirotecniche dalla riapertura del dopoguerra) e dipende dalla Direzione Generale della Motorizzazione e dei Combustibili del Ministero della Difesa (confluita, dopo il 1997, nella attuale Direzione degli Armamenti Terrestri).\nL'impianto subisce diversi cambi di denominazione, in primis Stavetra - Stabilimento Veicoli da Trasporto, che a sua volta \u00e8 il nuovo nome di OARE - Officina Automobilistica Riparazioni Esercito sita sempre a Bologna in Via del Prato con cui nel 1990 avviene l'unificazione; insieme occupano, al 1989, 486 dipendenti, per un costo stimato, secondo i calcoli del Segretariato Generale della Difesa per il 1991 di 21.82 miliardi di lire, di cui 16.56 per il personale.\nInfine Stamoto, Stabilimento per i Materiali della Motorizzazione), che chiuder\u00e0 nel 2003.\nOggi.\nAd oggi la zona \u00e8 in parte dismessa ed in parte adibita a parcheggio.\nSono in corso di discussione diversi progetti per il suo recupero."}
{"id": "9308482", "revid": "844563", "url": "https://it.wikipedia.org/wiki?curid=9308482", "title": "Novosadski lopta\u010dki podsavez", "text": "La Novosadski lopta\u010dki podsavez (in cirillico \"\u041d\u043e\u0432\u043e\u0441\u0430\u0434\u0441\u043a\u0438 \u043b\u043e\u043f\u0442\u0430\u0447\u043a\u0438 \u043f\u043e\u0434\u0441\u0430\u0432\u0435\u0437\"), fu la \"sottofederazione calcistica di Novi Sad\", una delle 15 in cui era diviso il sistema calcistico del Regno di Jugoslavia.. La dicitura della sottofederazione veniva abbreviata in NLP.\nLa \"NLP\" venne fondata il 13 aprile 1930, al caff\u00e8 \"Elita\" di Novi Sad. In precedenza i club di questo territorio erano sotto la giurisdizione della sottofederazione di Belgrado, nella \"Novosadska \u017eupa\".\nComprendeva i club del circondario di Novi Sad, pi\u00f9 precisamente quelli del capoluogo, di Sremska Mitrovica, di Ruma e di \u0160abac. Si svilupp\u00f2 considerevolmente, nel 1936 divenne la terza sottoassociazione pi\u00f9 grande con 49 squadre, divenute 53 nel 1939.\nI presidenti di questa sottofederazione furono Kosta Had\u017ei (1930\u20131939) e Stojan Brankovi\u0107 (1939\u20131944).\nAlbo d'oro.\nNovosadska \u017eupa.\nFino al 1929, i club di questa zona ricadevano sotto la giurisdizione della sottofederazione di Belgrado. I club vincitori della \"Novosadska \u017eupa\" (parrocchia di Novi Sad) disputavano gli spareggi con le altre parrocchie della BLP per il titolo di \"campione provinciale\".\nNLP indipendente.\nCon la separazione dalla BLP, i vincitori della \"Novosadski podsavez\" accedevano agli spareggi al campionato nazionale."}
{"id": "9308494", "revid": "327094", "url": "https://it.wikipedia.org/wiki?curid=9308494", "title": "Jednotn\u00e9 zem\u011bd\u011blsk\u00e9 dru\u017estvo", "text": "Con la denominazione Jednotn\u00e9 zem\u011bd\u011blsk\u00e9 dru\u017estvo (in ceco, abbreviato JZD) o Jednotn\u00e9 ro\u013en\u00edcke dru\u017estvo (in slovacco, abbreviato in JRD) traducibile come \"Cooperativa Agricola Comune\", si indicano le aziende agricole collettive presenti in Cecoslovacchia durante il periodo comunista.\nStoria.\nL'introduzione delle aziende agricole collettive ricalcava il modello di quello precedentemente introdotto in Unione Sovietica. A partire dal biennio 1948-49 ebbe inizio la collettivizzazione forzata delle campagne cecoslovacche con la promulgazione di due leggi entrate in vigore rispettivamente il 21 marzo 1948 e il 23 febbraio 1949. \nNel 1960 il 92% delle terre agricole ceche e l'80% di quelle slovacche (87% della superficie coltivabile nazionale totale) erano gestite dal sistema collettivo socialista. Alla fine degli anni 60, in conseguenza di un periodo di maggior apertura politica culminato con la primavera di Praga, le autorit\u00e0 comuniste adottarono alcuni provvedimenti che tendevano a non penalizzare le attivit\u00e0 agricole rimaste a conduzione privata nell'ottica di un miglioramento generale dell'agricoltura nazionale. Con il fallimento della svolta riformista anche il processo di collettivizzazione ebbe un nuovo impulso a partire dal 1970, in particolare in Slovacchia, dove la propriet\u00e0 privata delle terre era rimasta maggiore, venne realizzata una \"seconda ondata\" di collettivizzazioni tra il 1972 e il 1978 che ridusse la gestione privata al di sotto del 10% del totale coltivabile.\nTipologie.\nInizialmente vennero introdotte delle forme transitorie di collettivizzazione (tipo I &amp; II) per abituare i contadini all'organizzazione comune del lavoro agricolo e i proventi erano legati all'estensione delle terre che i privati cedevano alla JZD.\nEsistevano quattro tipi di aziende agricole collettive:\nI - Semina e raccolta erano organizzati in comune con l'uso di macchine agricole ma la gestione delle terre restava sostanzialmente privata.\nII - I singoli contadini ricevevano una parte del raccolto in base all'estensione del terreno che avevano consegnato all'azienda collettiva. Il bestiame non rientrava nella gestione comune.\nIII - Produzione comune congiunta di prodotti agricoli e allevamento di bestiame, i lavoratori venivano retribuiti in base alle \"unit\u00e0 di lavoro\" fornite all'azienda collettiva.\nIV - Simile al tipo III ma la retribuzione avveniva sulla base della quantit\u00e0 e qualit\u00e0 del lavoro svolto a prescindere dall'estensione del terreno ceduto dai singoli."}
{"id": "9308503", "revid": "938", "url": "https://it.wikipedia.org/wiki?curid=9308503", "title": "Maurizio de Giovanni", "text": ""}
{"id": "9308516", "revid": "129019", "url": "https://it.wikipedia.org/wiki?curid=9308516", "title": "Battaglia di Tetuan", "text": "La battaglia di Tetuan (, ) \u00e8 stata uno scontro della guerra ispano-marocchina combattuto nel 1860 vicino a T\u00e9touan, tra l'esercito spagnolo e le forze tribali che all'epoca costituivano l'esercito marocchino.\nContesto.\nIl corpo di spedizione spagnolo, partito da Algeciras, era composto da 36.000 uomini, 65 pezzi di artiglieria e 41 navi, tra cui piroscafi, barche a vela e navi pi\u00f9 piccole. \nIl generale Leopoldo O'Donnell, conte di Lucena, si occup\u00f2 personalmente della spedizione che aveva l'obiettivo di prendere T\u00e9touan, che era servita come base per le incursioni su Ceuta e Melilla.\nBattaglia.\nLe ostilit\u00e0 tra le truppe marocchine e quelle spagnole iniziarono il 17 dicembre 1859 e, dopo una serie di scontri, il 1\u00b0 gennaio 1860 il conte di Reus avanz\u00f2 verso il porto di Guad al Gelu, mentre la colonna del marchese di Torreblanca e la Marina reale spagnola ne sorvegliavano il fianco. Gli scontri continuarono fino al 31 gennaio 1860, quando venne bloccata una grande offensiva marocchina. \nLeopoldo O'Donnell inizi\u00f2 quindi una marcia verso T\u00e9touan con forze composte da volontari catalani e sostenuto da un fuoco di copertura che inflisse pesanti perdite alle truppe marocchine. Le truppe ripararono quindi nella citt\u00e0 che per\u00f2 cadde il 6 febbraio 1860.\nConseguenze.\nLa presa di T\u00e9touan imped\u00ec ulteriori attacchi a Ceuta e Melilla da parte delle forze marocchine e Leopoldo O'Donnell pot\u00e9 tornare in Spagna con le sue truppe. \nIn attesa che si organizzasse l'ingresso trionfale a Madrid, le truppe si accamparono in un punto a nord della capitale, che oggi \u00e8 diventato un quartiere della capitale noto come Tetu\u00e1n."}
{"id": "9308521", "revid": "1414688", "url": "https://it.wikipedia.org/wiki?curid=9308521", "title": "Nick Page", "text": " \nBiografia.\nIn Coppa del Mondo ha esordito il 7 dicembre 2019 a Ruka, terminando in 18\u00b0 posizione. \nNel 2022 ha partecipato ai Giochi Olimpici invernali del 2022, a Pechino concludendo la gara in quinta posizione. "}
{"id": "9308523", "revid": "104458", "url": "https://it.wikipedia.org/wiki?curid=9308523", "title": "Lygnas\u00e6ter", "text": ""}
{"id": "9308524", "revid": "104458", "url": "https://it.wikipedia.org/wiki?curid=9308524", "title": "Lygna", "text": ""}
{"id": "9308525", "revid": "104458", "url": "https://it.wikipedia.org/wiki?curid=9308525", "title": "Campionati mondiali juniores di sci nordico 2022", "text": "I Campionati mondiali juniores di sci nordico 2022, 45\u00aa edizione della manifestazione organizzata dalla Federazione Internazionale Sci, si tengono a Zakopane, in Polonia, e a Lygnas\u00e6ter, in Norvegia, dal 22 febbraio al 6 marzo. Il programma include gare di combinata nordica, salto con gli sci e sci di fondo, tutte sia maschili sia femminili, e due gare a squadre miste, una di combinata nordica e una di salto con gli sci.\nAssegnazione e impianti.\nZakopane era stata designata quale sede dei Campionati mondiali juniores di sci nordico 2021, ma rinunci\u00f2 a causa della pandemia di COVID-19 e furono cos\u00ec assegnati dalla FIS a Lahti e a Vuokatti; ottenuta l'organizzazione dell'edizione 2022, Zakopane il 15 settembre 2021 rinunci\u00f2 a ospitare la gare di sci di fondo, che furono cos\u00ec riassegnate alla localit\u00e0 norvegese di Lygnas\u00e6ter presso Gran. Zakopane aveva gi\u00e0 ospitato la rassegna iridata giovanile nel 2008. Le gare di combinata nordica e di salto con gli sci si disputeranno sul trampolino \u015arednia Krokiew HS105.\nRisultati.\nUomini.\nCombinata nordica.\nTrampolino normale.\nData: 2 marzo\nLocalit\u00e0: Zakopane\nFormula di gara: Gundersen NH/10\u00a0km\n1\u00aa manche:\nOre: (UTC+1)\nTrampolino: \u015arednia Krokiew HS105\n2\u00aa manche:\nOre: (UTC+1)\nDistanza: 10\u00a0km\nGara a squadre.\nData: 5 marzo\nLocalit\u00e0: Zakopane\nFormula di gara: T NH/4x5\u00a0km\n1\u00aa manche:\nOre: (UTC+1)\nTrampolino: \u015arednia Krokiew HS105\n2\u00aa manche:\nOre: (UTC+1)\nDistanza: 4x5\u00a0km\nSalto con gli sci.\nTrampolino normale.\nData: 3 marzo\nLocalit\u00e0: Zakopane\nOre: (UTC+1)\nTrampolino: \u015arednia Krokiew HS105\nGara a squadre.\nData: 5 marzo\nLocalit\u00e0: Zakopane\nOre: (UTC+1)\nTrampolino: \u015arednia Krokiew HS105\nSci di fondo.\n10 km.\nData: 25 febbraio\nLocalit\u00e0: Lygnas\u00e6ter\nOre: 13:00 (UTC+1)\nTecnica classica\n30 km.\nData: 22 febbraio\nLocalit\u00e0: Lygnas\u00e6ter\nOre: 15:00 (UTC+1)\nTecnica libera\nPartenza in linea\nSprint.\nData: 27 febbraio\nLocalit\u00e0: Lygnas\u00e6ter\nQualificazioni:\nOre: 10:00 (UTC+1)\nFinale:\nOre: 12:30 (UTC+1)\nTecnica libera\nStaffetta.\nData: 23 febbraio\nLocalit\u00e0: Lygnas\u00e6ter\nOre: 15:00 (UTC+1)\n2 frazioni da 5\u00a0km a tecnica classica\n2 frazioni da 5\u00a0km a tecnica libera\nDonne.\nCombinata nordica.\nTrampolino normale.\nData: 2 marzo\nLocalit\u00e0: Zakopane\nFormula di gara: Gundersen NH/5\u00a0km\n1\u00aa manche:\nOre: (UTC+1)\nTrampolino: \u015arednia Krokiew HS105\n2\u00aa manche:\nOre: (UTC+1)\nDistanza: 5\u00a0km\nSalto con gli sci.\nTrampolino normale.\nData: 3 marzo\nLocalit\u00e0: Zakopane\nOre: (UTC+1)\nTrampolino: \u015arednia Krokiew HS105\nGara a squadre.\nData: 5 marzo\nLocalit\u00e0: Zakopane\nOre: (UTC+1)\nTrampolino: \u015arednia Krokiew HS105\nSci di fondo.\n5 km.\nData: 25 febbraio\nLocalit\u00e0: Lygnas\u00e6ter\nOre: 11:00 (UTC+1)\nTecnica classica\n15 km.\nData: 22 febbraio\nLocalit\u00e0: Lygnas\u00e6ter\nOre: 13:00 (UTC+1)\nTecnica libera\nPartenza in linea\nSprint.\nData: 27 febbraio\nLocalit\u00e0: Lygnas\u00e6ter\nQualificazioni:\nOre: 10:00 (UTC+1)\nFinale:\nOre: 12:00 (UTC+1)\nTecnica libera\nStaffetta.\nData: 23 febbraio\nLocalit\u00e0: Lygnas\u00e6ter\nOre: 13.00 (UTC+1)\n2 frazioni da 3,3\u00a0km a tecnica classica\n2 frazioni da 3,3\u00a0km a tecnica libera\nMisto.\nCombinata nordica.\nGara a squadre.\nData: 4 marzo\nLocalit\u00e0: Zakopane\n1\u00aa manche:\nOre: (UTC+1)\nTrampolino: \u015arednia Krokiew HS105\n2\u00aa manche:\nOre: (UTC+1)\n2 frazioni da 5\u00a0km\n2 frazioni da 2,5\u00a0km\nSalto con gli sci.\nGara a squadre.\nData: 6 marzo\nLocalit\u00e0: Zakopane\nOre: (UTC+1)\nTrampolino: \u015arednia Krokiew HS105"}
{"id": "9308529", "revid": "1414688", "url": "https://it.wikipedia.org/wiki?curid=9308529", "title": "Walid Mohamed", "text": ""}
{"id": "9308530", "revid": "1414688", "url": "https://it.wikipedia.org/wiki?curid=9308530", "title": "Walid Sedik Mohamed", "text": ""}
{"id": "9308531", "revid": "104458", "url": "https://it.wikipedia.org/wiki?curid=9308531", "title": "Campionati italiani di sci alpino 1991", "text": "Ai Campionati italiani di sci alpino 1991, disputati a Pila, furono assegnati i titoli di supergigante, slalom gigante e slalom speciale, maschili e femminili, e di discesa libera femminile."}
{"id": "9308532", "revid": "129019", "url": "https://it.wikipedia.org/wiki?curid=9308532", "title": "Battaglia di T\u00e9touan", "text": ""}
{"id": "9308534", "revid": "1696318", "url": "https://it.wikipedia.org/wiki?curid=9308534", "title": "Incisione di Flammarion", "text": "L'incisione Flammarion \u00e8 un'incisione su legno di un artista sconosciuto, cos\u00ec chiamata perch\u00e9 la sua prima apparizione documentata \u00e8 nel libro di Camille Flammarion del 1888 \"L'atmosph\u00e8re\u2009: m\u00e9t\u00e9orologie populaire\". L'incisione su legno \u00e8 stata spesso, ma erroneamente, definita xilografia. Lo scenario dell'illustrazione \u00e8 una metafora della ricerca scientifica o mistica dell\u2019essere verso la conoscenza.\nDescrizione.\nL'opera raffigura un uomo, vestito con una lunga tunica e con in mano un bastone, che si trova ai margini della Terra, dove incontra volta stellata (firmamento) . Si inginocchia e passa la testa, le spalle e il braccio destro attraverso il cielo costellato di stelle, scoprendo un meraviglioso regno di nuvole, fuochi e soli che volteggiano oltre i cieli. Uno degli elementi della macchina cosmica ha una forte somiglianza con le tradizionali rappresentazioni pittoriche della \"ruota in mezzo a una ruota\" descritte nelle visioni del profeta ebreo Ezechiele. La didascalia che accompagna l'incisione nel libro di Flammarion recita:"}
{"id": "9308535", "revid": "104458", "url": "https://it.wikipedia.org/wiki?curid=9308535", "title": "Alex Mair", "text": "Biografia.\nSpecialista delle prove veloci originario di Colle Isarco, Mair debutt\u00f2 in campo internazionale in occasione dei Mondiali juniores di Aleyska 1989, dove vinse la medaglia d'argento nel supergigante; ai Mondiali di Saalbach-Hinterglemm 1991, sua unica presenza iridata, nella medesima specialit\u00e0 si classific\u00f2 14\u00ba. In Coppa del Mondo ottenne il miglior piazzamento il 13 gennaio 1995 a Kitzb\u00fchel in discesa libera (58\u00ba) e prese per l'ultima volta il via il 10 marzo successivo a Kvitfjell in supergigante (64\u00ba); si ritir\u00f2 durante la stagione 1995-1996 e la sua ultima gara fu lo slalom speciale dei Campionati olandesi 1996, disputato il 10 gennaio a Flachau. Non prese parte a rassegne olimpiche."}
{"id": "9308539", "revid": "1442080", "url": "https://it.wikipedia.org/wiki?curid=9308539", "title": "Samuel Brinton", "text": "Biografia.\nFiglio di due missionari della denominazione cristiana Southern Baptist Convention che non hanno mai accettato la sua omosessualit\u00e0, Brinton \u00e8 cresciuto a Perry, nell'Iowa, per poi laurearsi in ingegneria nucleare e musica vocale all'Universit\u00e0 statale del Kansas e conseguire una specializzazione in scienze nucleari presso il Massachusetts Institute of Technology. Brinton ha quindi fondato la fondato Core Solutions Consulting, societ\u00e0 che si occupa di consulenza ad alto livello sulla gestione di scorie nucleari e il loro riutilizzo come combustibile in reattori nucleari.\nNonostante il suo percorso professionale, la sua nomina governativa alla guida dell'agenzia per l'energia nucleare statunitense avvenuta nel gennaio 2022 da parte del presidente Biden \u00e8 stata molto criticata dalla parte pi\u00f9 conservatrice dell'opinione pubblica statunitense, dato che Brinton ha nel suo vissuto anche tante foto in abiti femminili, rossetto e tacchi a spillo, pi\u00f9 altre immagini che lo ritraggono in atteggiamenti fetish con un partner a quattro zampe travestito da cane e tenuto al guinzaglio.\nSul piano sociale, Brinton \u00e8 un noto attivista della comunit\u00e0 LGBTQIA+ che si \u00e8 espresso pi\u00f9 volte contro la terapia di conversione, da lui stesso provata, tanto da arrivare, nel 2014, ad essere una delle prime due persone a deporre in merito a questa pratica davanti al comitato della Nazioni Unite contro la tortura. Negli anni ha poi ricoperto diverse cariche in organizzazioni no profit come la gi\u00e0 citata The Trevor Project.\nBrinton, che oggi vive a Rockville, nel Maryland, con il marito Kevin, ha dichiarato di volere che ci riferisca a lui con il pronome \"they/them\" ossia \"essi/loro\", sottolineando di essere gender-fluid e di non riconoscersi nel binarismo di genere maschio/femmina."}
{"id": "9308542", "revid": "1310927", "url": "https://it.wikipedia.org/wiki?curid=9308542", "title": "Mohamed Bentahar", "text": "Carriera.\nIl 18 gennaio 2022 viene acquistato a titolo definitivo dalla squadra bulgara del .\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9308545", "revid": "1924342", "url": "https://it.wikipedia.org/wiki?curid=9308545", "title": "Discografia di Mar\u00eda Becerra", "text": "La discografia di Mar\u00eda Becerra, cantante e youtuber argentina, \u00e8 costituita da un album in studio, un EP e oltre venti singoli."}
{"id": "9308548", "revid": "271907", "url": "https://it.wikipedia.org/wiki?curid=9308548", "title": "Anastasija Mi\u0161ina", "text": ""}
{"id": "9308556", "revid": "125805415", "url": "https://it.wikipedia.org/wiki?curid=9308556", "title": "Johanna Heldin", "text": ""}
{"id": "9308557", "revid": "125810401", "url": "https://it.wikipedia.org/wiki?curid=9308557", "title": "Gillian Murphy", "text": "Biografia.\nNata in Inghilterra e cresciuta a Florence, ha studiato danza all'University of North Carolina School of the Arts sotto la supervisione di Melissa Hayden. Nel 1995 ha vinto il Prix de Lausanne e nell'agosto dell'anno successivo, all'et\u00e0 di diciassette anni, si \u00e8 unita al corpo di ballo dell'American Ballet Theatre, in cui \u00e8 stata promossa al rango di solista nel 1998. Nel 2002 \u00e8 stata nominata prima ballerina della compagnia, dopo aver ricevuto recensioni molto positive per la sua Odette e Odille ne \"Il lago dei cigni\" durante la stagione precedente.\nNei suoi oltre due decenni con la compagnia, Murphy ha danzato tutti i maggiori ruoli femminili del repertorio, tra cui Nikiya e Gamzatti ne \"La Bayad\u00e8re\", la ballerina ne \"Il rivo chiaro\", l'eponima protagonista nella \"Cenerentola\" di Frederick Ashton e di James Kudelka, Swanilda in \"Copp\u00e9lia\", Medora e Gulnare ne \"Le Corsaire\", Kirtri in \"Don Chisciotte\", Titania in \"The Dream\", Giselle e Myrta in \"Giselle\", l'amante di Lescaut ne \"L'Histoire de Manon\", la Fata Confetto ne \"Lo schiaccianoci\", le eponime protagoniste di \"Raymonda\", \"Sylvia\" e \"Romeo e Giulietta\", Aurora ne \"La bella addormentata\", Odette e Odille ne \"Il lago dei cigni\" e Lisa ne \"La fille mal gard\u00e9e\", con cui ha celebrato i suoi vent'anni con l'American Ballet Theatre il 28 maggio 2016. Inoltre, nel corso della sua carriera ha danzato come artista ospite con compagnie di alto profilo come l'Australian Ballet, il Balletto reale svedese e il Balletto Mariinskij.\nAlla prolifica attivit\u00e0 sulle scene ha sporadicamente affiancato rare apparizioni cinematografiche e televisive. Nel 2000 ha recitato nel film \"Il ritmo del successo\" e otto anni pi\u00f9 tardi \u00e8 tornata a recitare anche nel sequel \"Center Stage: Turn It Up\"; nel 2010 inoltre \u00e8 apparsa nella serie televisiva \"Gossip Girl\" e nello stesso anno ha lavorato anche come consulente per il film \"Il cigno nero\".\n\u00c8 sposata con l'ex ballerino Ethan Stiefel dal 2015 e nel 2019 ha dato alla luce il loro primo figio, Ax Nathaniel Stiefel."}
{"id": "9308577", "revid": "271907", "url": "https://it.wikipedia.org/wiki?curid=9308577", "title": "Anastasia Mishina", "text": ""}
{"id": "9308578", "revid": "446353", "url": "https://it.wikipedia.org/wiki?curid=9308578", "title": "Hongqi LS5", "text": "La Hongqi LS5 \u00e8 un'autovettura prodotta dalla casa automobilistica cinese Hongqi a partire dal 2015 2017, per essere impiegata esclusivamente dal governo cinese e non destinato alla vendita a clienti privati.\nDescrizione.\nL'Hongqi LS5, nome in codice P504, \u00e8 stata presentata per la prima volta al salone di Shanghai il 22 aprile 2015 in forma prototipale. Un prototipo aggiornato con fari e fanali posteriori ridisegnati, paraurti e specchietti modificata, \u00e8 stata mostrata salone di Pechino 2016.\nL'interno della Hongqi LS5 di serie presenta un volante diverso e pi\u00f9 moderno rispetto a quello visto nel concept del 2015, oltre a un ampio touchscreen centrale e un quadro strumenti digitale.\nL'Hongqi LS5 \u00e8 alimentato da un motore V8 biturbo da 4,0 litri che produce 381 CV e 530 Nm di coppia. Il motore permette alla LS5 di accelerare da 0-100 km/h in 8,1 secondi e una velocit\u00e0 massima di 220 km/h."}
{"id": "9308580", "revid": "61051", "url": "https://it.wikipedia.org/wiki?curid=9308580", "title": "Riccardo Cessi", "text": "Biografia.\nDi origini mantovane, nacque a Dosolo nel 1840. Dopo aver approfondito gli studi all'Accademia di belle arti di Brera, alla fine degli anni settanta del XIX secolo si trasferisce a Rovigo, dove raggiunge l'apice della sua carriera.\nDipinse cori e cappelle a Rovigo, realizzando nel capoluogo polesano gli affreschi, tra gli altri, della chiesa di San Michele e della chiesa di Sant'Antonio Abate (pi\u00f9 nota in citt\u00e0 come San Domenico). Altre opere includono gli affreschi della chiesa parrocchiale di San Giovanni Battista a Pincara, e della chiesa di San Martino, nel sestiere di Castello a Venezia. Fu anche ritrattista, e dipinse, tra gli altri, un ritratto di Alessandro Manzoni, ora appartenente ai discendenti del pittore. Port\u00f2 quasi a termine un'illustrazione della Divina Commedia ad acquerello. Un altro ritratto di Manzoni, a penna, \u00e8 al Liceo Manzoni di Milano. Un ritratto a penna di Ludovico Ariosto \u00e8 ora al Palazzo Municipale di Ferrara.\nDel suo lavoro si afferm\u00f2 che era capace di \"combinare fedelt\u00e0 illustrativa e lirismo\". Ebbe soprattutto commissioni ecclesiastiche, dipingendo scene bibliche. Fu con le opere dipinte per la Chiesa che raggiunse i suoi maggiori successi, essendo in grado di combinare le sue moderne conoscenze accademiche ai classici.\nFond\u00f2 una scuola di disegno a Lendinara nel 1868, e un'altra a Polesella. Riusc\u00ec a raggruppare un gran numero di adepti, e continu\u00f2 a dipingere molte chiese della zona.\nLa moglie Clementina Moretti diede alla luce Roberto, nato nel 1885 a Rovigo, che da adulto divenne un noto storico.\nMor\u00ec a Padova il 27 febbraio 1913."}
{"id": "9308590", "revid": "640277", "url": "https://it.wikipedia.org/wiki?curid=9308590", "title": "Aleksandr Galliamov", "text": ""}
{"id": "9308602", "revid": "1718925", "url": "https://it.wikipedia.org/wiki?curid=9308602", "title": "Eva Carri\u00e8re", "text": ""}
{"id": "9308611", "revid": "125822216", "url": "https://it.wikipedia.org/wiki?curid=9308611", "title": "Vallecupola", "text": "Vallecupola \u00e8 una frazione del comune laziale di Rocca Sinibalda, in provincia di Rieti. Al 2019 contava 54 abitanti.\nStoria.\nIl paese \u00e8 un piccolo borgo medievale che sorse attorno alla sua rocca fortificata, edificata attorno all'XI secolo. Le prime menzioni si hanno nel XIII secolo, quand'esso era parte dell'Abbazia di San Salvatore Maggiore. Fino al 1816 fu comune autonomo, per poi essere annesso prima da Longone Sabino e, successivamente, da Rocca Sinibalda.\nGeografia.\nVallecupola sorge a circa 1000 metri d'altezza, in un'area montuosa presso la Riserva naturale Monte Navegna e Monte Cervia ed a met\u00e0 strada fra il Lago del Turano (10 km ad ovest) ed il Lago del Salto (9 km ad est), in territorio sabino, ed a breve distanza da quelli del Cicolano e della Valle del Salto. Da Rocca Sinibalda dista 18 km, 3 da Varco Sabino (il centro pi\u00f9 vicino), 8 da Longone Sabino e da Stipes, 10 da Castel di Tora, 13 da Posticciola ed 34 da Rieti.\nIl suo territorio costituisce un'exclave ad ovest del comune di Rocca Sinibalda, ed \u00e8 compreso fra i territori comunali di Concerviano, Varco Sabino, Castel di Tora, Ascrea (nell'exclave di Stipes) e Longone Sabino.\nMonumenti e luoghi d'interesse.\nTra i maggiori punti d'interesse vi sono il borgo medievale coi resti della rocca fortificata, divenuta monumento nazionale nel 1928, la chiesa di Santa Maria della Neve, la \"Biblioteca Casa Museo Angelo Di Mario\", ed il sentiero naturalistico di Fonte Raina verso la Riserva di Navegna e Cervia.\nInfrastrutture e trasporti.\nIl paese si sviluppa sulla strada provinciale 30 da Longone, che poi prosegue come strada provinciale 65 verso Varco Sabino. La strada a scorrimento veloce pi\u00f9 vicina, la SS 578, si trova a 20 km nord, nei pressi dello svincolo \"Concerviano-Roccaranieri\". Essa collega Rieti con l'autostrada A24."}
{"id": "9308613", "revid": "125822265", "url": "https://it.wikipedia.org/wiki?curid=9308613", "title": "Roccaranieri", "text": "Roccaranieri \u00e8 una frazione del comune laziale di Longone Sabino, in provincia di Rieti Al 2019 contava 154 abitanti.\nStoria.\nIl paese, piccolo borgo medievale di origine longobarda, fu fondato attorno al X secolo, e fu in origine propriet\u00e0 dell'abbazia di Farfa, per poi passare successivamente all'abbazia di San Salvatore Maggiore. Nel XII secolo, data la sua posizione territoriale strategica, venne fortificato su iniziativa di Federico Barbarossa.\nGeografia.\nRoccaranieri \u00e8 un paese collinare che sorge a ridosso della Piana di San Vittorino e del fiume Salto, circondata dai brevi torrenti Fosso della Molla e Fosso del Dannato, che sfociano in esso. Geograficamente si trova fra le zone reatine della Sabina e del Cicolano, e l'abitato conta le piccole contrade di Case Colle, Le Tre Vie e Vallignano. Da Longone dista 10 km, 9 da Concerviano, 14 da Cittaducale e 16 da Rieti.\nIl suo territorio costituisce un'exclave a nord del comune di Longone Sabino, ed include anche le altre frazioni longonesi di Frassinoro e San Silvestro. L'exclave \u00e8 compresa fra i territori comunali di Rieti, Concerviano (inclusa la sua exclave), Rocca Sinibalda, Cittaducale e Petrella Salto.\nMonumenti e luoghi d'interesse.\nFra i maggiori punti d'interesse vi sono il borgo medievale con la chiesa parrocchiale dei santi Pietro e Paolo, il \"Fosso di Roccaranieri\" lungo il locale torrente, e la Grotta di Jannandrea.\nInfrastrutture e trasporti.\nIl paese sorge sulla strada provinciale 30a, che si congiunge alla strada statale 578 Salto Cicolana, a scorrimento veloce e collegante Rieti con l'autostrada A24. Quest'ultima si estende a valle ed in parallela al percorso del fiume Salto, e gli svincoli pi\u00f9 vicini sono quelli di \"Roccaranieri-Grotti\" (3,5 km) e \"Concerviano-Roccaranieri\" (5,5 km). La stazione ferroviaria pi\u00f9 vicina \u00e8 quella di Cittaducale, sulla linea Terni-Rieti-L'Aquila-Sulmona."}
{"id": "9308618", "revid": "1702319", "url": "https://it.wikipedia.org/wiki?curid=9308618", "title": "Chiesa di San Martino Vescovo (Castelnuovo Bozzente)", "text": "La chiesa di San Martino Vescovo \u00e8 la parrocchiale di Castelnuovo Bozzente, in provincia di Como ed arcidiocesi di Milano; fa parte del decanato di Appiano Gentile.\nStoria.\nLe pi\u00f9 remote citazioni della parrocchia di San Martino di Castelnuovo risalgono al XVI secolo, quando fu menzionata pi\u00f9 volte tra le dipendenze della pieve di Appiano nei resoconti delle visite pastorali arcivescovili.\nNel 1684 l'antica chiesa fu completamente ricostruita e nel 1723 divenne sede della confraternita del Santissimo Sacramento, come testimoniato dalla visita pastorale dell'arcivescovo di Milano Giuseppe Pozzobonelli del 1747, dalla quale si apprende inoltre che dalla parrocchia dipendeva l'oratorio dei Santi Pietro e Paolo di Beregazzo e che il numero dei fedeli era pari a 364; questi ultimi risultavano scesi a 348 nel 1780.\nNel 1901 l'arcivescovo Andrea Carlo Ferrari, compiendo la sua visita pastorale, trov\u00f2 che il numero dei fedeli era salito a 850 e che la parrocchiale, avente come filiali gli oratori dei Santi Pietro e Paolo e dell'Addolorata, era ancora sede della confraternita del Santissimo Sacramento, nonch\u00e9 di tre pie unioni, di una compagnia e di una congregazione del terz'ordine.\nCon la suddivisione territoriale dell'arcidiocesi stabilita tra il 1971 e il 1972 dal cardinale Giovanni Colombo, la parrocchia conflu\u00ec nel nuovo decanato di Appiano Gentile.\nDescrizione.\nEsterno.\nLa facciata a capanna della chiesa, rivolta a sud, \u00e8 tripartita da quattro paraste, sorreggenti il fregio e il frontone, e presenta centralmente il portale d'ingresso timpanato e sopra un grande dipinto raffigurante \"San Martino che dona il mantello al povero\".\nAnnesso alla parrocchiale \u00e8 il campanile a base quadrata, la cui cella presenta su ogni lato una monofora ed \u00e8 coperta dal tetto a quattro falde.\nInterno.\nL'interno dell'edificio si compone di un'unica navata voltata a botte e scandita da lesene, sulla quale si affacciano le ali del transetto, che ospitano rispettivamente gli altari di San Giuseppe e della Madonna col Bambino; al termine dell'aula si sviluppa il presbiterio, rialzata di tre gradini e chiuso dall'abside semicircolare.\nQui sono conservate diverse opere di pregio, tra le quali gli affreschi raffiguranti la \"Conversione di San Paolo\", \"San Martino e il povero\", i \"Quattro Evangelisti\", \"Dio Padre\" e l\"Assunzione di Maria\"."}
{"id": "9308632", "revid": "125808082", "url": "https://it.wikipedia.org/wiki?curid=9308632", "title": "Rocca Ranieri", "text": ""}
{"id": "9308633", "revid": "125808085", "url": "https://it.wikipedia.org/wiki?curid=9308633", "title": "Valle Cupola", "text": ""}
{"id": "9308640", "revid": "762947", "url": "https://it.wikipedia.org/wiki?curid=9308640", "title": "Cleveland Opera", "text": ""}
{"id": "9308660", "revid": "125808806", "url": "https://it.wikipedia.org/wiki?curid=9308660", "title": "RCA Arc", "text": ""}
{"id": "9308665", "revid": "125943471", "url": "https://it.wikipedia.org/wiki?curid=9308665", "title": "Diamond Jackson", "text": "Biografia.\nAmante dello sport e della ginnastica, al liceo \u00e8 stata una cheerleader. Si \u00e8 laureata all'Universit\u00e0 di Denver in Tecnologia della medicina dello sport.\nInizialmente ha lavorato come modella e solo in un secondo momento come camgirl. Nel 2007, a 41 anni, \u00e8 entrata nell'industria cinematografica pornografica e si \u00e8 affermata come una delle attrici MILF pi\u00f9 importanti e note nel settore. Il suo nome d'arte \u00e8 ispirato ad una spogliarellista del film \"The Players Club\".\nCon oltre 160 scene ha collaborato con le pi\u00f9 importanti case di produzione quali Brazzers, Elegant Angel, Girlfriends Film o Evasive Angles, Jules Jordan, Naughty America, Bang Bros e Reality Kings.\nRiconoscimenti.\nAVN Awards\nPornhub Awards\nXCritic Awards\nThe Fannys Award\nUrban X Awards"}
{"id": "9308671", "revid": "1632387", "url": "https://it.wikipedia.org/wiki?curid=9308671", "title": "Synchro Anarchy", "text": "Synchro Anarchy \u00e8 il quindicesimo album in studio del gruppo heavy metal canadese Voivod, pubblicato nel 2022."}
{"id": "9308672", "revid": "1418004", "url": "https://it.wikipedia.org/wiki?curid=9308672", "title": "Janet Lewis", "text": "Biografia.\nNata a Chicago il 17 agosto 1899, ha frequentato l'Universit\u00e0 della citt\u00e0 natale dove ha stretto amicizia con Glenway Wescott e il futuro marito Yvor Winters.\nIl suo esordio letterario \u00e8 avvenuto nel 1922 con la raccolta di liriche \"The Indians in the Woods\" sulla vita dei nativi americani, mentre la sua prima opere di narrativa, \"The Invasion\", storia del matrimonio tra un commerciante irlandese e la figlia di un capo Ojibway, \u00e8 uscita 10 anni dopo.\nHa ottenuto popolarit\u00e0 nel 1941 con la pubblicazione del romanzo storico \"La moglie di Martin Guerre\", ispirato al celebre caso giudiziario di Martin Guerre e trasposto in pellicola cinematografica nel 1983.\nMembra dell'American Academy of Arts and Sciences dal 1992, \u00e8 morta a 99 anni il 1\u00ba dicembre 1998 a Los Altos, in California."}
{"id": "9308687", "revid": "6923", "url": "https://it.wikipedia.org/wiki?curid=9308687", "title": "Guerra dei polli", "text": "La ribellione di Lw\u00f3w, meglio conosciuta come guerra dei polli o guerra delle galline ( fu una rivolta della nobilt\u00e0 polacca contro re Sigismondo I Jagellone nel 1537. Il nome di \"guerra dei polli\" venne coniato dai magnati, che per la maggior parte sostenevano che \"il re affermasse che l'unico effetto della guerra era la quasi estinzione dei polli locali, mangiata dai nobili riuniti per la ribellione a Lw\u00f3w, nella Piccola Polonia\".. La guerra dei polli fu la prima \"szlachta\" della storia polacca.\nAntefatto.\nAll'inizio del suo regno, Sigismondo I Jagellone eredit\u00f2 il regno di Polonia con oltre un secolo di tradizioni libertarie della nobilt\u00e0 locale, confermate dai numerosi privilegi di cui essa godeva. Sigismondo si trov\u00f2 di fronte al problema di dover consolidare il potere interno e gestire le minacce esterne al paese. Durante il governo del suo predecessore, re Alessandro, erano stati approvati i \"Nihil novi\", i quali impedivano ai re di Polonia di promulgare leggi senza il consenso del parlamento. Ovviamente, dal momento che il parlamento era nelle mani dell'aristocrazia, Sigismondo si sentiva minacciato nelle proprie libert\u00e0 decisionali. Per rafforzare il proprio potere, inizi\u00f2 pertanto una serie di riforme tra cui ad esempio un esercito stabile su coscrizione nel 1527 con un complesso apparato burocratico per finanziarlo. Supportato dalla moglie Bona Sforza, inizi\u00f2 ad acquistare terre per la Corona e ad attuare nel contempo riforme agricole per aumentare il tesoro reale e consentire un migliore sfruttamento dei suoi beni terrieri. Inizi\u00f2 inoltre un processo di restituzione di quei beni regali che erano stati concessi in affitto ai nobili del paese.\nLa rivolta.\nNel 1537, ad ogni modo, le politiche del re portarono allo sfociare di un conflitto. La nobilt\u00e0, assembrata presso Lw\u00f3w, cre\u00f2 un piccolo esercito per costringere il re ad abbandonare i suoi progetti di riforma. Secondo resoconti dell'epoca, 150.000 miliziani si assemblarono per la rivolta. Una rappresentanza di aristocratici si present\u00f2 al re con 36 richieste, delle quali le pi\u00f9 rilevanti erano:\nInfine i rivoltosi criticarono aspramente il ruolo della regina Bona, accusandola di \"cattiva influenza\" nei confronti del giovane principe Sigismondo Augusto (futuro Sigismondo II), e di cercare di ottenere maggior potere per s\u00e9 a scapito dello stato. Ad ogni modo ben presto emerse come anche i rappresentanti dell'aristocrazia polacca fossero divisi al loro interno e quindi si cerc\u00f2 di raggiungere un compromesso per quanto possibile. Troppo deboli per dare inizio ad una vera e propria guerra civile per ribadire i propri diritti contro il re, i rivoltosi infine si accordarono per un compromesso. Il re, forte della sua posizione, rifiut\u00f2 quasi tutte le richieste degli aristocratici, mentre accett\u00f2 il principio dell' \"incompatibilitas\" e l'anno successivo si accord\u00f2 nuovamente con loro per non perseguire la politica dell'elezione del futuro sovrano polacco \"vivente rege\". I nobili, seppur non del tutto soddisfatti, non poterono fare altro che ritornare alle loro abitazioni."}
{"id": "9308690", "revid": "125877839", "url": "https://it.wikipedia.org/wiki?curid=9308690", "title": "Sci alpino ai XXIV Giochi olimpici invernali - Gara a squadre", "text": "La gara a squadre dello sci alpino dei XXIV Giochi olimpici invernali di Pechino si \u00e8 svolta il 20 febbraio 2022, si sarebbe dovuta svolgere il 19 febbraio ma la gara \u00e8 stata rinviata a causa del vento, presso il comprensorio sciistico di Xiaohaituo nella Contea di Yanqing. \nLa gara a squadre \u00e8 stata una gara di slalom parallelo. Vi erano quattro sciatori per ogni squadra con due riserve. C'erano quindi quattro gare e il vincitore di ogni gara metteva a segno un punto per la propria squadra (in caso di parit\u00e0 era assegnato un punto a entrambe le squadre). Nella prima e nella terza gara si affrontavano sciatrici donne e nella seconda e nella quarta sciatori uomini. Se dopo le quattro gare le squadre erano sul punteggio di 2-2, si sommavano i tempi dell'uomo e della donna pi\u00f9 veloci di ogni squadra e la squadra con il tempo minore vinceva la gara. Se in una gara entrambi gli sciatori non portavano a termine la discesa, vinceva lo sciatore uscito di pista dopo l'avversario.\nLa vittoria finale \u00e8 andata all'Austria, che ha preceduto la Germania e la Norvegia.\nProgramma.\n&lt;small&gt;Tutti gli orari sono UTC+8\nQualificazioni.\nElenco delle squadre e atleti partecipanti:"}
{"id": "9308694", "revid": "1702319", "url": "https://it.wikipedia.org/wiki?curid=9308694", "title": "Liar Game (disambigua)", "text": ""}
{"id": "9308696", "revid": "1702319", "url": "https://it.wikipedia.org/wiki?curid=9308696", "title": "Lucio Aurelio Cotta (disambigua)", "text": ""}
{"id": "9308702", "revid": "775372", "url": "https://it.wikipedia.org/wiki?curid=9308702", "title": "Nazionalcattolicesimo", "text": ""}
{"id": "9308707", "revid": "311148", "url": "https://it.wikipedia.org/wiki?curid=9308707", "title": "Nordschleswig", "text": ""}
{"id": "9308708", "revid": "125810459", "url": "https://it.wikipedia.org/wiki?curid=9308708", "title": "Catalogo Parlophon", "text": ""}
{"id": "9308709", "revid": "6923", "url": "https://it.wikipedia.org/wiki?curid=9308709", "title": "Haus f\u00fcr Mozart", "text": "Haus f\u00fcr Mozart (\"Casa per Mozart\") \u00e8 un teatro in Austria. \u00c8 uno dei locali del Festival di Salisburgo nella citt\u00e0 di Salisburgo. Dal 1925 \u00e8 stato la prima sede del festival ed era originariamente conosciuto come Festspielhaus. Con l'apertura del Gro\u00dfes Festspielhaus nel 1960 fu ribattezzato Kleines Festspielhaus e nel 2006 ha assunto il nome attuale. In particolare qui vengono allestite opere e concerti.\nStoria.\nTrasformando le ex scuderie in un palcoscenico per le commedie del mistero, fu creata la prima sede del Festival di Salisburgo e nel 1925 fu inaugurata con l'opera teatrale di Hugo von Hofmannsthal \"Das Salzburger gro\u00dfe Welttheater\" diretto da Max Reinhardt. Dopo la prima stagione fu ricostruito sotto la direzione di Clemens Holzmeister. Dopo l'annessione tedesca dell'Austria, fu ricostruito nuovamente da Benno von Arent e dopo la seconda guerra mondiale segu\u00ec un'ulteriore ricostruzione ad opera degli architetti salisburghesi Hans Hofmann ed Erich Engels.\nPer l'anno mozartiano 2006, i politici locali guidati dal Landeshauptmann Franz Schausberger hanno raggiunto un accordo finanziario con la Repubblica d'Austria per costruire la Haus f\u00fcr Mozart. L'architetto Wilhelm Holzbauer, studioso di Clemens Holzmeister e il lussemburghese Fran\u00e7ois Valentiny ricostruirono la Kleines Festspielhaus e crearono la nuova Haus f\u00fcr Mozart. I tre ingressi sono stati progettati dall'artista Josef Zenzmaier, il Golden Wall nel foyer \u00e8 stato realizzato dall'artista tedesco Michael Hammers.\nAll'inaugurazione and\u00f2 in scena \"Le nozze di Figaro\" per la regia di Nikolaus Harnoncourt.\nOggi la Haus f\u00fcr Mozart pu\u00f2 ospitare 1.580 persone. Ci sono 1.495 posti a sedere e 85 posti in piedi\nCultura generale.\nLa facciata \u00e8 stata utilizzata come hotel di lusso \"Nouveau Rothschild\" nel film d'azione \"Innocenti bugie\" con Cameron Diaz e Tom Cruise."}
{"id": "9308720", "revid": "93556", "url": "https://it.wikipedia.org/wiki?curid=9308720", "title": "La Montagne aux mille regards", "text": "La Montagne aux Mille regards \u00e8 un film francese diretto da Bastien Verney e uscito nel 2021.\nTrama.\nIl lungometraggio si svolge nel Fort du T\u00e9l\u00e9graphe, un forte situato a Valloire a di altitudine. In una valle misteriosa, circondata da una foresta oscura, si trova una montagna inquietante, su cui culmina una cittadella che \u00e8 qui dalla notte dei tempi. Alcuni parlano di una leggenda spaventosa, altri di una storia antica e poco conosciuta. Questa montagna si chiama la \"Montagne aux Mille regards\" perch\u00e9 le anime che sono entrate nella cittadella non sono pi\u00f9 tornate nei villaggi, e i visitatori si sentono osservati, spiati ed in pericolo. Dal 1517 nessuno ci va: tutti hanno evitato l'argomento per secoli perch\u00e9 la leggenda che la circonda \u00e8 inquietante. Tuttavia, in una notte di luna piena, un gruppo di giovani avventurosi decide di passarci la notte. Il solstizio d'estate risveglia le sette pi\u00f9 sconosciute, e le sue leggende meritano di essere risvegliate, nonostante i loro terribili pericoli.\nProduzione.\nIl film \u00e8 basato su una sceneggiatura originale di David Chamberod (che ha anche fornito assistenza generale durante le riprese). \u00c8 coprodotto da Cimes Vision Production e Bastien Verney Films. Le riprese sono iniziate nel 2017 e si sono svolte in Savoia (principalmente nella valle della Maurienne). La maggior parte delle scene sono state girate nel Fort du T\u00e9l\u00e9graphe ed in totale, pi\u00f9 di 250\u00a0persone hanno partecipato al suo sviluppo, inclusa l'Orchestra Sinfonica di Saint-Jean-de-Maurienne.\nDistribuzione.\nIl film \u00e8 stato proiettato in anteprima al cinema Les Gentianes di Valloire il 29 dicembre 2021."}
{"id": "9308723", "revid": "76963", "url": "https://it.wikipedia.org/wiki?curid=9308723", "title": "Johnna Adams", "text": " \nHa recentemente ricevuto la sua quinta produzione \"off-off\" dal Flux Theatre Ensemble (per la sua commedia \"World Builders\", le produzioni precedenti includono \"Sans Merci\" e \"The Angel Eaters Trilogy\"). \nAltri recenti spettacoli di New York includono una prima e un revival della sua commedia in rima, versi alessandrini, \"Lickspittles, Buttonholers e Damned Pernicious Go-Betweens\", presso il Boomerang Theatre, e la produzione \"59E59\" di \"Gidion's Knot\" (diretto da Austin Pendleton).\nLa sua opera teatrale \"Hripsime\" \u00e8 stata finalista per il William Saroyan Prize nel 2010, presentato dall'Armenian Dramatic Arts Alliance.\nJohnna ha ricevuto una citazione dalla Steinberg/American Theatre Critics Association per \"Gidion's Knot\" (2013). \nHa ricevuto in passato il Princess Grace Award e fu finalista nel 2012 per il Susan Smith Blackburn Award. \n\"Gidion's Knot\" \u00e8 stato pubblicato nel 2012 su American Theatre Magazine, importante rivista di teatro fondata nel 1984.\nIl \"Contemporary American Theatre Festival\" ha presentato in anteprima \"Gidion's Knot\" a Shepherdstown, WV, nel 2012 e oltre 40 produzioni hanno avuto luogo in questi ultimi anni, comprese produzioni all'InterAct Theatre di Filadelfia, Profiles (Chicago), Kitchen Dog (Dallas), Stages (Houston), Aurora (Berkeley) e Furious Theatre Company (Los Angeles). \nJohnna si \u00e8 laureata alla DePaul University Theatre School con un BFA in Recitazione e ha conseguito un MFA in Sceneggiatura all'Hunter College.\nTre delle sue opere sono pubblicate con Dramatists Play Service (importante casa editrice fondata nel 1936 per promuovere le opportunit\u00e0 nazionali per i drammaturghi pubblicando edizioni a prezzi accessibili delle loro opere teatrali e gestendo i diritti di esecuzione di queste opere) e cinque sono pubblicate da Original Works Publishing (importante casa editrice e licenziataria per spettacoli teatrali, nuove opere teatrali audaci, innovative e originali)."}
{"id": "9308724", "revid": "2009138", "url": "https://it.wikipedia.org/wiki?curid=9308724", "title": "Pakistan ai XXIV Giochi olimpici invernali", "text": "Il Pakistan ha partecipato ai XXIV Giochi olimpici invernali, che si sono svolti dal 4 al 20 febbraio 2022 a Pechino in Cina, con una delegazione composta da un atleta, Muhammad Karim che \u00e8 stato il portabandiera alla Cerimonia d'Apertura.\nSi \u00e8 trattata della quarta partecipazione di questo paese ai Giochi invernali."}
{"id": "9308727", "revid": "1862310", "url": "https://it.wikipedia.org/wiki?curid=9308727", "title": "Proiezioni assonometriche", "text": ""}
{"id": "9308731", "revid": "173617", "url": "https://it.wikipedia.org/wiki?curid=9308731", "title": "Gerrie Coetzee", "text": "Biografia.\nCarriera pugilistica.\nProfessionista dal 1974, il 16 agosto 1976 conquist\u00f2 il titolo sudafricano dei pesi massimi battendo per squalifica Mike Schutte. Dopo 21 combattimenti tutti vinti, il 24 giugno 1979, nella sua prima trasferta all\u2019estero, a Fontvieille, mise KO al 1\u00ba round l'ex campione del mondo Leon Spinks che aveva appena riconsegnato il titolo mondiale a Muhammad Ali.\nIl successivo 20 ottobre, allo Stadio Loftus Versfeld di Pretoria, davanti a circa spettatori, affront\u00f2 il nero statunitense John Tate, anch'egli ancora imbattuto, per il titolo mondiale WBAdei pesi massimi lasciato vacante da Muhammad Ali. L'incontro fu sportivamente e politicamente rilevante perch\u00e9 si trattava della prima volta in cui un atleta di colore (Tate) era ammesso a sfidare un bianco in Sudafrica in piena era \"apartheid\". Fu anche il primo match in cui furono ammessi spettatori di etnia bianca e nera. In effetti secondo le leggi dell'epoca non sarebbe stato possibile, ma fu approvata un'eccezione dal momento che i boicottaggi sportivi di cui il paese era fatto oggetto avevano ridotto al minimo le possibilit\u00e0 per un pugile bianco locale di competere per un titolo di alto livello quale un campionato mondiale. Coetzee perse ai punti il primo match della carriera, con verdetto unanime.\nIl 25 ottobre 1980, a Sun City, fall\u00ec nuovamente il tentativo di conquistare la cintura mondiale WBA, perdendo per KO al tredicesimo round da Mike Weaver che, nel frattempo, aveva spodestato Tate.\nIl 23 settembre 1983 a Richfield (Ohio) riusc\u00ec finalmente a indossare la cintura mondiale dei pesi massimi. Mise KO al decimo round Michael Dokes che nove mesi prima aveva strappato il titolo a Weaver. Con questa vittoria \u00e8 stato il primo africano in assoluto a vincere un campionato mondiale dei pesi massimi. La rivista statunitense \"Ring Magazine\" nomin\u00f2 il match upset of the year del 1983, ritenendolo quello conclusosi nel modo pi\u00f9 contrario alle aspettative generali, sconvolgendo ogni previsione.\nCoetzee attese oltre 14 mesi prima di rimettere in palio il suo titolo mondiale ma, il 1\u00ba dicembre 1984 dovette consegnarlo al poco pi\u00f9 che discreto statunitense Greg Page che lo mise KO all'8\u00ba round a Sun City. Risal\u00ec vittoriosamente sul ring soltanto dopo altri nove mesi e poi il 4 marzo 1986 fu messo KO a 1:50 del primo round dal britannico Frank Bruno alla Wembley Arena di Londra. \nRimase quindi inattivo per oltre sette anni. Poi combatt\u00e9 due incontri vittoriosi nel 1993 e un altro nel 1997, ultraquarantenne. Perse infine l'8 giugno 1997 per knock-out tecnico alla 10\u00aa ripresa dal tre volte campione del mondo delle categorie inferiori Iran Barkley un match valido per il titolo WBB, un organismo minore. Poi si ritir\u00f2 dalla boxe."}
{"id": "9308738", "revid": "1609015", "url": "https://it.wikipedia.org/wiki?curid=9308738", "title": "Adorazione dei Magi (Perugino Trevi)", "text": "L'Adorazione dei Magi \u00e8 un affresco del pittore Perugino realizzato circa nel 1521-1522 e conservato nel Santuario della Madonna delle Lacrime di Trevi.\nStoria.\nLa presenza del Perugino \u00e8 attestata a Trevi nel 1521 dove esegu\u00ec l'affresco nella chiesa della Madonna delle Lacrime, nella cappella dell'Adorazione dei Magi o del Presepio.\nL'opera \u00e8 firmata sul gradino del trono:\ne sotto il distico: \nDescrizione.\nL'opera riprende il tema dell'Adorazione dei Magi, episodio del Vangelo secondo Matteo (2-1-12), tema dell'iconografia cristiana popolare di un episodio della vita di Cristo in occasione della visita dei Magi a la sua Nativit\u00e0.\nLa Sacra Famiglia \u00e8 posta al centro del fondo della composizione sotto una costruzione lignea, un baldacchino a quattro pilastri con capitelli, visto frontalmente, che ospita il bue e l'asino e che si estende fino alla sommit\u00e0 del dipinto. La Vergine \u00e8 seduta su un trono ligneo rialzato di un gradino e il Bambino benedicente \u00e8 posto eretto sul ginocchio destro. Benedice il pi\u00f9 anziano dei Magi che gli offre il suo dono. San Giuseppe a sinistra \u00e8 in piedi appoggiato a un lungo bastone, accanto a lui \u00e8 inginocchiato il secondo magio, il terzo, il pi\u00f9 giovane, \u00e8 pi\u00f9 a sinistra e attende il suo turno per presentare la sua offerta come vuole la tradizione.\nIn questo primo piano, ai lati dei pilastri, sono raccolti due gruppi di figure, costituiti da uomini e donne. \nLa Sacra Famiglia, l'assemblea e il baldacchino sono posti nell'incavo di una valle da cui si possono vedere le colline ai lati con le loro cime, alberi isolati dettagliati, cavalieri che occupano i sentieri tortuosi che li attraversano, un gregge di pecore occupa al centro nell'asse centrale, due pastori li guardano parlare tra loro, altri due pi\u00f9 indietro guardano la stella, schermandosi gli occhi con le mani per non essere abbagliati dal suo splendore.\nLe figure della Sacra Famiglia portano aureole piene e fortemente dorate.\nLo sfondo \u00e8 una vallata costeggiata da colline che si perdono in lontananza in un cielo chiaro che va dal bianco al cupo verso l'alto con qualche nuvola.\nLa prima figura completa a destra, guardando lo spettatore, sarebbe, per alcuni critici d'arte, un ritratto di Raffaello.\nStile.\nIl Perugino dipinge figure le cui posture e abiti estremamente eleganti ricordano le statue antiche del periodo ellenistico.\nLa scena sprigiona con la morbida figura della Vergine una sensazione di calma e serenit\u00e0."}
{"id": "9308742", "revid": "843557", "url": "https://it.wikipedia.org/wiki?curid=9308742", "title": "Pista di atletica leggera outdoor", "text": ""}
{"id": "9308745", "revid": "843557", "url": "https://it.wikipedia.org/wiki?curid=9308745", "title": "Pista di atletica leggera indoor", "text": ""}
{"id": "9308750", "revid": "467420", "url": "https://it.wikipedia.org/wiki?curid=9308750", "title": "La Strat\u00e9gie", "text": "La Strat\u00e9gie: Journal d'\u00c9checs fu una rivista in lingua francese dedicata al gioco degli scacchi, pubblicata tra il 1867 e il 1940. \nCreata a Parigi da Jean-Louis Preti, \"La Strat\u00e9gie\" ebbe solo tre direttori durante la sua lunga vita: Jean-Louis Preti dal 1867 al 1875, suo figlio Numa Preti (27 febbraio 1841, Bordeaux \u2013 28 gennaio 1908, Argenteuil) dal 1875 al 1907, e Henri Delaire (16 agosto 1860, Parigi \u2013 27 ottobre 1941) dal 1907 al 1940."}
{"id": "9308765", "revid": "125811473", "url": "https://it.wikipedia.org/wiki?curid=9308765", "title": "Rione 167", "text": ""}
{"id": "9308767", "revid": "131145", "url": "https://it.wikipedia.org/wiki?curid=9308767", "title": "Natalie Aranda", "text": ""}
{"id": "9308768", "revid": "125811537", "url": "https://it.wikipedia.org/wiki?curid=9308768", "title": "Rione Don Luigi Guanella", "text": ""}
{"id": "9308769", "revid": "125811567", "url": "https://it.wikipedia.org/wiki?curid=9308769", "title": "Rione Cesare Battisti", "text": ""}
{"id": "9308770", "revid": "125811583", "url": "https://it.wikipedia.org/wiki?curid=9308770", "title": "Rione Berlingieri", "text": ""}
{"id": "9308771", "revid": "131145", "url": "https://it.wikipedia.org/wiki?curid=9308771", "title": "Campionati sudamericani di atletica leggera indoor 2022", "text": "I II Campionati sudamericani di atletica leggera indoor si sono svolti all'Estadio de Atletismo del Gobierno Aut\u00f3nomo Municipal di Cochabamba, in Bolivia, il 19 e 20 febbraio 2022."}
{"id": "9308772", "revid": "2519", "url": "https://it.wikipedia.org/wiki?curid=9308772", "title": "Cressi", "text": ""}
{"id": "9308774", "revid": "376555", "url": "https://it.wikipedia.org/wiki?curid=9308774", "title": "Il nodo", "text": "Il Nodo \u00e8 un'opera teatrale di Johnna Adams, pubblicata nel 2012.\nStoria.\nLo spettacolo ha debuttato nel 2012 a Shepherdstown in Virginia ed \u00e8 poi stato realizzato da altre quaranta produzioni americane e rappresentato in diverse citt\u00e0 degli Stati Uniti tra le quali New York, Filadelfia, Chicago, Dallas, Houston, Berkeley e Los Angeles. Nel 2013, la Steinberg American Theatre Critics Association ha attribuito all'opera teatrale una menzione speciale.\nL'opera \u00e8 stata messa in scena in Italia nel 2022 con regia di Serena Sinigaglia e con la recitazione di Ambra Angiolini e di Arianna Scommegna.\nTrama.\nNel corso di un incontro, una madre in lutto e un'insegnante di scuola elementare conducono una conversazione incentrata sul tragico suicidio del figlio della madre, Gidion. Questi potrebbe essere stato gravemente vittima di bullismo. Mentre la sua storia e le vicende che ruotano attorno al tragico evento vengono lentamente dispiegate, le due donne cercano di ricostruire una spiegazione soddisfacente per l'atto di Gidion e fanno i conti con gli atroci sentimenti di colpevolezza reciproci."}
{"id": "9308775", "revid": "2169878", "url": "https://it.wikipedia.org/wiki?curid=9308775", "title": "Macbeth (film 1909)", "text": "Macbeth \u00e8 un cortometraggio muto del 1909 diretto da Mario Caserini."}
{"id": "9308784", "revid": "131145", "url": "https://it.wikipedia.org/wiki?curid=9308784", "title": "Campionati sudamericani di atletica leggera indoor", "text": "I Campionati sudamericani di atletica leggera indoor (in inglese \"South American Indoor Athletics Championships\") sono una competizione continentale organizzata dall'Atletismo Sudamericano (ex Confederaci\u00f3n Sudamericana de Atletismo).\nLa manifestazione ha cadenza biennale e si svolge negli anni pari. La prima edizione si \u00e8 tenuta nel 2020 a Cochabamba, in Bolivia.\nMedagliere generale.\n\"Statistiche aggiornate a Cochabamba 2022.\""}
{"id": "9308785", "revid": "149485", "url": "https://it.wikipedia.org/wiki?curid=9308785", "title": "Hammy McMillan Jr.", "text": "Biografia.\nE' figlio di Hamilton McMillan e cugino Bobby Lammie, entrambi giocatori di curling di caratura internazionale.\nAi mondiali di Calgary 2021 ha vinto la medaglia d'argento nel torneo maschile per la Scozia e l'oro agli Lillehammer 2021.\nHa rappresentato la ai Giochi olimpici invernali di , dove ha raggiunto la finale del torneo maschile, vincendo la medaglia d'argento, insieme ai compagni di squadra Bruce Mouat, Bobby Lammie, Grant Hardie e Ross Whyte."}
{"id": "9308786", "revid": "131145", "url": "https://it.wikipedia.org/wiki?curid=9308786", "title": "Confederaci\u00f3n Sudamericana de Atletismo", "text": ""}
{"id": "9308794", "revid": "2230571", "url": "https://it.wikipedia.org/wiki?curid=9308794", "title": "Semrush", "text": " \nSemrush \u00e8 una piattaforma SaaS. Viene spesso utilizzata per la ricerca di parole chiave e dati di ranking online, comprese le metriche come il volume di ricerca e il costo per clic (CPC). \nStoria.\nLa piattaforma raccoglie anche informazioni sulle parole chiave online raccolte dai motori di ricerca Google e Bing. \u00c8 stata rilasciata dalla societ\u00e0 Semrush Inc, con sede a Boston, fondata da Oleg Shchegolev e Dmitri Melnikov.\nAl 2020, l'azienda ha 980 dipendenti, che lavorano in uffici di Boston, Philadelphia, Repubblica Ceca, Cipro e Russia.\nOleg Shchegolev e Dmitri Melnikov hanno iniziato come appassionati di SEO, interessati agli sviluppi del settore e alle nuove tecnologie, e volevano creare uno strumento per identificare le tendenze del mercato e le migliori pratiche del settore. Il software \u00e8 stato rilasciato come Seodigger prima di diventare un'estensione di Firefox, poi rinominato SeoQuake nel 2007, prima di approdare a SEMrush. Nel 2016, il software ha superato il traguardo del milione di utenti con clienti in pi\u00f9 di 100 paesi.\nNell'aprile 2018, l'azienda ha ricevuto 40 milioni di dollari di finanziamenti nell'ambito di un'operazione di finanziamento co-guidata dalle societ\u00e0 di venture capital Greycroft, E.ventures e Siguler Guff, in preparazione della sua espansione in varie piattaforme di ricerca, comprese quelle di propriet\u00e0 di Amazon, Microsoft e Baidu. Nel dicembre 2020, l'azienda ha effettuato un rebranding con una nuova identit\u00e0 visiva, aggiornando il suo nome da \"SEMrush\" a \"Semrush\".\nNel marzo 2021, Semrush ha annunciato di aver depositato una domanda di registrazione relativa a una proposta di offerta pubblica iniziale. Il modulo S-1 ha rivelato che l'azienda aveva un fatturato di 144 milioni di dollari e pi\u00f9 di 67.000 clienti."}
{"id": "9308802", "revid": "173617", "url": "https://it.wikipedia.org/wiki?curid=9308802", "title": "Gerrie Cotzee", "text": ""}
{"id": "9308809", "revid": "977364", "url": "https://it.wikipedia.org/wiki?curid=9308809", "title": "Volo Skyway Enterprises 7101", "text": "Il 29 ottobre 2014 il volo Skyway Enterprises 7101, uno Short 360 cargo che operava un volo non di linea dall'aeroporto internazionale Princess Juliana sull'isola caraibica di Saint Martin a San Juan, Porto Rico, si schiant\u00f2 in mare poco dopo il decollo, uccidendo entrambi i piloti.\nL'indagine successiva concluse che un illusione somatogravica, molto probabilmente, port\u00f2 alla perdita del controllo in volo e al conseguente incidente.\nL'aereo e l'equipaggio.\nL'aereo coinvolto, codice di registrazione N380MQ, era stato prodotto nel 1986 dalla societ\u00e0 aerospaziale Short Brothers, nel Regno Unito, con il numero di serie SH3702. Era alimentato da due motori turboelica Pratt &amp; Whitney Canada PT6A-65AR da 1.424 shp (1.062 kW) ciascuno.\nIl velivolo era stato originariamente commissionato dalla Simmons Airlines come aereo di linea passeggeri. Poco dopo divenne parte del vettore regionale American Eagle e oper\u00f2 per essa fino alla met\u00e0 degli anni '90. All'inizio degli anni 2000 venne acquistato da Skyway Enterprises e convertito per il trasporto merci. Fino all'incidente era ancora verniciato con la precedente livrea American Eagle, con il logo e il nome della compagnia rimossi.\nL'equipaggio era composto da un cittadino tedesco di 49 anni, con una Green Card negli Stati Uniti valida come capitano, e un cittadino statunitense di Porto Rico come primo ufficiale.\nL'incidente.\nIl giorno dell'incidente lo Short 360-100, operato da Skyway Enterprises su un volo charter per conto di FedEx, decoll\u00f2 dalla pista 28 del Princess Juliana alle 18:35 ora locale (22:35Z). Durante la salita iniziale, circa 30 secondi dopo il decollo e ad un'altitudine di circa 500 piedi (150 m), il controllore del traffico aereo diede istruzioni per cambiare direzione a 230\u00b0. Poco dopo, l'aereo si schiant\u00f2 in mare circa un miglio da Maho Beach. Il pilota e il copilota morirono per le gravi ferite riportate.\nOperazioni di recupero.\nAlle 20:30 ora locale dello stesso giorno, il moto ondoso riport\u00f2 a riva, tra Mullet Bay e La Samanna, grandi quantit\u00e0 di detriti. I soccorsi furono ostacolati dal maltempo, caratterizzato da fulmini e forti piogge. Intorno alle 21:20 il corpo del pilota, Eric Schnell, venne recuperato tra Mullet Bay e Cupecoy dalla Guardia Costiera, coadiuvata dalla Royal Marines.\nIl 5 novembre 2014 una squadra di tecnici part\u00ec da Porto Rico per assistere nel recupero della fusoliera principale dal fondale marino. Trovarono un'apparecchiatura GPS (Global Positioning System) che la inviarono al National Transportation Safety Board (NTSB) per aiutare a restringere l'area di ricerca.\nIl 10 novembre 2014 la fusoliera e un'ala vennero localizzate a una profondit\u00e0 di 75 piedi. Il copilota scomparso e il suo sedile non furono rinvenuti all'interno della cabina.\nDurante i rilevamento nell'area circostante, l'11 novembre 2014 i subacquei trovarono il corpo del copilota ancora legato al sedile.\nL'indagine.\nGli investigatori individuarono diversi fattori che portarono allo schianto in mare; alle 19:00 ora locale, 25 minuti dopo l'incidente, il bollettino meteo segnalava vento a 8 nodi di velocit\u00e0, una visibilit\u00e0 di 10km e la presenza di fenomeni di pioggia debole con poche nuvole a 1300 piedi di altezza.\nGli investigatori scoprirono che qualche giorno prima lo stesso aereo fu coinvolto in un altro incidente in fase di atterraggio, che non ebbe gravi conseguenze ma che causo alcuni danni al velivolo; i registri di manutenzione indicavano come risolti i problemi accorsi all'aereo.\nDichiarazioni non ufficiali indicarono che la compagna di uno dei piloti testimoni\u00f2 come quest'ultimo avesse espresso disagio all'dea di pilotare il velivolo coinvolto qualche giorno prima nell'incidente.\nLa Sint Maarten Civil Aviation Authority pubblic\u00f2 il rapporto finale sull'incidente aereo il 23 settembre 2016; l'indagine port\u00f2 a ritenere che il primo ufficiale perse il controllo del velivolo dopo il decollo, durante l'avvio di una virata per portarsi sulla rotta indicata dal controllore di volo. La retrazione del flap e la relativa accelerazione si combinarono generando un'illusione somatogravica per il copilota. Egli reag\u00ec al beccheggio, avvenuto durante l'inizio della virata, in modo estremamente insolito che port\u00f2 alla perdita del controllo sul velivolo. Non fu possibile determinare quanto il copilota fosse consapevole della situazione che stava avvenendo o se tent\u00f2 di intervenire in qualche modo per riprendere il controllo. Le indagini portarono alla conclusione che la capacit\u00e0 di gestione dell'equipaggio era insufficiente per evitare l'incidente.\nL'inchiesta concluse che i fattori determinanti la perdita di controllo furono il decollo da una pista sconosciuta aggravato da condizioni ambientali sfavorevoli, caratterizzate dalla presenza di pioggia, raffiche di vento e orario notturno."}
{"id": "9308811", "revid": "1104133", "url": "https://it.wikipedia.org/wiki?curid=9308811", "title": "Stripper (Achille Lauro)", "text": "Stripper \u00e8 un brano musicale del cantante italiano Achille Lauro, selezionato per rappresentare San Marino all'Eurovision Song Contest 2022.\nDescrizione.\nL'8 febbraio 2022 \u00e8 stato confermato che Achille Lauro avrebbe preso parte alla prima edizione di \"Una voce per San Marino\", il programma di selezione del rappresentante di San Marino all'Eurovision Song Contest. In occasione dell'evento, che si \u00e8 svolto il successivo 19 febbraio, ha presentato l'inedito \"Stripper\", dove \u00e8 risultato il vincitore del voto della giuria di esperti, diventando di diritto il rappresentante sanmarinese a Torino."}
{"id": "9308832", "revid": "149485", "url": "https://it.wikipedia.org/wiki?curid=9308832", "title": "Hammy McMillan", "text": "Hammy McMillan pu\u00f2 riferirsi a:"}
{"id": "9308835", "revid": "1039155", "url": "https://it.wikipedia.org/wiki?curid=9308835", "title": "Dai - La grande avventura", "text": ""}
{"id": "9308842", "revid": "2016868", "url": "https://it.wikipedia.org/wiki?curid=9308842", "title": "Separazione (film)", "text": "\"Separazione (Separation)\" \u00e8 un film statunitense del 2021 di genere horror, diretto e co-prodotto da William Brent Bell.\nTrama.\nJeff, fumettista attualmente disoccupato, e la babysitter Samantha non riescono a impedire una rovinosa caduta della piccola Jenny mentre la bambina gioca da sola in soffitta. Stremata dal comportamento del marito, e supportata dal ricco padre (avvocato di grande succeso), la moglie di Jeff (Maggie) chiede il divorzio e l'affido esclusivo della bambina. Jeff vorrebbe opporsi legalmente, ma non ne ha i mezzi e si lascia quasi convincere ad accettare l'accordo, finch\u00e9 non scopre l'intenzione di sua moglie di trasferirsi lontano cos\u00ec da impedirgli visite regolari alla bambina. Proprio in questo frangente, la donna viene tuttavia uccisa da un pirata della strada. Durante il funerale, Jenny inizia a comportarsi in maniera strana, come se fosse improvvisamente regredita sia nel modo di esprimersi che nel comportamento. Nel frattempo Paul, padre di Maggie, sembra intenzionato a scoprire chi ha ucciso sua figlia.\nMan mano che proseguono i giorni, Jeff continua ad avere difficolt\u00e0 nell'assumersi le proprie responsabilit\u00e0 e nel gestire la bambina; inoltre una forza sovrannaturale sembra essersi stabilita in casa e comunicare con Jenny, oltre a causare terribili incubi a Jeff, che si ritrova ad essere tormentato proprio dalle sue creazioni artistiche. L'uomo arriva a reinstallare il sistema di videosorveglianza con cui lui e la moglie monitoravano Jenny anni prima. Quando Paul esplicita l'intenzione di ottenere l'affido della bambina, accusando quindi il padre di incapacit\u00e0 nell'assolvere a tale compito, Jeff accetta la proposta di lavoro come inchiostratore che l'amico Connor gli aveva offerto presso la propria casa editrice. Qui i disegni macabri che gli ultimi eventi stanno ispirando gli permettono tuttavia di ottenere immediatamente una promozione a fumettista dal momento che lo sceneggiatore Allan cercava proprio qualcuno come lui per collaborare su una nuova opera. Nel frattempo Samantha prova ad avere un approccio sessuale con Jeff, fallendo.\nMentre Paul continua a indagare su Jeff e sulla morte di Maggie, presentandosi addirittura presso la casa editrice per verificare che il genero lavori effettivamente l\u00ec, eventi sovrannaturali continuano ad accadere nella casa di Jeff: la bambina crede addirittura di parlare con sua madre, che fra l'altro le rivela dei dettagli che non potrebbe sapere sul divorzio fra lei e Jeff. Jenny si ritrova inoltre in soffitta nonostante la porta sia stata chiusa a chiave, Jeff si ritrova con i disegni rovinati nonostante la bambina affermi di non esserne responsabile. A questo punto, l'uomo prende una decisione: trasferirsi lontano da l\u00ec e continuare a lavorare da remoto, allontanandosi cos\u00ec da quella che appare ormai essere una maledizione. Presa questa decisione, l'uomo organizza una cena in cui \u00e8 presente anche Samantha: Jenny tuttavia ha una reazione allergica e la babysitter un incidente in cui sbatte la testa. La polizia accorre per indagare, sospettando perfino un caso di abusi domestici.\nIn seguito ai recenti avvenimenti, durante un incontro legale Jeff riesce sorprendentemente a convincere il suocero a non privarlo di sua figlia; gli comunica l'intenzione di trasferirsi vicino a lui, chiedendo dunque il suo benestare nella vendita della casa (che apparteneva in realt\u00e0 a Claire). L'uomo acconsente, proseguendo nel frattempo con le sue indagini e riuscendo a individuare la targa della macchina che ha ucciso Maggie. Quando scopre ci\u00f2, Paul chiama immediatamente Jeff e si precipita a casa sua, subendo tuttavia un attacco. Samantha, presente sul posto, si rifugia in camera di Jenny. Jeff accorre e fa una terribile scoperta: \u00e8 stata proprio Samantha a uccidere Maggie; la donna ha inoltre causato di proposito la reazione allergica di Jenny, sperando di ucciderla. Tra i due vi \u00e8 un confronto, ma prima che Samantha possa agire lo spirito di Maggie, materializzandosi con le sembianze di un burattino creato da Jeff, lo uccide. Il fantasma si scaglia anche contro Jeff, tuttavia Jenny interviene facendo presente come le lotte fra i suoi genitori facciano del male in primis a lei. Ci\u00f2 spinge la defunta a desistere dal suo scopo, facendo s\u00ec che i superstiti alla tragedia possano finalmente vivere una vita serena.\nProduzione.\nIl film \u00e8 stato girato fra 2019 e 2020: nei primi mesi del 2020 era infatti gi\u00e0 in fase di post-produzione.\nDistribuzione.\nNel marzo 2021 i distributori Open Road Films and Briarcliff Entertainment hanno acquistato i diritti sulla pellicola, optando per una distribuzione cinematografica a partire dall'aprile successivo.\nAccoglienza.\nPubblico.\nIl film ha incassato 4,5 milioni di dollari al botteghino e circa 33,4 mila dollari nel mercato home video.\nCritica.\nSull'aggregatore Rotten Tomatoes il film riceve il 7% delle recensioni professionali positive con un voto medio di 4,3 su 10 basato su 28 critiche."}
{"id": "9308845", "revid": "31886", "url": "https://it.wikipedia.org/wiki?curid=9308845", "title": "Rumburak lateripunctatus", "text": "Rumburak lateripunctatus \u00e8 un ragno appartenente alla famiglia Salticidae.\nEtimologia.\nIl nome proprio deriva dall'aggettivo latino lateripunctatus, -a, -um, che significa \"punteggiato lateralmente\", e si riferisce al caratteristico \"pattern\" dell'opistosoma di questa specie.\nCaratteristiche.\nL'olotipo maschile ha un cefalotorace lungo 2,6mm, largo 2,0mm e spesso 0,9mm.\nIl paratipo femminile ha un cefalotorace lungo 2,5-2,8mm, largo 2,0-2,1mm e spesso 0,9mm.\nQuesta specie \u00e8 caratterizzata dalla colorazione chiara dell'addome, con solo alcune macchie scure ai margini laterali, da cui il nome proprio. La struttura del pedipalpo maschile ricorda leggermente quella di \"R. bellus\", ma la tibia \u00e8 pi\u00f9 lunga, il lobo prossimale del bulbo \u00e8 molto corto, l'embolo \u00e8 pi\u00f9 corto e l'apofisi tibiale \u00e8 appuntita; inoltre i dotti seminali sono corti e larghi.\nDistribuzione.\nLa specie \u00e8 stata reperita in Sudafrica, nella Provincia del Capo Occidentale. Di seguito alcuni rinvenimenti:\nTassonomia.\nE' la specie tipo del genere.\nAl 2022 non sono note sottospecie e dal 2014 non sono stati esaminati nuovi esemplari."}
{"id": "9308847", "revid": "889336", "url": "https://it.wikipedia.org/wiki?curid=9308847", "title": "Abierto Mexicano Telcel 2022 - Singolare", "text": "Alexander Zverev era il detentore del titolo ma \u00e8 stato squalificato prima del secondo turno.\nIn finale Rafael Nadal ha sconfitto Cameron Norrie con il punteggio di 6-4, 6-4."}
{"id": "9308850", "revid": "149485", "url": "https://it.wikipedia.org/wiki?curid=9308850", "title": "Hamilton McMillan", "text": "Biografia.\nE' padre di Hamilton McMillan Jr. e zio di Bobby Lammie, entrambi giocatori di curling di caratura internazionale e vicecampioni olimpici a nel torneo maschile.\nAi mondiali di Saint John 1999 si laure\u00f2 campione iridato, assieme a Warwick Smith, Ewan MacDonald, Peter Loudon e Gordon Muirhead.\nRappresent\u00f2 la a tre edizioni dei Giochi olimpici invernali: e , in cui il curling fu sport dimostrativo, e nel ."}
{"id": "9308851", "revid": "1039155", "url": "https://it.wikipedia.org/wiki?curid=9308851", "title": "Personaggi di Dai - La grande avventura", "text": ""}
{"id": "9308853", "revid": "22475", "url": "https://it.wikipedia.org/wiki?curid=9308853", "title": "The Four Pools Mystery", "text": ""}
{"id": "9308854", "revid": "1039155", "url": "https://it.wikipedia.org/wiki?curid=9308854", "title": "Capitoli di Dai - La grande avventura", "text": ""}
{"id": "9308858", "revid": "149485", "url": "https://it.wikipedia.org/wiki?curid=9308858", "title": "Hamilton McMillan Jr.", "text": ""}
{"id": "9308872", "revid": "1728", "url": "https://it.wikipedia.org/wiki?curid=9308872", "title": "Collegio elettorale di Carmagnola (Regno di Sardegna)", "text": "Il collegio elettorale di Carmagnola \u00e8 stato un collegio elettorale uninominale del Regno di Sardegna. Era composto dai mandamenti di Carmagnola e Poirino\nDati elettorali.\nNel collegio si svolsero votazioni per tutte le sette legislature del Regno di Sardegna. Dopo la proclamazione del Regno d'Italia nel territorio fu organizzato l'omonimo collegio.\nV legislatura.\nL'onorevole Benso fu nominato senatore il 26 novembre 1854 e decadde dalla carica di deputato\nL'elezione fu annullata il 1\u00b0 febbraio 1855 perch\u00e9 la Camera ritenne valide le schede che contenevano solo l'indicazione di conte Costa della Torre, che di avrebbe dovuto partecipare al ballottaggio invece dell'avvocato Sola.\nVI legislatura.\nL'elezione fu annullata l'8 gennaio 1858 perch\u00e9 erano stati ammessi a votare molti elettori che avevano scritta la scheda fuori della sala elettorale. "}
{"id": "9308874", "revid": "22475", "url": "https://it.wikipedia.org/wiki?curid=9308874", "title": "Fucile Sj\u00f6gren", "text": "Lo Sj\u00f6gren Inertia \u00e8 un fucile semiautomatico a canna liscia, calibro .12, progettato dallo svedese Carl Axel Theodor Sj\u00f6gren agli inizi del Novecento. Prototipato e prodotto inizialmente dalla AB Svenska Vapen- och Ammunitionsfabriken, la produzione pass\u00f2 dopo pochissimi esemplari alla H\u00e5ndv\u00e5benv\u00e6rkstederne Kj\u00f8benhavn in Danimarca.\nL\u2019arma, azionata a rinculo, impiega un sistema di chiusura inerziale analogo per certi aspetti a quello attualmente usato dalla Benelli in alcune delle sue armi.\nSviluppo e funzionamento.\nNel 1900, Sj\u00f6gren ottenne il primo brevetto per un sistema di caricamento automatico, seguito da altri due brevetti (1903 e 1905) che gettavano le basi per il funzionamento dell\u2019intera arma. \nIl fucile \u00e8 azionato a rinculo, ma non sfrutta una canna mobile per il riarmo. In molte della armi semiautomatiche di inizio Novecento (si pensi alle pistole Luger, C96 o ai fucili Browning Auto-5, Madsen-Rasmussen M1896) lo sblocco dell'otturatore era permesso dall'arretramento della canna (nelle due varianti a corto rinculo e lungo rinculo); Sj\u00f6gren impieg\u00f2 invece un sistema inerziale: nel suo fucile il percussore \u00e8 collegato a una leva di chiusura che mantiene l'otturatore in \"chiusura\" fintanto che il percussore \u00e8 in posizione avanzata, con la molla distesa. \nAl momento dello sparo, la pressione nella camera di scoppio tende a spingere indietro sull'otturatore che per\u00f2 non pu\u00f2 muoversi a causa della leva menzionata sopra. La pressione deve quindi per prima cosa spingere il percussore indietro contro la sua molla e solo a fine compressione la barra di bloccaggio si abbassa svincolando l'otturatore. A questo punto la rimanente pressione nella camera, calata a livelli di sicurezza, spinge l'otturatore indietro per espellere il bossolo e caricare il nuovo colpo. Una volta sparato l'ultimo colpo, l'arma si blocca in apertura, pronta per la ricarica. \nIl fucile militare.\nL\u2019idea iniziale di Sj\u00f6gren era di creare un fucile semiautomatico alimentato da un caricatore a 5 colpi per l\u2019esercito e nel 1905 il primo prototipo dell\u2019arma era pronto per la presentazione. A seguire, sempre nel 1905, furono commissionati alla H\u00e5ndv\u00e5benv\u00e6rkstederne Kj\u00f8benhavn sei esemplari dell\u2019arma nei calibri 8 \u00d7 58 mmR (Danimarca) e 6,5 \u00d7 55 mm (Svezia). Quanche anno pi\u00f9 tardi, nel 1911 la fabbrica danese produsse altri tre fucili camerati per la munizione russa 7,62 \u00d7 54 mmR. Nessuna di queste armi riusc\u00ec tuttavia a ottenere risultati significativi nei vari test condotti.\nL'esercito britannico test\u00f2 il fucile nel 1908: il risultato della prova di tiro (eseguita con un'arma camerata per una munizione che all'epoca fu denominata genericamente \"7,63 mm Rimless\") \u00e8 poco chiaro, ma si deve supporre che l'arma non abbia soddisfatto le aspettative inglesi. L'esemplare testato a Bisley \u00e8 oggi custodito al National Firearms Center, nel Regno Unito.\nIl mercato civile.\nIl 20 luglio 1907 A. Karlsson, rappresentante della AB Svenska Vapen- och Ammunitionsfabriken si mise in contatto con l'esercito danese, in particolare il servizio tecnico dell'artiglieria, per negoziare la produzione della nuova arma e fu indirizzato nuovamente alla H\u00e5ndv\u00e5benv\u00e6rkstederne Kj\u00f8benhavn. Visti i risultati tutt'altro che soddisfacenti della versione militare del fucile, Karlsson propose alla fabbrica danese di mettere in funzione una linea di produzione per un fucile a canna liscia calibro .12 che usasse il sistema di chiusura brevettato da Sj\u00f6gren. \nLa trattativa si concluse il 24 agosto 1907, quando Karlsson accett\u00f2 le condizioni di produzione che prevedevano la maggiorazione del 10% sul prezzo precedentemente applicato ai fucili: il produttore danese giustific\u00f2 questo aumento con la necessit\u00e0 di adattare l'arma all'alimentazione tramite il caricatore tubolare posto sotto la canna e con la produzione di un'arma in versione smontabile (\"takedown\"). \nLa produzione cominci\u00f2 alla fine dell'anno e per le armi si fece uso esclusivamente dell'acciaio fornito dall'azienda svedese Fagersta Bruk AG, rinomata all'epoca per la qualit\u00e0 dei suoi metalli. Le camere dei fucili venivano regolarmente testate a 900 atmosfere (91,2 MPa), ma alcuni esemplari furono ulteriormente spinti fino a 2.500 atmosfere (253,3 MPa) per dimostrare la grande affidabilit\u00e0 dell'acciaio impiegato. La commissione era per 5.000 fucili che sarebbero stati immatricolati a partire dal n\u00b0 1.001 per arrivare al 6.000. \nIl fucile montava di serie una canna da 700 mm con strozzatura che riduce in diametro da 18,1 mm a 17,4 mm (quello che viene comunemente indicato con \"due stelle\" all'italiana, o \"3/4 choke\" in inglese). Allo stesso tempo furono anche ordinate 500 canne cilindriche (queste da 600 mm) acquistabili a parte come accessorio. \nA causa di alcuni imprevisti durante la produzione le consegne cominciarono solo nel 1909 ma Sj\u00f6gren aveva nel frattempo trovato un modo per migliorare l'affidabilit\u00e0 dell'arma modificando la lunghezza e la rigidit\u00e0 delle molle, e molti degli esemplari spediti furono richiamati in fabbrica per l'aggiornamento. Nel 1910 furono infine consegnate anche le 500 canne cilindriche. \nIl contratto prevedeva un costo totale di 310.500 corone danesi (per fucili e canne), un terzo del quale fu pagato da Karlsson al momento della commissione come anticipo ( 103.500). La rimanente somma sarebbe stata pagata alla consegna dei pezzi. A conti fatti, Karlsson avrebbe pagato circa 62 per ogni fucile. A tal proposito, \u00e8 interessante notare come l'accordo di produzione e fornitura si concluda con il seguente passaggio: \"[...] i prezzi concordati verranno trattati, come da richiesta dell'acquirente, con la massima discrezione\". \nIl grosso ricarico che Karlsson applic\u00f2 alle armi fu probabilmente il motivo per cui il fucile non ebbe il successo sperato neanche sul mercato civile. Come citato sopra, Karlsson riceveva le armi direttamente dalla fabbrica al prezzo di 62 a pezzo. Dai registri di Paul Pontsen (che aveva il suo negozio in Store Kongensgade, Copenaghen) sappiamo che le armi venivano acquistate dall'armaiolo al prezzo di 165 e rivendute al pubblico a 220. Questo significa che Karlssen aveva un margine di guadagno del 166% su ogni arma ( 103), e su questo l'armaiolo doveva ricaricare un ulteriore 33% ( 55) per assicurarsi un guadagno. Il prezzo dell'arma finiva per essere troppo alto rispetto alla concorrenza: basti pensare che nel catalogo 1912 del noto rivenditore londinese W.J. Jeffery &amp; Co. un fucile Sj\u00f6gren veniva proposto al prezzo di \u00a3 12.20s mentre il pi\u00f9 avanzato e affidabile Browning Auto-5 prodotto dalla FN era acquistabile per \u00a3 9.00s, ovvero il 40% in meno. Il fucile di Browning divenne infatti uno dei pi\u00f9 popolari fucili a canna liscia del XX secolo e la produzione (ininterrotta dal 1902) si \u00e8 conclusa solo nel 1999 dopo quasi cento anni. \nEredit\u00e0.\nL'arma, dato anche il basso numero di esemplari prodotti, \u00e8 oggi un pezzo non facile da trovare fuori dalla Svezia. Alcuni di questi fucili furono sicuramente importati in Russia negli anni subito precedenti la Prima guerra mondiale e alcuni esemplari si trovavano ancora in giro nei negozi di Mosca e Leningrado negli anni Ottanta e Novanta. Di tanto in tanto alcuni esemplari vengono venduti in aste in vari paesi del mondo ma l'arma ha risentito molto dello scarso successo commerciale e ad oggi sono in pochi a conoscerla. Inoltre, il fucile non \u00e8 progettato per usare le moderne cartucce da 70 mm, ma quelle da 65 mm: l'uso delle 70 mm \u00e8 in realta tecnicamente possibile ma fortemente sconsigliato in quanto allo sparo l'apertura del bossolo andr\u00e0 a ridurre il diametro della canna creando una sovrapressione potenzialmente pericolosa.\nNegli anni Sessanta, l'ingegnere Bruno Civolani in collaborazione con l'azienda Benelli, ha brevettato un sistema di riarmo, chiamato \"Inertia Driven\", che riprende concettualmente quanto proposto da Sj\u00f6gren oltre mezzo secolo prima ma con alcuni accorgimenti e perfezionamenti che lo rendono pi\u00f9 semplice, sicuro, affidabile e semplice da smontare. Il sistema \u00e8 ancora oggi alla base di varie armi prodotte dalla Benelli, tra cui il famoso fucile M3 Super 90 ancora oggi in produzione e la pistola B76.\nUn'altra arma interessante che sfrutta parzialmente il principio d'inerzia per il suo funzionamento \u00e8 il Mauser Selbstladegewehr M1916, prodotto in circa 600 esemplari dalla Mauser durante la Prima guerra mondiale. In questo caso il bloccaggio della culatta \u00e8 garantito da due alette che vengono per\u00f2 sbloccate al momento dello sparo dal movimento del fucile durante il rinculo e una placca metallica con due camme che invece tende a rimanere ferma relativamente al resto del fucile che invece arretra.\nIn anni recenti il fucile \u00e8 apparso in alcuni videogiochi, tra cui Battlefield 1, Battlefield V e Generation Zero (dove \u00e8 stato rinominato Sj\u00f6qvist) e questo ha contribuito a dare visibilit\u00e0 all'arma."}
{"id": "9308875", "revid": "2133646", "url": "https://it.wikipedia.org/wiki?curid=9308875", "title": "Serie A1 1997-1998 (pallamano femminile)", "text": "La Serie A1 1997-1998 \u00e8 stata la 29\u00aa edizione della massima serie del campionato italiano di pallamano femminile. Il campionato \u00e8 stato vinto per la seconda volta consecutiva dalla , che nella finale play-off ha superato il .\nStagione.\nNovit\u00e0.\nDalla Serie A1 1996-1997 erano stati retrocessi il e il , mentre dalla Serie A2 erano stati promossi il e il . Il e la Torres avevano rinunciato all'iscrizione, cos\u00ec il Sassari \u00e8 stato riammesso.\nFormula.\nLa formula del torneo prevedeva una stagione regolare, dove le undici squadre partecipanti si affrontavano in partite di andata e ritorno, per un totale di 22 giornate. Al termine della stagione regolare l'ultima classificata veniva retrocessa in Serie A2, mentre le prime quattro accedevano ai play-off per l'assegnazione dello scudetto, disputati in partite di andata e ritorno.\nClassifica finale.\n\"Fonte: Annuario FIGH.\"\nLegenda:\nRisultati.\nTabellone.\n\"Fonte: Annuario FIGH.\"\nPlay-off scudetto.\nGli incontri dei play-off per l'assegnazione dello scudetto erano a eliminazione diretta con gare di andata e ritorno. Gli incontri di andata delle semifinali vennero effettuati in casa delle squadre peggio classificate al termine della \"stagione regolare\". Passarono il turno le squadre che nelle due partite di andata e di ritorno ottennero il maggior punteggio. La finale si disputava al meglio delle tre gare; al termine degli incontri veniva dichiarata vincente la squadra che aveva ottenuto il maggior punteggio. La gara d'andata si disput\u00f2 il 18 aprile 1998 in casa del De Gasperi Enna, meglio piazzata nella \"stagione regolare\", la gara di ritorno si disput\u00f2 il 25 aprile 1998 in casa della Jomsa Rimini, mentre l'eventuale bella si sarebbe disputata il 2 maggio 1998 in casa del De Gasperi Enna.\n\"Fonte: Annuario FIGH.\"\nStatistiche.\nClassifica marcatrici.\n\"Fonte: Annuario FIGH.\""}
{"id": "9308890", "revid": "567822", "url": "https://it.wikipedia.org/wiki?curid=9308890", "title": "Yoon Chan-young", "text": " \nHa iniziato la sua carriera come attore bambino. \u00c8 noto soprattutto per il ruolo da protagonista nella serie Netflix del 2022 \"Non siamo pi\u00f9 vivi\" dove interpreta Lee Cheong-san."}
{"id": "9308897", "revid": "62004", "url": "https://it.wikipedia.org/wiki?curid=9308897", "title": "Yevgeniy Fedorov", "text": ""}
{"id": "9308909", "revid": "293377", "url": "https://it.wikipedia.org/wiki?curid=9308909", "title": "Wolfgang Rausch", "text": "Carriera.\nRausch inizia la carriera nel , club della massima divisione tedesca. Vi milita tre stagioni, ottenendo come miglior piazzamento il quarto posto nella stagione 1967-1968, e con cui vince la DFB-Pokal 1967-1968, oltre che partecipare a due edizioni della Coppa delle Fiere.\nNella stagione 1968-1969 scende di categoria per giocare nel , con cui ottiene la promozione nella massima serie dopo aver vinto con il suo club i play-off.\nCon il club di Essen gioca due stagioni in massima serie, incappando per\u00f2 nella retrocessione al termine della Fu\u00dfball-Bundesliga 1970-1971. Dopo due stagioni in cadetteria ottiene la promozione in massima serie dopo la vittoria dei play-off nella Regionalliga 1972-1973. Nella stagione 1973-1974 ottiene con il suo club il tredicesimo posto in campionato.\nNel 1974 passa ai , con cui retrocede in cadetteria al termine della Fu\u00dfball-Bundesliga 1975-1976.\nNel 1977 torna a giocare nella massima serie con il , con cui nella Fu\u00dfball-Bundesliga 1978-1979 ottiene il quarto posto in campionato.\nNel 1979 si trasferisce negli Stati Uniti d'America per giocare con i texani del , franchigia della North American Soccer League. La sua idea iniziale era di giocare in estate in America e nel periodo invernale in Germania ma, il cambiamento dei regolamenti sui trasferimenti nel paese natio impedirono la realizzazione di questo piano.\nRausch milit\u00f2 con i texani dal 1979 al 1981, ottenendo come miglior piazzamento il raggiungimento dei quarti di finale nella stagione 1980, persi contro i futuri campioni del .\nNel 1982 \u00e8 all', squadra dell'American Soccer League, di cui fu anche vice-allenatore di Brian Harvey. Con gli \"Slickers\" raggiunse la dfinale del torneo 1982, persa contro i .\nNella stagione 1983 diviene allenatore-giocatore dei , che condurr\u00e0 per tutta la loro esistenza, vincendo la Western Division, perdendo per\u00f2 in semifinale contro i .\nLa ASL fall\u00ec alla fine della stagione e, gli \"Americans\" si iscrissero alla neonata United Soccer League.\nNella USL Rausch con gli \"Americans\" ottenne il 3\u00b0 posto nella Western Division, venendo poi eliminato nel Wild Card Round dagli .\nLa stagione seguente gli \"Americans\" di Rausch giunsero al secondo posto del campionato, alle spalle dei floridiani del .\nDurante il suo soggiorno statunitense si dedic\u00f2 anche all'indoor soccer, giocandovi dal 1979 al 1982.\nDal dicembre 1994 al giugno seguente fu allenatore dei . "}
{"id": "9308921", "revid": "37401", "url": "https://it.wikipedia.org/wiki?curid=9308921", "title": "Babilonia (regione storica)", "text": "La Babilonia (talvolta \"Babilonide\"; in accadico, \"M\u00e2t Akkad\u00ee\"; in lingua cassita, \"Karduniash\"; in greco antico, \u0392\u03b1\u03b2\u03c5\u03bb\u03c9\u03bd\u03af\u03b1) \u00e8 una regione storica del Vicino Oriente antico, che prende il nome dal suo centro pi\u00f9 prestigioso, Babilonia. I re della citt\u00e0 riuscirono, agli inizi del XIX secolo a.C., a istituire un regno: inizialmente la citt\u00e0-stato controllava solo i propri dintorni, ma nel tempo riusc\u00ec a diventare la pi\u00f9 importante delle citt\u00e0 amorree, fino a superare il sistema della citt\u00e0-stato sumere, che finiranno per rappresentare solo sedi provinciali di un potere unitario, centrato su Babilonia. A quel punto, si forma l'idea di un \"Paese di Babilonia\" (o \"la Babilonia\"), che comprende in s\u00e9 le antiche regioni di Sumer e Akkad. L'uso di chiamare la regione con il nome della citt\u00e0 si afferm\u00f2 per\u00f2 solo nelle et\u00e0 achemenide e poi ellenistica, e comunque come esonimo. Dall'epoca di Hammurabi in poi, infatti, l'area veniva indicata in accadico come \"m\u00e2t Akkad\u00ee\", 'il paese degli Accadi', con un deliberato arcaismo, che si riferiva al glorioso precedente dell'Impero di Akkad, mentre \"re di Sumer e Akkad\" fu il titolo normalmente vantato dai re babilonesi, in riferimento ai due paesi il cui confine era all'altezza della citt\u00e0 di Nippur. Erano detti \"Babilonesi\" (\"b\u011bn\u0113 b\u0101b\u0153l\", 'figli di Babilonia') solo gli abitanti della capitale.\nAllo scopo di definire una propria cronologia, l'elenco dei sovrani babilonesi fu tramandato fin dai tempi antichi da scribi assiri e babilonesi in manoscritti (cuneiforme su tavoletta), giuntici in forma frammentaria; tali testi hanno preservato per secoli la memoria di quella straordinaria storia e oggi formano la \"Lista reale babilonese\".\nConfini.\nLa Babilonia era situata in Mesopotamia, nella vasta e fertile pianura alluvionale tra i fiumi Tigri ed Eufrate. L'area originariamente era, come tutta la Mesopotamia, sotto il controllo di diverse citt\u00e0-stato sumere (e sumera fu la prima civilt\u00e0 storica della Mesopotamia). Le origini del potere della citt\u00e0 di Babilonia vanno individuate nel formarsi nell'area di un'unit\u00e0 etnico-linguistica amorrea (quindi semita-occidentale): la definizione della regione avvenne innanzitutto con l'opera unificatrice del sesto re della sua I dinastia babilonese (detta \"dinastia amorrea\"), Hammurabi.\nOriginariamente centrata soprattutto sull'Eufrate (come del resto la sua storica capitale), con le conquiste del re amorreo Hammurabi la Babilonia estese i suoi confini ai domini di Eshnunna e Larsa, e fino al Mare Inferiore (Golfo Persico). A sud-est confinava con l'Elam. Il suo confine a nord era poco al di sopra dell'odierna Baghdad, anche se per qualche tempo le citt\u00e0 del futuro Regno di Hana sul medio Eufrate (Mari e Terqa) ne fecero parte. L'unificazione operata da Hammurabi riguarder\u00e0 concretamente solo il territorio gi\u00e0 oggetto di unificazione con la III dinastia di Ur, il cosiddetto \"paese interno\".\nLa Mesopotamia prebabilonese.\nPeriodo Protodinastico.\nLe prime notizie propriamente storiche dell'area della futura regione babilonese risalgono al Periodo Protodinastico (2900-2350 a.C.). Per lungo tempo, la produzione scribale si limit\u00f2 a liste lessicali e alla registrazione di transazioni. Le prime iscrizioni reali rimontano al 2600, cos\u00ec come le prime forme di testo letterario (da Shuruppak e da Abu Salabikh, citt\u00e0 il cui nome antico \u00e8 ignoto). \u00c8 solo a partire dall'ultimo secolo del Protodinastico (2450-2350) che in Mesopotamia si producono testi che rappresentino fonti utili per la storiografia moderna e comunque quasi solo in relazione alla citt\u00e0 di Lagash. La letteratura mesopotamica posteriore, in particolare quella di Ur III e quella paleo-babilonese, produrr\u00e0 testi centrati su questa fase protodinastica, come la \"Lista reale sumerica\", la \"Cronaca del Tummal\" e i cicli epici sui mitici re sumeri degli inizi, quelli su Enmerkar (\"Enmerkar e il signore di Aratta\" e \"Enmerkar e Enshuhgirana\"), quelli sul suo successore Lugalbanda (\"Lugalbanda nella grotta della montagna\" e \"Lugalbanda e l'uccello Anzu\") e sul figlio di questi, Gilgamesh (l\"Epopea di Gilgamesh\"). Tali testi diverranno oggetto di studio ed esercitazione nelle scuole. Si tratta comunque di testi avari di reali informazioni storiche.\nIl Protodinastico IIIb viene anche indicato come \"fase proto-imperiale\", perch\u00e9 tra i re dell'epoca tende ad affermarsi una propensione universalistica: re la cui egemonia si presenta assai pi\u00f9 significativa che in passato sono Lugalannemundu, re di Adab, e Lugalkiginedudu, un re di Uruk che dichiara di essersi impossessato di Ur. Il culmine di questo processo di unificazione (o regionalizzazione) del potere nell'area \u00e8 rappresentato dall'operato di Lugalzaggesi, re di Uruk, che avrebbe sottomesso tutta la Bassa Mesopotamia e che si attribu\u00ec il titolo di \"lugal kamala\" ('re del paese'), tanto da poter essere considerato il primo fondatore di un \"impero\".\nDi norma, la ricerca storica sul Periodo Protodinastico ignora il ruolo che ebbe in quella fase la citt\u00e0 di Babilonia. Esiste per\u00f2 una possibile traccia della sua esistenza nel Protodinastico. Si tratta di una iscrizione in lingua paleo-accadica su pietra calcarea conservata nella Babylonian Collection dell'Universit\u00e0 di Yale, che si suppone della fase IIIa (2600-2450 ca.). Si parla di un re di \"Babbir\", il cui nome non ci \u00e8 pervenuto, figlio di Ahu-ilum e costruttore del tempio di Marduk (dAMAR.UTU). Questo re di Babbir (ENSI BAR.KI.BAR) pu\u00f2 agevolmente essere interpretato come \"re di Babilonia\" se si sposta il determinativo per toponimi KI alla fine (BAR.BAR.KI), cosa possibile se si tiene in conto la relativa libert\u00e0 nell'ordine dei logogrammi che ci si riservava durante il Protodinastico nei testi delle iscrizioni monumentali. La duplicazione dei logogrammi normalmente veicolava una sottile differenza fonetica, di modo che letture come Babbar, Babra o Babbara sono possibili. Babbar (o Babbir) potrebbero essere stati antichi nomi della citt\u00e0 e Babbil \u00e8 un esito probabile (con scambio delle consonanti liquide /r/ e /l/).\nL'Impero di Akkad.\nLe imprese di Lugalzaggesi segnano la fine del Periodo Protodinastico. Egli si trova per\u00f2 presto ad affrontare un altro dinasta, Sargon (\u0160arru-k\u012bn, 'il re \u00e8 legittimo'), un \"homo novus\" che la tradizione posteriore indicher\u00e0 come coppiere del re di Kish Ur-Zababa. Sargon era un semita, membro di una popolazione nomade, proveniente, secondo la tradizione, dal deserto siro-arabico, che dal nome della capitale da lui fondata, Akkad (Agade), verr\u00e0 ricordata con il nome di \"Accadi\". Genti accadiche erano presenti in Mesopotamia fin dal Proto-Dinastico II e III (2750-2350 a.C.). Gli Accadi rappresentano la vistosa manifestazione storica di un fenomeno di lungo periodo, cio\u00e8 la \"coabitazione\", in ambito mesopotamico, di popolazioni semite e sumere, coabitazione che risale almeno al IV millennio a.C.\nIl periodo \"sargonico\" (o \"paleo-accadico\") vede la creazione del primo organismo imperiale mesopotamico. Le fonti testuali dei 150 anni di vita dell'Impero accadico sono molto pi\u00f9 abbondanti di quelle del Protodinastico. Sono sopravvissute molte iscrizioni reali paleo-accadiche, anche se molte sono copie di epoca paleo-babilonese.\nLa storia della dinastia di Akkad si impresse con molta forza nell'immaginario collettivo dell'epoca e la figura di Sargon, cos\u00ec come quella del nipote Naram-Sin, \u00e8 stata oggetto di numerosissime composizioni letterarie mesopotamiche: Sargon diventer\u00e0 un modello per i successivi re mesopotamici. La storia delle sue origini umili, di sapore semita, diverr\u00e0 archetipica, pur se confortata da documentazione tarda e di dubbia consistenza. Questo complesso di notizie controverse denota comunque alcune caratteristiche in parte in armonia con tendenze di lungo periodo: Sargon, oltre ad essere un \"homo novus\", \u00e8 di origini settentrionali e fonda il concetto della regalit\u00e0 che detiene non pi\u00f9 sulla spersonalizzata gestione amministrativa tipica di Sumer, con la sua valenza cultuale, ma su un ideale eroico e il valore militare.\nFondamentale per la storia babilonese e mesopotamica futura risulta la diffusione della lingua accadica, una Lingua semitica orientale, che si afferma nel tempo come lingua dell'amministrazione e delle iscrizioni reali. La maggioranza della popolazione di Sumer, patria degli scribi, restava sumera. Diverse iscrizioni di Sargon furono prodotte in sumero e in accadico, ma tale pratica fu abbandonata dai suoi successori, che decisero di utilizzare il solo accadico. Via via che ci si spostava verso nord, verso la regione passata alla storia come \"Akkad\" e verso la Siria, la popolazione semita appariva predominante. I re di Mari del Protodinastico III portavano nomi semitici e utilizzavano una forma di accadico. Gli archivi reali di Ebla (databili tra la fine del Protodinastico IIIb e gli inizi del periodo sargonico) mostrano una lingua, l'eblaita, chiaramente semitica: diversi studiosi considerano l'eblaita una forma occidentale di accadico. Gli archivi di Mari ed Ebla dimostrano che la scrittura cuneiforme era stata adattata alle esigenze di lingue semite gi\u00e0 prima che i re accadici imponessero il paleo-accadico come lingua ufficiale. D'altra parte, la diffusione del cuneiforme si accompagnava all'aumentare del prestigio del sumero: parole e logogrammi sumeri, infatti, abbondano nei testi accadici.\nSargon prese per s\u00e9 il titolo di \"re di Kish\" oltre che quello di \"re di Agade\". I suoi due figli, Rimush e Manishtushu, optarono per il solo \"re di Kish\". Gi\u00e0 nel Protodinastico III, il titolo di \"re di Kish\" aveva preso a significare non tanto la sovranit\u00e0 nella citt\u00e0 di Kish quanto una posizione di egemonia sulle varie citt\u00e0-Stato, traducibile come \"re della totalit\u00e0\". La forma accadica successiva (\"\u0161ar-ki\u0161\u0161ati\") richiamer\u00e0 solo formalmente la citt\u00e0 di Kish. Il collegamento di Sargon con Ur-Zababa di Kish, pur se certamente apocrifo, rinvia ad un legame che dovette essere storicamente concreto tra Kish e Agade. La \"Lista reale sumerica\" in una sua versione trovata ad Ur (SKL\u2010Ur\u2010III) fa passare la regalit\u00e0 (\"nam-lugal\") da Kish ad Agade alla Terza dinastia di Ur. \u00c8 comunque in questo periodo che il titolo di \"ensi\" passa a significare qualcosa come 'governatore provinciale', mentre il titolo di \"lugal\" (in accadico, \"sharrum\") diventa il titolo normale per i re.\nDopo Sargon, il re pi\u00f9 importante della dinastia accadica \u00e8 suo nipote Naram-Sin. Il suo regno e quello del figlio, Shar-kali-sharri, spingono Akkad verso una maggiore centralizzazione del regno. In particolare, il regno di Naram-Sin \u00e8 caratterizzato da una scelta fondamentale, quella di farsi dio, come attestato un'iscrizione posta sul montante bronzeo di una porta ritrovato a Basetki (Iraq settentrionale) e poi l'inserimento nelle iscrizione del \"dingir\" (il determinativo per le divinit\u00e0) in capo al suo nome. Questa scelta, cos\u00ec come quella di operare una riforma amministrativa dell'Impero, fu il risultato della vittoriosa risposta ad una vasta ribellione prodottasi inizialmente a Kish e poi propagatasi in Sumer. Pretese discendenze divine si erano gi\u00e0 manifestate a Lagash nel Protodinastico III, ma senza maggior esito. Pi\u00f9 concretamente, Naram-Sin riusc\u00ec a prendere le distanze dalla figura dell\"ensi\" umile servo della divinit\u00e0, tipicamente sumerico, e a proporsi come re (\"lugal\") possente. \u00c8 sufficiente paragonare la Stele di Eannatum con la Stele di Naram-Sin per notare come la centralit\u00e0 della scena, occupata dal dio nella prima stele, \u00e8 ora occupata dal re. Le frasi dedicatorie pongono ora l'accento sulla possanza militare del re piuttosto che sul suo carattere pio e devozionale. Altrettanto, le figure dei soldati, che nel Protodinastico rappresentavano un insieme compatto di individui tutti pressoch\u00e9 uguali, nell'arte accadica acquistano carattere individuale e si differenziano dal re solo per le dimensioni ridotte.\nRilevante \u00e8 nel periodo sargonico la progressiva affermazione del dio Enlil, posto ora a capo del pantheon mesopotamico. Shar-kali-sharri, ad esempio, adotta la titolatura di \"re delle creature del dio Enlil\", mentre i primi re della dinastia (Sargon, Rimush e Manishtushu) dichiarano di aver ricevuto la regalit\u00e0 da Enlil. Un archivio ritrovato a Nippur attesta una grandiosa ristrutturazione del tempio di Enlil a Nippur, dove peraltro Shar-kali-sharri aveva inizialmente esercitato, secondo la volont\u00e0 del padre, la funzione di vicer\u00e9.\nIn un suo nome di anno, Shar-kali-sharri celebra una vittoria su una popolazione dei Monti Zagros, i Gutei, e sul loro re, Sharlak (Sarlag). Nello stesso testo, il re accadico dichiara di aver promosso la costruzione di due templi nella citt\u00e0 di Babilonia. Il nome di anno recita cos\u00ec: \"L'anno in cui Shar-kali-sharri pose le fondamenta del tempio di Anunitum e del tempio di Ilaba a Babilonia, e in cui sconfisse Sharlak, re di Gutium\". Questo nome di anno \u00e8 la pi\u00f9 antica menzione della citt\u00e0 di Babilonia, che nel testo \u00e8 indicata come K\u00c1.DINGIRki, che sar\u00e0 poi una delle forme pi\u00f9 comuni di scrittura del nome della citt\u00e0. Poich\u00e9 \"babu\" in accadico significa 'porta' (K\u00c1 in sumero) e \"ilu\" significa 'dio' (DINGIR in sumero), l'antico nome della citt\u00e0 (\"Babilu\" o \"Babili\") diede occasione per uno di quei giochi di parole di cui gli antichi erano soliti godere. Un dotto gioco di parole, poich\u00e9 si guardava all'interpretazione del nome della citt\u00e0 come \"porta degli d\u00e8i\" come ad una paretimologia. La forma originale del nome della citt\u00e0 (\"Babbar\" o \"Babbir\") avr\u00e0 invece significato 'bianca', 'pallida', 'luminosa'.\nAl regno di Shar-kali-sharri segue un periodo di caos, che la \"Lista reale sumerica\" dipinge con emblematiche parole (\"chi era re? chi non era re?\"). \u00c8 il tramonto della dinastia accadica, che la tradizione attribuir\u00e0 alle sortite dei Gutei.\nL'et\u00e0 neo-sumerica e la Terza dinastia di Ur.\nDopo Shar-kali-sharri (2217-2193 a.C.), l'ultimo importante re accadico, segu\u00ec un periodo di frammentazione politica.\nConclusasi l'esperienza accadica e con l'emergere del dominio guteo, le citt\u00e0 del paese di Sumer ottennero un nuovo spazio di manovra. Particolarmente rilevanti sono i testi letterari e le statue votive relativi a Gudea, che risulta il re sumerico pi\u00f9 noto.\nBast\u00f2 un singolo scontro militare perch\u00e9 le citt\u00e0-stato sumere si liberassero del giogo guteo: fu l'unico re della Quinta dinastia di Uruk, Utu\u2010hegal (2120-2112), a sconfiggere i Gutei di Tirigan. Utu\u2010hegal pot\u00e9 cos\u00ec ritagliarsi un potere egemonico su Sumer, finch\u00e9 non verr\u00e0 scalzato dal re Ur-Nammu (2112-2095), \"ensi\" di Ur (inizialmente per conto dello stesso Utu\u2010hegal), che apre la potente Terza dinastia di Ur.\nIl ritorno della regalit\u00e0 a Ur signific\u00f2 anche un ritorno dell'uso del sumero come lingua ufficiale. Secondo alcuni assiriologi, questo ritorno ufficiale del sumero nasconde a stento una fortissima accadizzazione del territorio, tanto che l'antica lingua potrebbe essere stata gi\u00e0 abbandonata a quel punto (e si noti che gli ultimi due re della Terza dinastia di Ur (Shu-Sin e Ibbi-Sin) portavano nomi accadici. La visione tradizionale \u00e8 per\u00f2 che il sumero scomparve dall'uso nel Periodo di Isin-Larsa (inizi del II millennio).\nA Ur-Nammu si deve la creazione del titolo di \"re di Sumer e Akkad\" ed egli dichiara di essersi battuto con Elamiti e Gutei, anche se non \u00e8 chiaro che presa avesse effettivamente sulla terra di Akkad. La pi\u00f9 importante fonte su questo re \u00e8 il cosiddetto Codice di Ur-Nammu, un \"corpus\" di leggi che dovette influenzare la futura redazione del Codice di Hammurabi.\nA Ur-Nammu succedette il figlio Shulgi.\nStoria.\nEt\u00e0 paleo-babilonese.\nDopo il crollo della Terza dinastia di Ur, la citt\u00e0 di Babilonia pot\u00e9 instaurare una dinastia autonoma (la I dinastia babilonese), centrata sull'elemento amorreo. Gli Amorrei erano una popolazione semita seminomade che si era affacciata nella piana alluvionale gi\u00e0 nel III millennio a.C. e che nel II millennio riusc\u00ec, dopo aver fatto propria la cultura accadica, ad imporre sui troni delle citt\u00e0-stato mesopotamiche alcuni suoi capi-trib\u00f9. I primi re amorrei di Babilonia (Sumu-abum, 1894-1881, e Sumu-la-El, 1880-1845) riuscirono ad istituire un regno che, seppur limitato agli immediati dintorni della citt\u00e0, pose le basi per il futuro dominio.\nFigura chiave per l'affermarsi della citt\u00e0 nell'area fu il sesto re della dinastia, Hammurabi. Prima di lui, Babilonia era un centro come altri, che controllava direttamente un territorio prossimo alle sue mura e forse influenzava qualche centro limitrofo, in un periodo in cui protagonisti della storia mesopotamica erano il cosiddetto \"Impero dell'Alta Mesopotamia\" (un effimero organismo statale messo in piedi da un capo tribale amorreo, Samsi-Addu), le citt\u00e0-stato amorree di Eshnunna e Mari, la citt\u00e0-stato di Larsa, con il suo re Rim-Sin, e l'Elam.\nGran parte del regno di Hammurabi fu caratterizzato da un'acuta conflittualit\u00e0 nell'area, che vide il re muoversi in una rete assai mobile di alleanze. Fu solo nella parte finale del suo regno, cio\u00e8 a partire dal suo trentunesimo anno, che Hammurabi mise a frutto la propria strategia diplomatica e il paziente lavoro di consolidamento, annettendo Larsa ed Eshnunna, sconfiggendo Mari e ingaggiando scontri con l'Assiria.\nIl processo di unificazione operato da Hammurabi mostr\u00f2 segni di debolezza gi\u00e0 con il successore, il figlio Samsu-iluna, costretto a contenere rivolte che finiranno per restringere l'area effettivamente controllata da Babilonia. In particolare, al sud, nel Paese del Mare, i vari centri si spopolarono (tra problemi economici e forse ambientali), mentre al nord la presa babilonese sui centri del medio Eufrate (Terqa e Mari) non fu sufficientemente forte da evitare la disgregazione. Terqa e Mari, nell'area del futuro Regno di Khana (o Hana) si resero indipendenti, mentre nel \"paese interno\" cominciava la penetrazione di una popolazione montanara proveniente dagli Zagros, i Cassiti.\n\u00c8 comunque in questo periodo che Babilonia si conferma unico centro politico dell'area, mentre il dio cittadino Marduk \u00e8 elevato al colmo del pantheon babilonese. La I dinastia di Babilonia, nell'arco dei 150 anni successivi alla morte di Hammurabi, riuscir\u00e0 a difendere il nucleo del regno, perdendo in particolare il sud, dove si impone una dinastia che, nella \"Lista reale babilonese\", \u00e8 individuata come I dinastia del Paese del Mare.\nIn ultima analisi, dunque, l'unificazione operata da Hammurabi riguarder\u00e0 concretamente solo il territorio gi\u00e0 oggetto di unificazione con la III dinastia di Ur, il cosiddetto \"paese interno\", ma al contempo metter\u00e0 fine in quell'area a qualsiasi velleit\u00e0 delle precedenti citt\u00e0-stato di rappresentare un potere autonomo: esse finiscono per rappresentare solo sedi provinciali di un potere unitario, centrato su Babilonia. \u00c8 in questa fase che si forma l'idea di un \"Paese di Babilonia, che comprende in s\u00e9 le antiche regioni di Sumer e Akkad.\nLa fine della I dinastia babilonese (e del cosiddetto periodo paleo-babilonese) non sopraggiunge come risultato della crisi interna, ma da un fattore esterno: gli Ittiti, un popolo indoeuropeo, presente in Anatolia almeno dal XVII secolo, si spinse sulla Siria e fino alle coste palestinesi; il re ittita Mur\u0161ili I abbatt\u00e9 il Regno di Yamkhad e nel 1595 a.C. conquist\u00f2 Babilonia, distruggendola e sottraendo la statua del dio Marduk, essenziale per le funzioni di culto. In un primo tempo, forse, la I dinastia del Paese del Mare prese il controllo di Babilonia, ma poi si impose una Dinastia cassita. Le fonti per questa fase sono scarse e quando riappaiono, nel XV secolo, il panorama \u00e8 cambiato del tutto.\nEt\u00e0 medio-babilonese.\nCon la Dinastia cassita si apre il cosiddetto periodo medio-babilonese.\nNon ci \u00e8 noto il nome del re cassita che conquist\u00f2 Babilonia n\u00e9 come i Cassiti si impossessarono del trono babilonese. I primi re cassiti individuati dalla tradizione (Gandash, Agum I, Kashtiliash I) vanno forse considerati contemporanei agli ultimi re della I dinastia di Babilonia. Questi re cassiti avranno forse costituito s\u00ec una dinastia, ma regnante nella loro probabile area d'origine, i Monti Zagros, e non direttamente a Babilonia.\nSappiamo invece da fonte posteriore che, 24 anni dopo che la statua di Marduk fu sottratta e portata a Khana, un re cassita, Agum II, la riport\u00f2 a Babilonia. La lista dei re di Khana e la documentazione epigrafica ed archeologica di Terqa cessa all'inizio del XVI secolo a.C., per cui \u00e8 possibile ipotizzare che Terqa sia stata distrutta proprio da Agum II e che questi sia stato uno dei primi re della dinastia cassita. Nello stesso periodo, i re Ulam-Buriash e Agum III (ma \u00e8 ragionevole pensare che Agum II e Agum III non vadano distinti) assoggettarono il Paese del Mare. A questo punto, il regno babilonese (indicato come Karduniash dai Cassiti) si estendeva dalle zone di origine dei Cassiti fino a Babilonia e al Paese del Mare e si imponeva come grande regno, tanto da relazionarsi con i re assiri, con cui i Cassiti logorarono il regno in interminabili contese di confine. Vi \u00e8 traccia di trattati tra Burna-Buriash I e Puzur-Ashur III e tra Kara-indash e Ashur-bel-nisheshu, anche se non disponiamo dei testi, per cui non sappiamo se tali rapporti fossero paritetici.\nKara-indash \u00e8 il primo re cassita che conosciamo anche dalle sue stesse iscrizioni, databili alla fine del XV secolo a.C. Egli ebbe anche occasione di entrare in rapporti amichevoli con il faraone egizio, come riporta una delle \"Lettere di Amarna\": si ebbero scambi di ambasciatori, matrimoni incrociati e scambi di doni (una forma educata di commercio tra regnanti). Il faraone Amenofi II, in effetti, attesta che in occasione di sue vittorie in Siria anche il re di Shankhara (che \u00e8 come gli Egizi chiamavano Babilonia) gli invi\u00f2 dei doni (ed \u00e8 in questo stesso periodo che anche gli Assiri avviano relazioni con gli Egizi). In effetti, gli approcci diplomatici dei Cassiti nei confronti degli Egizi e degli Ittiti erano tesi ad estromettere gli Assiri (met\u00e0 XV secolo-met\u00e0 XIV secolo a.C.). Questa politica non pot\u00e9 impedire che il re assiro Ashur-uballit I riuscisse ad acquisire il controllo di Babilonia. Negli anni seguenti, Babilonia cerc\u00f2 di sfuggire tanto alla pressione assira quanto a quella elamita. Il re Kurigalzu II (1332-1308) riusc\u00ec a sconfiggere gli Elamiti, ma il re assiro Tukulti-Ninurta I torn\u00f2 a conquistare Babilonia (1244), distruggendone le mura, saccheggiandone l'Esagila e \"deportando\" la statua del dio Marduk. Il re cassita Kashtiliash IV fu condotto prigioniero in Assiria, dove probabilmente mor\u00ec. L'importazione in Assiria di letteratura babilonese ebbe l'effetto di accelerare la babilonizzazione della cultura assira. A quanto pare, Tukulti-Ninurta regn\u00f2 direttamente in Babilonia per qualche tempo, per poi intronizzare figure a lui gradite. Babilonia rest\u00f2 sotto il giogo assiro per una trentina d'anni, fino a quando un altro re della dinastia cassita, Adad-shuma-usur (1216-1187), non riconquist\u00f2 l'indipendenza.\nLa Dinastia cassita si ecliss\u00f2 qualche anno dopo: essa aveva subito diverse incursioni elamite, ma l'attacco di Shurtruk-Nakhunte (1155) fu fatale e definitivo. Al figlio di questi, Kutir-Nakhunte, \u00e8 attribuito un ulteriore furto della statua di Marduk.. A Babilonia, a quel punto, prese il potere la II dinastia di Isin (1154-1026), il cui re pi\u00f9 importante fu Nabucodonosor I (1125-1104).\nLa Seconda dinastia di Isin.\nMentre la parte pi\u00f9 occidentale del Vicino Oriente antico (Siria e Anatolia) era sconvolta dall'arrivo dei Popoli del Mare (1200), ad oriente continuava lo strenuo conflitto tra Babilonia e Assiria, con l'Elam intento ad approfittare del reciproco indebolirsi delle due potenze mesopotamiche. Alla Dinastia cassita succedette la Seconda dinastia di Isin (o Isin II), in un periodo in cui notevole era la progressiva infiltrazione di genti aramee.\nIl re pi\u00f9 importante della dinastia \u00e8 Nabucodonosor I (1125-1104 a.C.). \u00c8 forse al suo regno che risale il collocamento ufficiale di Marduk al vertice del pantheon mesopotamico, con la scrittura (o riscrittura) del poema \"En\u016bma eli\u0161\"; analogamente, la citt\u00e0 di Babilonia viene posta al centro dell'universo.\nLa portata internazionale di Babilonia con Isin II appare inferiore rispetto ai tempi della Dinastia cassita. Dopo Nabucodonosor, la dinastia continu\u00f2 stancamente per quasi tutto l'XI secolo, in un periodo caratterizzato dalla penetrazione di popolazioni aramee e dall'instabilit\u00e0 politica.\nPenetrazione semita in Babilonia: Caldei, Aramei e Arabi.\nAlla Seconda dinastia di Isin seguirono varie dinastie di cui sono noti quasi solo i nomi dei re e le durate dei loro regni: la II dinastia del Paese del Mare, la Dinastia di Bazi, una dinastia elamita e infine la Dinastia di E (dove \"E\" starebbe per la citt\u00e0 di Babilonia, quindi forse una dinastia locale), che insieme coprono il primo quarto del millennio. L'unico re notevole di questa fase \u00e8 Nabonassar (Nab\u00fb-n\u0101\u1e63ir, 747-734 a.C.), non a caso l'unico che sia riuscito a trasmettere il trono al figlio.\nCaratteristica di questa fase \u00e8 il continuo afflusso di trib\u00f9 semitiche nell'area, con le difficolt\u00e0 connesse alla questione della loro integrazione. Se, in generale, queste popolazioni furono interessate da fenomeni di acculturazione, essa fu diseguale e comunque non paragonabile a quella amorrea di mille anni prima. L'aramaico nelle sue varie forme divenne nel tempo la lingua materna di una fetta sempre maggiore della popolazione. Nel frattempo, la scrittura alfabetica andava soppiantando la cuneiforme, che restava relegata ad usi cultuali, giuridici e amministrativi.\nIl gruppo pi\u00f9 rilevante tra le trib\u00f9 semitiche in ingresso in Mesopotamia era quello dei Caldei, stanziatisi nella Babilonia occidentale e meridionale (soprattutto lungo l'Eufrate e sul delta) a partire dal IX secolo. La pi\u00f9 antica menzione dei Caldei (\"mat Kaldu\") \u00e8 del IX secolo e sta negli annali del re assiro Assurnasirpal II, che si vanta di averli sconfitti in battaglia. I loro antenati erano seminomadi o nomadi, ma i Caldei attuali si erano nel tempo urbanizzati e vivevano quanto meno in villaggi se non nelle stesse citt\u00e0 babilonesi. Sul delta, controllavano il commercio verso il Golfo Persico. La loro lingua ci \u00e8 poco nota. Forse erano semiti occidentali e parlavano aramaico, anche se le fonti antiche tendono a distinguerli sempre dagli Aramei. \u00c8 stata ipotizzata una loro origine araba. Sia come sia, fino al VII secolo, i Caldei si integrarono assai poco nel tessuto statale babilonese, anche quando loro capi-trib\u00f9 giunsero a sedersi sul trono babilonese.\nAltri gruppi semiti importanti in questo periodo sono gli Aramei e gli Arabi. I primi erano stanziati lungo il Tigri, nella Babilonia sud-orientale. Il loro peso politico era inferiore a quello dei Caldei perch\u00e9 tendevano meno ad abbracciare la vita di citt\u00e0. I secondi acquisirono un peso sempre maggiore in Babilonia lungo il corso del I millennio, soprattutto dopo la domesticazione del dromedario.\nDi fronte a questa complessit\u00e0 etnica, il potere centrale spesso non era in grado di mantenere la continuit\u00e0 e l'integrit\u00e0 territoriale e amministrativa dello Stato. I rapporti tra abitanti di stirpe babilonese e nuovi arrivati semiti era per lo pi\u00f9 conflittuale, cos\u00ec come quello tra le diverse citt\u00e0. Il Regno di Babilonia era insomma piuttosto debole in questa fase e di l\u00ec a poco avrebbe perso l'indipendenza per mano dei re assiri."}
{"id": "9308922", "revid": "37401", "url": "https://it.wikipedia.org/wiki?curid=9308922", "title": "Babilonide", "text": ""}
{"id": "9308923", "revid": "574302", "url": "https://it.wikipedia.org/wiki?curid=9308923", "title": "Nukunamo", "text": "Nukunamo \u00e8 un'isola disabitata delle Tonga. Amministrativamente appartiene alla divisione Ha\u02bbapai, nel distretto di Foa.\nL'isola si trova 200 m a nord dell'isola principale del distretto: Foa."}
{"id": "9308926", "revid": "149485", "url": "https://it.wikipedia.org/wiki?curid=9308926", "title": "Ross Whyte", "text": "Biografia.\nS\u00ec \u00e8 messo in mostra a livello junior ai Giochi olimpici giovanili di , vincendo l'argento per la nel doppio misto con la cinese Han Yu. Nel torneo misto \u00e8 classificato al 5\u00ba posto con la Gran Bretagna. \nAi mondiali junior ha vinto l'argento ad Aberdeen 2018 eil bronzo a Liverpool 2019.\nHa vinto il suo primo titolo continentale vincendo il torneo maschile agli europei di Tallinn 2018.\nAll'Universiade di Krasnojarsk ha guadagnato il bronzo nel torneo maschile.\nAi mondiali di Calgary 2021 ha vinto la medaglia d'argento nel torneo maschile per la Scozia. Lo stesso hanno ha vinto anche gli Europei di Lillehammer 2021.\nHa rappresentato la ai Giochi olimpici invernali di , dove ha raggiunto la finale del torneo maschile, vincendo la medaglia d'argento, insieme ai compagni di squadra Bruce Mouat, Bobby Lammie, Grant Hardie e Hammy McMillan Jr.."}
{"id": "9308929", "revid": "125864389", "url": "https://it.wikipedia.org/wiki?curid=9308929", "title": "Chiesa di Sant'Anna e San Gaetano Thiene", "text": "La Chiesa di Sant'Anna e San Gaetano Thiene, si trova a Sant'Anna di Chioggia e si suddivide in due edifici, il pi\u00f9 antico risale ad inizio Settecento, l'altro invece \u00e8 stato inaugurato negli anni Settanta del secolo scorso.\nStoria.\nIl tempio pi\u00f9 antico, chiamato comunemente Chiesa Antica, si ricav\u00f2 nel 1704 dall'ampliamento di una preesistente cappella dedicata a Sant'Anna. Anche se rimane ancora officiata, \u00e8 ora usata per eventi culturali e rappresentazioni teatrali. L'altra chiesa, edificata grazie a Don Antonio Marcolongo, che sorge prospicente la piazza dedicata a Baldin Tiziano, inizia la sua costruzione nel 1971 con la posa della prima pietra da parte del vescovo di Chioggia Giovanni Battista Piasentini.\nDescrizione.\nChiesa Antica.\nCostruita in linee semplici e in proporzione alla popolazione dell'epoca.\nEsterno.\nL'ingresso, rivolto ad est, \u00e8 sormontato da un finestrone semicircolare. Addossato al fianco desto \u00e8 stato costruito uno stabile inizialmente usato come canonica, in quello sinistro invece, \u00e8 possibile osservare due nicchie ottagonali, che escono dal perimetro dell'edificio.\nCampanile.\nLa torre venne costruita nel 1771 ed \u00e8 alta 18 metri, la cella campanaria ospita tre bronzi. Nella facciata rivolta a nord sono presenti due lapidi, che lette del basso all'alto ricordano i restauri del campanile avvenuti nel 1771 e nel 1882.\nInterno.\nAlle pareti laterali sono presenti due nicchie che ospitano in senso antiorario:\nAppena entrati a sinistra, si osserva una terza nicchia vuota, originariamente ospitava il battistero e in un secondo tempo le scale per recarsi alla cantoria presente sopra l'ingresso, la quale venne eliminata nell'ultimo restauro della chiesa.\nAppesa alla parete dietro l'altar maggiore, si osserva la tela di notevoli dimensioni, copia dell'Assunta di Tiziano, realizzata da Remotto Evelino nel 1985 \nSul soffitto \u00e8 presente una pala, copia della Trasfigurazione di Raffaello, realizzata da Remotto Evelino nel 1985. Alla base dell'opera \u00e8 presente un'iscrizione, che cita l'autore, il vescovo di Chioggia e il parroco dell'epoca dell'affissone, rispettivamente Monsignor Sennen Corr\u00e0 e Don Antonio Marcolongo.\nSono presenti, in piccole rientranze, le statue di San Rocco, San Giovanni Battista, San Sebastiano e San Gaetano.\nChiesa Nuova.\nIl nuovo tempio, costruito in stile moderno, raggiunge nella sua facciata i 14 metri d'altezza; all'interno si sviluppa con 35 metri di lunghezza, 24 di larghezza e 8 d'altezza.\nIn controfacciata \u00e8 presente il gruppo ligneo, datato fine Seicento, raffigurante la \"Gloria di Maria\", dove sono rappresentati la SS. Trinit\u00e0 e la Madonna. In precedenza l'opera si trovava nella Chiesa Antica.\nLa zona del presbiterio \u00e8 rialzata dal resto della chiesa con un pavimento in marmo rosso di Grecia, l'altare, del Seicento, proviene da una casa patrizia del padovano ed \u00e8 intarsiato in stile barocco. A sinistra dell'altare si osserva la fonte battesimale e a destra il Tabernacolo.\nLa chiesa \u00e8 arricchita con diverse statue le pi\u00f9 degne di nota sono quelle:\nLa via crucis \u00e8 costituita da sculture in altorilievo in ceramica, appese alla pareti verso l'uscita, \u00e8 opera del ceramista polesano Maser\u00e0 Loris che le realizz\u00f2 nel 1983.\nFuori dalla chiesa nei pressi della canonica, \u00e8 presente un ceppo commemorativo dedicato a Don Antonio Marcolongo, realizzatore della nuova chiesa e di altre opere parrocchiali."}
{"id": "9308931", "revid": "768068", "url": "https://it.wikipedia.org/wiki?curid=9308931", "title": "Roman de la Rose", "text": ""}
{"id": "9308934", "revid": "768068", "url": "https://it.wikipedia.org/wiki?curid=9308934", "title": "Le Jeu d'Adam", "text": ""}
{"id": "9308953", "revid": "1762097", "url": "https://it.wikipedia.org/wiki?curid=9308953", "title": "Volo Central American Airways 731", "text": "Il volo Central American Airways 731 era un volo passeggeri che si schiant\u00f2 durante l'avvicinamento all'aeroporto internazionale di Toncont\u00edn di Tegucigalpa, in Honduras, il 14 febbraio 2011. Tutti i 14 occupanti a bordo morirono. L'aereo coinvolto, un Let L-410 Turbolet, stava operando un volo regionale della Central American Airlines partito da San Pedro Sula e diretto a Tegucigalpa.\nL'aereo.\nL'aereo coinvolto nell'incidente era un biturboelica Let L-410UVP-E20 Turbolet con registrazione honduregna HR-AUQ e numero di serie 912603. Vol\u00f2 per la prima volta nel 1991, servendo diverse compagnie aeree prima dell'incidente.\nL'incidente.\nIl 14 febbraio 2011, alle 07:04 ora locale (13:04 UTC), il volo 731 decoll\u00f2 dall'aeroporto internazionale di La Mesa a San Pedro Sula per un volo di 40 minuti all'aeroporto di Toncont\u00edn a Tegucigalpa. A bordo c'erano dodici passeggeri e due membri dell'equipaggio.\nIntorno alle 07:35, il Turbolet inizi\u00f2 la procedura di avvicinamento non di precisione alla pista 20 di Toncont\u00edn, situata ad un'altitudine di 3.300 piedi (1.000 m). Le condizioni meteorologiche in quel momento erano tali che la base della nube era pi\u00f9 bassa rispetto alle alture circostanti. In quota erano presenti anche fenomeni di wind shear e onde orografiche.\nAlle 07:51, l'equipaggio interruppe l'avvicinamento, venendo autorizzato dal controllo del traffico aereo a tentare un avvicinamento alla pista 02, opposta a quella prescelta. I dialoghi registrati dalla scatola nera suggerirono che l'equipaggio stava ricevendo indicazioni contrastanti dagli strumenti di navigazione di bordo, ma alle 08:00, mentre continuava la sua discesa, l'equipaggio rifer\u00ec di essere in fase di avvicinamento finale.\nCirca due minuti dopo, il \"cockpit voice recorder\" (CVR) registr\u00f2 numerosi segnali acustici del sistema di allarme di prossimit\u00e0 al suolo (GPWS) di bordo, seguite da una segnalazione automatica che si stavano avvicinando troppo al terreno. Non vi fu nessuna reazione da parte dei piloti e l'aereo colp\u00ec una collina vicino a El Espino, nella Jurisdicci\u00f3n de Santa Ana, a un'altitudine di 5.400 piedi (1.600 m).\nVittime.\nNell'incidente persero la vita tutti i 12 passeggeri e 2 membri dell'equipaggio a bordo. Il primo ufficiale venne trovato vivo tra le macerie, ma mor\u00ec durante il trasporto in ospedale. Tra le vittime c'erano un ministro di gabinetto, un assistente segretario, un ex segretario alle finanze e un leader sindacale. Due delle vittime erano americane e una canadese.\nL'indagine.\nNel rapporto dell'indagine della commissione investigativa sugli incidenti della Direcci\u00f3n General de Aeron\u00e1utica Civil (DGAC) dell'Honduras, gli investigatori riportarono che le condizioni meteo furono un fattore determinante nell'incidente. Durante le procedure di avvicinamento, l'equipaggio pilot\u00f2 il velivolo ad una velocit\u00e0 di poco superiore al suo limite minimo di stallo; il \"wind shear\" compromise il volo e provoc\u00f2 uno stallo aerodinamico dal quale i piloti non riuscirono a riprendere il controllo prima dell'impatto con il suolo.\nLa DGAC riscontr\u00f2 che i piloti non avevano aderito ad alcuna procedura standard di avvicinamento e che probabilmente interpretarono male i dati forniti dagli strumenti di bordo. Durante la discesa, il capitano non consult\u00f2 i manuali per impostare un avvicinamento corretto e si affid\u00f2 invece al primo ufficiale per orientarsi ed arrivare alla pista. Non venne effettuato nessun briefing tra l'equipaggio per accordarsi sulla procedura pi\u00f9 conveniente e la comunicazione e la gestione delle risorse all'interno della cabina di pilotaggio vennero descritte come inadeguate.\nInfine, i piloti avevano iniziato a configurare il velivolo per l'atterraggio prematuramente, estendendo i flap mentre si trovavano ancora ad una distanza considerevole dalla pista, rendendo l'aereo pi\u00f9 vulnerabile agli effetti del \"wind shear\". \nIl capo delle indagini afferm\u00f2 che, poich\u00e9 l'aereo era di fabbricazione russa e non americana, pilotarlo poteva creare qualche difficolt\u00e0 in quanto la maggior parte dei piloti e tecnici locali non erano sufficientemente addestrati per operare su quel tipo di aereo. Vennero formulate undici raccomandazioni di sicurezza.\nConseguenze.\nIn risposta all'incidente, il governo dell'Honduras dichiar\u00f2 tre giorni di lutto nazionale per i funzionari governativi deceduti.\nL'incidente sollev\u00f2 interrogativi sulla sicurezza e sul trasferimento dell'aeroporto di Tegucigalpa. Il presidente dell'Honduras chiese di spostare Toncont\u00ec\u00ecn, affermando che era impossibile avere un grande aeroporto nella sua posizione attuale per via del terreno circostante."}
{"id": "9308955", "revid": "768068", "url": "https://it.wikipedia.org/wiki?curid=9308955", "title": "Letteratura medievale francese", "text": ""}
{"id": "9308957", "revid": "149485", "url": "https://it.wikipedia.org/wiki?curid=9308957", "title": "Han Yu (giocatrice di curling)", "text": "Biografia.\nS\u00ec \u00e8 messa in mostra a livello junior ai Giochi olimpici giovanili di , vincendo l'argento per la nel doppio misto con il britannico Ross Whyte. Nel torneo misto si \u00e8 classificata all'11\u00ba posto per la Cina.\nAi Campionati asiatico-pacifici di Shenzhen 2019 ha vinto la medaglia d'oro nel torneo femminile con Zhang Lijun, Jiang Xindi, Zhao Ruiyi e Yu Jiaxin.\nHa rappresentato la ai Giochi olimpici invernali di nel torneo femminile, classificandosi settima con Wang Rui, Dong Ziqi, Zhang Lijun e Jiang Xindi."}
{"id": "9308958", "revid": "1924342", "url": "https://it.wikipedia.org/wiki?curid=9308958", "title": "Kalush Orchestra", "text": ""}
{"id": "9308966", "revid": "446353", "url": "https://it.wikipedia.org/wiki?curid=9308966", "title": "Placide (famiglia)", "text": "Placide fu una famiglia di attori francesi emigrati negli Stati Uniti d'America subito dopo l'inizio della Rivoluzione francese.\nStoria.\nIl capostipite della dinastia fu Alexander Placide (1750-New York 1812), che in patria svolse il ruolo di funambolo presso la corte di Luigi XVI di Francia.\nGiunse in America nel 1791 riuscendo ad arrivare al successo e alla notoriet\u00e0 sia come impresario, grazie alla sua ingegnosit\u00e0, sia come acrobata, mimo e ballerino.\nTutti i suoi figli, avuti dalla moglie attrice e danzatrice Charlotte Sophia Wrighten, si dedicarono alla recitazione e al palcoscenico:"}
{"id": "9308971", "revid": "37401", "url": "https://it.wikipedia.org/wiki?curid=9308971", "title": "Dinastia amorrea", "text": ""}
{"id": "9308972", "revid": "125833913", "url": "https://it.wikipedia.org/wiki?curid=9308972", "title": "Grisma", "text": "Un grisma \u00e8 la combinazione di un prisma e un reticolo di diffrazione disposti in modo tale che la luce di una certa lunghezza d'onda centrale vi passi attraverso. Il vantaggio di questa disposizione \u00e8 che la stessa fotocamera pu\u00f2 essere utilizzata sia per l'imaging (senza il grism) che per la spettroscopia (con il grism) senza dover essere spostata. I grismi vengono inseriti in un fascio di luce gi\u00e0 collimato. Quindi creano uno spettro disperso centrato sulla posizione dell'oggetto all'interno del campo della fotocamera.\nLa risoluzione di un grisma \u00e8 proporzionale alla tangente dell'angolo tra le superfici di \"input\" e \"output\" del prisma pi\u00f9 o meno allo stesso modo in cui le risoluzioni dei reticoli sono proporzionali all'angolo tra l'input e la normale al reticolo.\nUtilizzo di grismi nel James Webb Space Telescope.\nIl sistema di rilevamento del fronte d'onda disperso (come parte dello strumento NIRCam) sul telescopio spaziale James Webb utilizza dei grismi. Ogni modulo della NIRCam contiene 2 grismi che disperdono lo spettro in direzioni ortogaonali."}
{"id": "9308976", "revid": "1745361", "url": "https://it.wikipedia.org/wiki?curid=9308976", "title": "Brio (Marvel Comics)", "text": ""}
{"id": "9308977", "revid": "1310927", "url": "https://it.wikipedia.org/wiki?curid=9308977", "title": "Tom\u00e1s Maya", "text": "Carriera.\nHa giocato nella massima serie colombiana.\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9308978", "revid": "59912", "url": "https://it.wikipedia.org/wiki?curid=9308978", "title": "Priorit\u00e0 nelle espressioni matematiche", "text": ""}
{"id": "9308994", "revid": "1609015", "url": "https://it.wikipedia.org/wiki?curid=9308994", "title": "Madonna col Bambino tra i santi Giovanni evangelista e Nicola di Bari", "text": ""}
{"id": "9308997", "revid": "6923", "url": "https://it.wikipedia.org/wiki?curid=9308997", "title": "United States Army Command and General Staff College", "text": "Lo United States Army Command and General Staff College (CGSC o, obsoleto, USACGSC) a Fort Leavenworth, Kansas, \u00e8 una scuola di specializzazione per ufficiali dell'esercito degli Stati Uniti e di servizi correlati, rappresentanti interagenzia e ufficiali militari internazionali. Il college fu fondato nel 1881 da William Tecumseh Sherman come \"School of Application for Infantry and Cavalry\" (in seguito semplicemente Infantry and Cavalry School), una scuola di addestramento per ufficiali di fanteria e cavalleria. Nel 1907 cambi\u00f2 titolo in \"School of the Line\". Il curriculum si \u00e8 ampliato durante la prima guerra mondiale, la seconda guerra mondiale, la guerra di Corea e la guerra del Vietnam e continua ad adattarsi per includere le lezioni apprese dai conflitti pi\u00f9 recenti e attuali.\nOltre al campus principale di Fort Leavenworth, il college ha campus satellite a Fort Belvoir, Virginia; Fort Lee, Virginia; Fort Gordon, Georgia; e Redstone Arsenal, Alabama. Il college mantiene anche una modalit\u00e0 di apprendimento a distanza per alcuni dei suoi insegnamenti.\nDichiarazione di missione.\nLo United States Army Command and General Staff College (CGSC) educa e sviluppa comandanti per operazioni congiunte, interagenziali e multinazionali a tutto spettro; funge da agente principale per il programma di sviluppo degli ufficiali dell'esercito; e fa progredire l'arte e la scienza della professione delle armi a sostegno delle esigenze operative dell'esercito.\nScuole.\nIl college \u00e8 composto da quattro scuole: la Command and General Staff School, la School of Advanced Military Studies, la School for Command Preparation e la School of Advanced Leadership and Tactics.\nDurante la prima guerra mondiale, il CGSC a Fort Leavenworth fu chiusa dal 1916 al 1920. La maggior parte del personale scolastico fu inviato a Langres, in Francia, per aprire e dirigere l'Army General Staff College, che oper\u00f2 dal novembre 1917 al dicembre 1918. Questa scuola di curriculum compresso era necessaria per fornire il comando e gli ufficiali di stato maggiore per il numero esponenzialmente crescente di unit\u00e0 dell'esercito; divisioni, reggimenti, brigate e battaglioni.\nLaurea Magistrale in Arti e Scienze Militari.\nIl Command and General Staff College conferisce un Master in Arti e scienze militari ai laureati della School of Advanced Military Studies e ai laureati della Command and General Staff School che completano un documento di ricerca a livello di tesi. Il titolo \u00e8 accreditato dalla Higher Learning Commission per le istituzioni collegiali negli Stati Uniti centro-occidentali.\nL'arte e la scienza militare sono un campo di studio interdisciplinare. Comprende molte discipline accademiche nella misura in cui si riferiscono alla guerra, alla pace e all'impiego delle forze militari; includono campi di studio accademici consolidati come sociologia, storia, ingegneria, psicologia, politica, geografia, scienza, etica, economia, antropologia e altri. Pu\u00f2 includere anche altri campi professionali di pratica come la medicina e il diritto nella misura in cui interagiscono con i militari o sono applicati a questioni militari. Fornisce profondit\u00e0 intellettuale e teorica alla professione militare e ai suoi professionisti. Pertanto, gran parte della ricerca nel campo dell'arte e della scienza militare viene svolta per affrontare i problemi pratici affrontati dai professionisti. La ricerca puramente accademica, tuttavia, \u00e8 anche parte integrante del campo ed \u00e8 essenziale per garantirne la continua vitalit\u00e0 intellettuale. I risultati delle borse di studio e della ricerca nel campo possono essere di interesse e possono essere utili per i leader politici e i responsabili politici, gli ufficiali militari, nonch\u00e9 per gli studiosi e il pubblico interessato.\nL'arte militare si occupa generalmente delle dimensioni umane della guerra e delle operazioni militari. L'arte militare \u00e8 generalmente soggetta a un'indagine qualitativa piuttosto che quantitativa, sebbene non escluda l'uso di metodi quantitativi quando appropriato. Comprende aree come psicologia, comando, comportamento individuale e collettivo, cultura, etica e risoluzione dei problemi. La storia fornisce il contesto e la profondit\u00e0 per lo studio dell'arte militare. L'arte militare include anche argomenti specificamente militari come la strategia, l'arte operativa e la tattica.\nLa scienza militare si occupa generalmente delle dimensioni tecniche della guerra e delle operazioni militari. La scienza militare \u00e8 generalmente soggetta a un'indagine quantitativa piuttosto che qualitativa, sebbene vengano utilizzate metodologie qualitative quando appropriato. Comprende aree come le applicazioni e le apparecchiature militari tecnologiche rese possibili dalle scienze fisiche, varie discipline ingegneristiche, gestione industriale, logistica, simulazioni elettroniche, tecnologie di comunicazione e tecnologie di trasporto. La matematica \u00e8 uno strumento importante nella pratica delle scienze militari e delle discipline associate. Applicazioni militari specifiche includono artiglieria e balistica, tecnologia della scienza dei materiali per la protezione dei soldati, tecnologie di trasporto e tecnologie di comunicazione.\nIl campo interdisciplinare dell'arte e della scienza militare pu\u00f2 essere descritto come un \"grande ombrello\" che comprende altre discipline accademiche e campi della pratica professionale.\nPersonalit\u00e0 che hanno studiato.\nNotabili alunni stranieri.\nIl college riferisce che studenti internazionali in rappresentanza di 155 paesi hanno frequentato il CGSC dal 1894 e che oltre il 50 percento dei diplomati del CGSC International Military Student (IMS) raggiunge il grado di generale.\nComandanti.\nDal 1976 il comandante del collegio \u00e8 tenente generale. David Petraeus \u00e8 stato comandante tra il 2005 e il 2007, subito prima di andare al comando della Forza multinazionale in Iraq."}
{"id": "9309000", "revid": "37401", "url": "https://it.wikipedia.org/wiki?curid=9309000", "title": "Babilonia (regno)", "text": ""}
{"id": "9309001", "revid": "59785", "url": "https://it.wikipedia.org/wiki?curid=9309001", "title": "Spathariko", "text": "Spathariko (; ) \u00e8 un villaggio di Cipro, situato a nord di Famagosta. Esso appartiene \"de facto\" a Cipro del Nord e, \"de iure\", alla Repubblica di Cipro. \u00c8 compreso \"de facto\" nel distretto di Iskele (Cipro del Nord) e, \"de iure\", nel distretto di Famagosta (Cipro).\nSpathariko nel 2011 aveva 490 abitanti.\nGeografia fisica.\nSpathariko \u00e8 situato a soli sette chilometri a nord delle rovine di Salamina e vicino alla costa della baia di Famagosta.\nOrigini del nome.\nL'origine del nome del villaggio \u00e8 oscura. In greco \"Spathrion\" significa \"guardia del corpo\" o \"spadaccino\". Tuttavia, Goodwin scrive che il nome medievale del villaggio era \"Aghios Patarios\" e gli addetti al censimento ottomano del 1831 inserirono il nome del villaggio nei loro documenti come \"Ispetariko\". Dopo il 1974, i turco-ciprioti ribattezzarono il villaggio \"\u00d6t\u00fcken\", il nome turco del villaggio di Menogeia nel distretto di Larnaca da cui derivano molti degli attuali abitanti del villaggio.\nMonumenti e luoghi d'interesse.\nArchitetture religiose.\nFra questo villaggio e quello di Agios Georgios c'\u00e8 chiesa medievale di \"Agios Georgios Spatharikon\".\nSociet\u00e0.\nEvoluzione demografica.\nSpathariko era un villaggio misto con una maggioranza greco-cipriota fin dal periodo ottomano. Nel censimento ottomano del 1831, i cristiani costituivano quasi il 72% della popolazione. Questa percentuale aument\u00f2 durante i primi decenni dell'occupazione britannica fino a raggiungere l'87% nel 1891. Durante la prima met\u00e0 del XX secolo, mentre la popolazione greco-cipriota aumentava costantemente, la popolazione turco-cipriota stagn\u00f2. Nel censimento del 1946 i turchi ciprioti, che erano il 14% nel 1891, costituivano solo il 6% della popolazione.\nNel 1958, a causa delle lotte intercomunitarie, tutti i turco-ciprioti fuggirono da Spathariko e si rifugiarono nei villaggi vicini e a Nicosia. Rimasero in questi luoghi per tutti gli anni '60 e solo pochi vollero trasferirsi di nuovo nel villaggio dopo il 1974. La maggioranza rimase dove aveva cercato rifugio nel 1958 o si ristabil\u00ec in altre localit\u00e0, principalmente nelle citt\u00e0.\nTutti i greco-ciprioti di Spathariko furono evacuati nell'agosto 1974. Attualmente, come il resto dei greco-ciprioti sfollati, i greco-ciprioti di Spathariko sono sparsi nel sud dell'isola. La popolazione evacuata di Spathariko potrebbe essere stimata intorno ai 570 abitanti, dato che la sua popolazione greco-cipriota era di 566 persone nel 1973.\nA parte un piccolo numero di turco-ciprioti originari di Spathariko che fecero ritorno e i turco-ciprioti dei villaggi vicini che si trasferirono a Spathariko dopo il 1974, il villaggio fu ripopolato principalmente da turco-ciprioti sfollati da Menogeia nel distretto di Larnaca nel sud di Cipro. C'\u00e8 anche qualche famiglia proveniente dalla provincia di Trabzon in Turchia che si stabil\u00ec nel villaggio nel 1976. Secondo il censimento del 2006 il villaggio aveva 386 abitanti."}
{"id": "9309008", "revid": "1630682", "url": "https://it.wikipedia.org/wiki?curid=9309008", "title": "Anni20", "text": "Anni20 \u00e8 un programma televisivo italiano, in onda su Rai 2. Si presenta come un magazine e rotocalco dell\u2019informazione e di costume. Nella prima versione, il programma \u00e8 andato in onda il Gioved\u00ec sera in prima serata, per passare in seconda serata sotto il nome di Anni20 Estate, per poi prendere la forma attuale di Anni20 Notte in seconda serata il gioved\u00ec sera.\nFormat.\nOgni appuntamento prevede in scaletta tre rubriche:\nIl programma \u00e8 realizzato da Rai 2 presso lo Studio Uno del Centro di Produzione Rai di Teulada. "}
{"id": "9309010", "revid": "125851744", "url": "https://it.wikipedia.org/wiki?curid=9309010", "title": "Empty Tremor", "text": "Gli Empty Tremor sono un gruppo italiano progressive metal, attivi dal 1993. \nStoria.\nDennis Randi, Marco Guerrini e Christian Tombetti, insieme ad alcuni loro amici, fondano la band nel 1993. In seguito, Daniele Liverani si aggiunge alla formazione, introducendo i giovani ravennati verso il mondo dell'hard rock ed heavy metal. \nAgli inizi del 2000, gli Empty Tremor collaborano con Oliver Hartmann, cantante dei Avantasia. \nNel 2004 vengono ingaggiati dai Dream Theater come gruppo di supporto per il loro tour italiano. \nL'ultimo loro lavoro risale al 2010. La band, in seguito, si \u00e8 esibita live saltuariamente."}
{"id": "9309026", "revid": "2169878", "url": "https://it.wikipedia.org/wiki?curid=9309026", "title": "Povera madre!", "text": "Povera madre! \u00e8 un cortometraggio muto del 1909 diretto da Mario Caserini."}
{"id": "9309032", "revid": "6923", "url": "https://it.wikipedia.org/wiki?curid=9309032", "title": "Menogeia", "text": "Menogeia (; ) \u00e8 una comunit\u00e0 () del distretto di Larnaca di Cipro, situata a 2 km a ovest di Anglisides.\nNel 2011, aveva una popolazione di 50 abitanti.\nOrigini del nome.\nL'origine del nome \u00e8 oscura. \u00c8 possibile che, come molti altri villaggi di Cipro, questo villaggio abbia preso il nome da un signore feudale del periodo dei Lusignano. Nel 1958, i turco-ciprioti adottarono il nome alternativo \"\u00d6t\u00fcken\", il nome della montagna sacra degli antichi turchi. Il nome fu menzionato da Bilge Qaghan nelle iscrizioni dell'Orkhon come \"il luogo da cui le trib\u00f9 possono essere controllate\".\nSociet\u00e0.\nEvoluzione demografica.\nIl villaggio aveva una popolazione mista fino al 1946. Tuttavia, tutti i greco-ciprioti lasciarono il villaggio dopo il 1946. Non si sa se questo movimento sia legato al conflitto interetnico o meno. Durante la prima met\u00e0 del XX secolo, la popolazione del villaggio aument\u00f2 gradualmente, passando da 116 persone nel 1891 a 202 nel 1946. Tuttavia, in seguito alla partenza dei greco-ciprioti negli anni '50, la popolazione del villaggio diminu\u00ec, scendendo da 202 abitanti nel 1946 a 143 nel 1960.\nNessuno fu sfollato nel 1963 e nel 1964, ma il villaggio accolse le famiglie turco-cipriote sfollate che avevano evacuato i loro villaggi. Nel 1971 nel villaggio vivevano 12 sfollati turco-ciprioti. Questo numero era molto pi\u00f9 alto prima del 1968, quando nel villaggio vivevano molti turco-ciprioti sfollati che erano fuggiti principalmente da Lefkara, Pyrga, Anafotida e Maroni. Il villaggio dipendeva militarmente dall'enclave turco-cipriota di Larnaca. L'ultimo spostamento legato al conflitto ebbe luogo durante la guerra del 1974. Dopo il settembre 1974, la maggior parte dei turco-ciprioti del villaggio fugg\u00ec nel nord dell'isola controllato dai turchi. Molti cercarono anche rifugio nell'Area della Base Sovrana Britannica di Dhekelia prima di essere reinsediati nel nord. I restanti turco-ciprioti furono evacuati dall'UNFICYP nell'agosto 1975, su loro richiesta. La maggior parte dei turco-ciprioti di Menoyia furono reinsediati nel villaggio di Spathariko nel distretto di Famagosta, rinominandolo \"\u00d6t\u00fcken\", che era il nome turco alternativo di Menoyia. Il numero totale di sfollati turco-ciprioti di questo villaggio \u00e8 stimato in circa 210 (207 nel 1973).\nAttualmente il villaggio \u00e8 abitato da greco-ciprioti sfollati dal nord. Il censimento del 2001 dava per Menogeia una popolazione di 50 persone."}
{"id": "9309050", "revid": "71155", "url": "https://it.wikipedia.org/wiki?curid=9309050", "title": "Il romanzo di un Pierrot (film 1909)", "text": "Il romanzo di un Pierrot, noto anche come Pierrot innamorato, \u00e8 un cortometraggio muto del 1909 diretto da Mario Caserini.\nProduzione.\nLa Alberini &amp; Santoni aveva prodotto nel 1906 un primo film omonimo come adattamento della pantomima \"L'Histoire d\u2019un Pierrot\" (1893) di Fernand Beissier e Mario Costa, la quale era stata rappresentata con successo nei teatri di Roma. Il film non venne per\u00f2 mai distribuito per non dover pagare gli ingenti diritti d'autore richiesti. Nel 1909 ne venne prodotto uno nuovo con lo stesso titolo, noto anche come \"Pierrot innamorato\", basato su un soggetto simile, che ebbe molto successo."}
{"id": "9309051", "revid": "2169878", "url": "https://it.wikipedia.org/wiki?curid=9309051", "title": "Il romanzo di un Pierrot", "text": ""}
{"id": "9309058", "revid": "439868", "url": "https://it.wikipedia.org/wiki?curid=9309058", "title": "Sentenac", "text": ""}
{"id": "9309059", "revid": "130040", "url": "https://it.wikipedia.org/wiki?curid=9309059", "title": "Tebaldo di Semur", "text": "Origine.\nSecondo il \"Recueil des Chartes de Cluny, tomus 3\", Tebaldo era figlio del signore di Semur, Goffredo e di Matilde o Elisabetta di Chalon, che, secondo la \"Histoire de Chalon-sur-Sa\u00f4ne\", era sorella di Ugo I di Chalon, quindi figlia del Conte di Chalon, Lamberto di Digione e della Contessa di Chalon, Adele di Borgogna, che, secondo lo storico Andr\u00e9 Duchesne (1584-1640), considerato il padre della storiografia francese, nel suo \"Histoire g\u00e9n\u00e9alogique de la maison de Vergy\" era la figlia del conte di Ch\u00e2lon, d'Autun, di Digione, di Beaune, di Vergy e d'Avalon, conte di Troyes e duca di Borgogna, Giselberto di Chalon e di Ermengarda di Borgogna, figlia del conte di Autun, conte di Auxerre, primo duca dei Burgundi prima col titolo di marchese e poi col titolo di duca di Borgogna ed infine conte di Troyes, Riccardo di Autun detto il Giustiziere, e di Adelaide (?-dopo il 14 luglio 929) figlia del conte di Auxerre e di Borgogna, Corrado II, della famiglia dei Guelfi e di Waldrada. \n&lt;br&gt;Goffredo di Semur era figlio del signore di Semur, Joceran e di Richoara, di cui non si conoscono gli ascendenti.\nBiografia.\nTebaldo lo troviamo citato, per la prima volta in un documento del 1015, inerente una donazione fatta al monastero di Cluny dai suoi genitori assieme ai figli (\"Gausfredus et uxor mea Mahaldis et filii mei Gausfredus, Herveus, Oddo, Tethbaldus, Lanbertus\"): documento n\u00b02693 del \"Recueil des Chartes de Cluny, tomus 3\"\n&lt;br&gt;Probabilmente in quello stesso periodo, Tebaldo assieme alla madre, Matilde (\"Teudbaldi nepotis eius, Maltidis sororis eius\") controfirma il documento n\u00b0 184 del \"Cartulaire du prieur\u00e9 de Paray-le-Monial, ordre de Saint-Beno\u00eet\", inerente una donazione dello zio, il Conte di Chalon, Ugo I (Domnus Hugo comes Cabilonensium).\nSecondo la \"Histoire de Chalon-sur-Sa\u00f4ne\", Tebaldo, nel 1025, affianc\u00f2 lo zio, Ugo I, che oltre che Conte di Chalon, era divenuto anche vescovo di Auxerre, nella conduzione della contea.\nTebaldo controfirm\u00f2 il documento n\u00b0 2906 del \"Recueil des Chartes de Cluny, tomus 4\", datato 1035, assieme allo zio, Ugo (\"domni Hugonis comitis et Tedbaldi comitis nepotis eius\") .\nSuo zio, Ugo, nel 1035 fece un pellegrinaggio in Terra Santa e al suo ritorno fece ricostruire la cattedrale di Auxerre, che era andata distrutta in un incendio, e si ritir\u00f2 nell'Abbazia di San Germano di Auxerre, dove, il 4 novembre 1039, mor\u00ec.\n&lt;br&gt;Tebaldo gli succedette nel titolo di Conte di Chalon.\n&lt;br&gt;Infatti nel documento n\u00b0 6 del \"Cartulaire du prieur\u00e9 de Saint-Marcel-l\u00e8s-Chalon\", non datato ma di poco posteriore al 1039, Tebaldo viene citato col titolo di conte di Chalon (\"Tetbaldus comes Cabilonensium\").\nIl documento n\u00b0 3341 del \"Recueil des Chartes de Cluny, tomus 4\", datato 1050, controfirmato dalla moglie, Ermetrude (\"Ermentrudis eius coniugis\"), testimonia di una donazione di Tebaldo (Tetbaldus comes Cabilonensis) al monastero di Cluny.\nNel 1054, Tebaldo (\"Tetbaldus comes avunculus\") viene citato dal nipote (figlio del fratello), Goffredo (\"Gaufredus\"), nel documento n\u00b0 3346 del \"Recueil des Chartes de Cluny, tomus 4\".\nNel 1058, Tebaldo fu al seguito del duca di Borgogna, Roberto I, nella guerra contro il conte di Nevers, Guglielmo I.\nIl conte, Tebaldo mor\u00ec, nel 1065, a Tolosa, durante il viaggio di ritorno dal pellegrinaggio al santuario di Santiago di Compostela; fu inumato nel prieur\u00e9 de Paray-le-Monial, ordre de Saint-Beno\u00eet.\nA Tebaldo, come Conte di Chalon, succedette il figlio, Ugo.\nMatrimonio e discendenza.\nCome ci viene confermato dal documento n\u00b0 3341 del \"Recueil des Chartes de Cluny, tomus 4\", Tebaldo aveva sposato Ermetrude, di cui non si conoscono gli ascendenti.\n&lt;br&gt;Tebaldo da Ermetrude aveva auto tre figli:"}
{"id": "9309061", "revid": "254059", "url": "https://it.wikipedia.org/wiki?curid=9309061", "title": "Ghiacciaio Viedma", "text": "Il ghiacciaio Viedma \u00e8 un ghiacciaio situato nella zona di confine tra Argentina e Cile. Dopo il ghiacciaio Upsala, \u00e8 il pi\u00f9 grande del Parco nazionale Los Glaciares. Il fronte si tuffa direttamente nel Lago Viedma in Argentina all'estremit\u00e0 occidentale di quest'ultimo. Questo fronte \u00e8 alto 50 metri e ha una larghezza di circa 1.250 metri. La superficie totale del ghiacciaio raggiunge i 1.054 km\u00b2. Nella sua parte terminale il ghiacciaio si comporta come una diga naturale bloccando il deflusso dell'acqua che poi forma un lago.\nIl ghiacciaio si forma all'interno del Campo di ghiaccio Patagonico Sud e attraversa un canyon situato tra \"Cerro Huemul\" e \"Cerro Campana\".\nSotto il ghiaccio c'\u00e8 il vulcano Viedma, che ha eruttato l'ultima volta nel 1988."}
{"id": "9309064", "revid": "486946", "url": "https://it.wikipedia.org/wiki?curid=9309064", "title": "Assiro (lingua)", "text": ""}
{"id": "9309065", "revid": "486946", "url": "https://it.wikipedia.org/wiki?curid=9309065", "title": "Babilonese (lingua)", "text": ""}
{"id": "9309066", "revid": "439868", "url": "https://it.wikipedia.org/wiki?curid=9309066", "title": "Lacepede", "text": ""}
{"id": "9309071", "revid": "2213109", "url": "https://it.wikipedia.org/wiki?curid=9309071", "title": "Rabih al-Zubayr", "text": "Rabih al-Zubayr ibn Fadl Allah o Rabih Fadlallah (), comunemente noto in francese come Rabah (circa 1842 \u2013 ), \u00e8 stato un signore della guerra e un trafficante di schiavi sudanese che divenne sultano del Bornu in Africa centrale e cre\u00f2 un potente impero ad est del lago Ciad. Nacque a Halfaya al-Muluk (sobborgo di Khartum) verso il 1842 in una famiglia Hamaj arabo-sudanese del clan Djallaba.\nLuogotenente di al-Zubayr (1870-1879).\nRabih prest\u00f2 servizio nella cavalleria irregolare egiziana nel corso della campagna d'Etiopia, durante la quale fu ferito. Congedato dall'esercito negli anni '60 del XIX secolo, divenne il principale luogotenente del trafficante di schiavi sudanese al-Zubayr Rahma Mansur.\nNel corso del XIX secolo, la citt\u00e0 di Khartum era diventata un importante centro della tratta di schiavi, rifornito da compagnie di \"khartumi\". Questi ultimi avevano stabilito nella regione del Bahr al-Ghazal degli \"zar\u012bba\" (), ossia delle postazioni fortificate circondate da recinzioni di rami spinosi, presidiate da soldati-schiavi detti \"b\u0101zinqir\" () e usate come basi per le razzie. Dopo aver preso il controllo di questi \"zar\u012bba,\" al-Zubayr fu nominato nel 1872 pasci\u00e0 e governatore del Bahr al-Ghazal per conto del Chediv\u00e8 d'Egitto Isma\u02bf'il Pasci\u00e0. Rabih divenne il principale luogotenente di al-Zubayr, di cui era forse anche parente. \nNel 1874 al-Zubayr conquist\u00f2 il Darfur. Nel 1876 si rec\u00f2 al Cairo per sollecitare al chediv\u00e8 la sua conferma a governatore, ma fu imprigionato. Ci\u00f2 fu causa della rivolta di suo figlio Sulayman e dei suoi luogotenenti, tra cui Rabih. Il colonnello Charles George Gordon (\"Gordon Pasci\u00e0\", governatore generale del Sudan anglo-egiziano) nomin\u00f2 Romolo Gessi (\"Gessi Pasci\u00e0\") governatore del Bahr al-Ghazal, e lo invi\u00f2 a domare la ribellione di Sulayman. Quest'ultimo, sconfitto, si arrese il e venne giustiziato da Gessi. Si sostenne che Rabih avesse abbandonato Sulayman la vigilia della sua resa, ma Gessi rifer\u00ec invece che Rabih aveva ripiegato fin da giugno, dopo aver subito pesanti perdite.\nSignore della guerra (1879-1890).\nPer sfuggire agli anglo-egiziani, Rabih, con 700 o 800 \"b\u0101zinqir\" fra cui 400 fucilieri, lasci\u00f2 il Bahr al-Ghazal diretto a sud-ovest e stabil\u00ec le sue basi nel nord-est centrafricano. A partire dal 1880, applicando le tattiche dei \"khartumi\", si ritagli\u00f2 un regno fra i bacini dell'Ubangi e del Nilo, nel territori dei kresh e nel Dar Banda, a sud dell'Ouaddai.\nInstallatosi a partire dal 1882 alle sorgenti del Gribingui, attacc\u00f2 gli yakoma, gli zande e i mandja. \nNel 1885 tent\u00f2 di ritornare in Sudan su invito del Mahdi Muhammad Ahmad, che aveva strappato la citt\u00e0 di Khartum agli anglo-egiziani. Il Mahdi gli invi\u00f2 come ambasciatori Zin al-Abeddin e Jabar: Rabih li segu\u00ec con il proposito di incontrare il Mahdi a Omdurman, ma scopr\u00ec un complotto per farlo assassinare e decise di tornare indietro.\nPoich\u00e9 la strada verso il Nilo gli era impedita, spost\u00f2 il suo interesse verso lo Ouaddai e il Baguirmi, che erano direttamente collegati alla Libia da una strada non ancora controllata dagli europei.\nNel 1887 Rabih invase il Darfur, reclut\u00f2 dei \"b\u0101zinqir\", e s'install\u00f2 nel Dar al Kuti, ma una sua spedizione contro le truppe dell'Ouaddai, comandate dall\"'aguid\" (rappresentante del sultano) Salamat Sharif al-Din, fall\u00ec.\nNel 1890 attacc\u00f2 il capo musulmano Kobur nel nord dell'Oubangui-Chari, lo depose e lo rimpiazz\u00f2 con suo nipote Muhammad al-Senussi, cui lasci\u00f2 armi e munizioni. L'alleanza fu suggellata dal matrimonio di suo figlio Fadlallah con la figlia di Muhammad, Khadija. Muhammad e Rabih attaccheranno insieme il Dar Runga, i kresh, i gula e gli n'gao.\nPrimi scontri con la Francia (1891-1893).\nL'alleanza tra Rabih e Muhammad al-Senussi preoccup\u00f2 le potenze coloniali, in particolare la Francia, intenzionata a prendere il controllo dell'Africa centrale. Muhammad rest\u00f2 fedele a Rabih e nel 1891 fece giustiziare nel Dar Banda, il francese Paul Crampel, che guidava una missione d'esplorazione. Pochi giorni dopo attacc\u00f2 un secondo contingente francese, condotto da Gabriel Biscarrat. Muhammad recuper\u00f2 le armi e le munizioni delle due missioni, mettendo cos\u00ec fine alla sua dipendenza da Rabih.\nA sud-est del lago Ciad Rabih attacc\u00f2 nel 1892 il Baguirmi, rimproverando al \"mbang\" (re) Abd al-Rahman Gaourang II d'aver accettato il protettorato dei francesi. Dopo un assedio durato 3 o 5 mesi a Manjaffa, Gaourang dovette abbandonare la sua capitale, che fu completamente distrutta nel marzo 1893.\nLa conquista dell'Impero Bornu (1893).\nSempre nel 1893, Rabih volse la sua attenzione al Bornu dello \"shehu\" (re) Hashim ibn Umar al-Kanemi. Il Bornu era un impero del Sahel fondato nel medioevo, che disponeva di 80000 soldati, per la maggior parte schiavi comandati da schiavi, ma che allora era in pieno declino. \nSulla strada verso il Bornu, Rabih fece prigioniero il sultano di Karnak Logone, la cui capitale apr\u00ec prontamente le porte a Rabih. Hashim invi\u00f2 contro Rabih 15000 uomini, che quest'ultimo, con solo 2000 cavalieri, sbaragli\u00f2 nel maggio o nel settembre 1893 prima a Am Hobbio (a sud di Dikwa) e poi a Legaroua. \nHashim fugg\u00ec a nord del fiume Komadougou Yob\u00e9 e forse tent\u00f2 di negoziare, ma fu assassinato su istigazione di suo nipote Kyari (Khair bin Bukhar al-Kanemi), che prese il potere e decise di combattere Rabih. Kyari, partito da Geidam, marci\u00f2 contro Rabih, che incontr\u00f2 a Gashegar, a due giorni di marcia da Kuka (attuale Kukawa), la capitale del Bornu. Kyari vinse lo scontro e prese l'accampamento nemico. Il giorno seguente Rabih raggrupp\u00f2 le forze, fece dare 100 colpi di frusta a tutti i suoi capi bandiera, compreso suo figlio Fadlallah anche se era ferito; solo Bubakar, che si era dimostrato coraggioso, fu risparmiato. La successiva controffensiva di Rabih fu vittoriosa. Kyari rifiut\u00f2 di fuggire e, fatto prigioniero, fu decapitato; Kuka fu saccheggiata e totalmente distrutta.\nRabih stabil\u00ec la sua capitale a Dikwa, dove costru\u00ec un palazzo che susciter\u00e0 pi\u00f9 tardi l'ammirazione del governatore francese \u00c9mile Gentil.\nRabih signore del Bornu (1893-1900).\nNel 1895 Rabih, intenzionato a modernizzare il suo esercito, tent\u00f2 senza successo di raggiungere un accordo con la Royal Niger Company britannica a Yola e Ibi per ottenere polvere da sparo e munizioni. Si scontr\u00f2 quindi con gli inglesi nel 1896 e, l'anno successivo, cominci\u00f2 anche a marciare su Kano, mentre il suo vassallo Muhammad al-Sanussi fond\u00f2 tra il Bahr Aouk e l'Oubangui una capitale fortificata, Nd\u00e9l\u00e9, che conserver\u00e0 fino al 1911.\nRabih fu \"shehu\" del Bornu per 7 anni, durante i quali fece molto per rafforzare il vecchio impero in decadenza, che fino ad allora aveva vissuto con le stesse strutture feudali del XVI secolo. Lasci\u00f2 al loro posto i sultani vassalli, ma li mise alle dipendenze dei suoi luogotenenti, per la maggior parte arabi sudanesi come lui. Promulg\u00f2 un codice basato sulla \"shari'a\", razionalizz\u00f2 la riscossione delle imposte con la creazione di un fondo pubblico e di un bilancio, impose una dittatura militare che suscit\u00f2 l'interesse delle potenze coloniali. Fece anche scavare pozzi, piantare frutteti e costruire fattorie. Dal punto di vista militare si approvigion\u00f2 di fucili ed artiglieria. \u00c9mile Gentil descriver\u00e0 le sue riforme con una certa comprensione: si ispirer\u00e0 ad esse pi\u00f9 tardi per organizzare il Ciad coloniale, anche se in seguito la storia coloniale francese non vedr\u00e0 in Rabih se non un tiranno crudele. \nMolto fu detto a proposito della sua brutalit\u00e0: si racconta che fece giustiziare una sua concubina perch\u00e9 questa si era procurata un talismano per ottenere il suo amore e che insieme a lei fece giustiziare il marabutto che aveva decifrato il talismano, e che passava le serate ad ascoltare il poeta Ali che cantava le sue imprese.\n\u00c8 certo che lanci\u00f2 regolari razzie contro le vicine popolazioni per compiere saccheggi e procurarsi schiavi, rinnovando l'attivit\u00e0 tradizionale dei sultani del Bornu, gi\u00e0 descritta nel 1526 da Leone l'Africano. Si \u00e8 potuto stimare tra 1500 e 2000 il numero di schiavi esportati ogni anno dal suo vassallo Muhammad al-Senussi, senza contare i morti, i feriti e le altre perdite inflitte: queste cifre dovevano essere pi\u00f9 alte nel caso di Rabih. D'altro canto il Baguirmi ne faceva altrettanti, con grande scandalo dei suoi alleati francesi.\nNel suo romanzo dedicato a Rabih, L'Origine du mal, lo scrittore \u00c9ric Essono Tsimi d\u00e0 un immagine di Rabih pi\u00f9 sfumata, quella di un resistente anticolonialista, di un conquistatore e di un costruttore.\nConflitto con i francesi (1899).\nNel 1899 Rabih disponeva, tra fanti e cavalieri, di 10000 uomini armati di fucili (la maggior parte obsoleti, salvo 400 carabine di precisione) e inoltre di un gran numero di ausiliari equipaggiati con armi bianche o archi. Aveva delle guarnigioni a Baggara e a Karnak Logone.\nQuell'anno Rabih ricevette a Dikwa l'esploratore e commerciante francese Ferdinand de B\u00e9hagle: i loro colloqui degenerarono e B\u00e9hagle fu arrestato. Il il tenente di vascello Henri Bretonnet, che era stato inviato dai francesi contro Rabih, venne ucciso insieme alla gran parte dei suoi uomini nella battaglia di Togbao, sulla riva del fiume Chari, presso l'attuale Sarh. Rabih si impadron\u00ec di tre cannoni (che saranno ripresi dai francesi a Kouss\u00e9ri) e ordin\u00f2 a suo figlio Fadlallah, rimasto a Dikwa, di far impiccare B\u00e9hagle. \nIn risposta, la colonna Gentil, che risaliva dal Gabon con l'appoggio della nave a vapore \"L\u00e9on Blot\", attacc\u00f2 Rabih, verso la fine dell'anno, a Kouno. I francesi vennero respinti e subirono perdite, ma ci\u00f2 non imped\u00ec loro di proseguire, di prendere Kouss\u00e9ri e di congiungersi con le missioni Foureau-Lamy (proveniente dall'Algeria) e Joalland-Meynier (proveniente dal Niger dopo molte peripezie). Lamy prese il comando delle colonne riunite.\nLo scontro finale tra i francesi e Rabih avvenne il , nella battaglia di Kouss\u00e9ri. Le forze francesi, costituite da 700 uomini, oltre che da 600 fucilieri e 200 cavalieri forniti dall'alleato Baguirmi, lasciarono Kouss\u00e9ri divise in tre colonne e attaccarono l'accampamento di Rabih a Lakhta. Sebbene Lamy venisse ucciso nella battaglia che ne segu\u00ec, le forze di Rabih furono sopraffatte e lo stesso Rabih fu ucciso mentre fuggiva attraversando il fiume Chari.\nCaduta dell'impero di Rabih (1900-1911).\nDavanti all'avanzata francese, Fadlallah, che si trovava a Karnak Logone, fugg\u00ec verso Dikwa, che evacu\u00f2. La citt\u00e0 fu quindi occupata dai francesi. Nonostante l'esplosione della polveriera nel palazzo di Rabih, i francesi si lanciarono all'inseguimento di Fadlallah che, raggiunto a D\u00e9guemba, dovette fuggire ancora verso i monti Mandara. Sar\u00e0 ucciso il a Gujba, in Nigeria, nel corso di uno scontro con il capitano Dangeville. Tutti i territori di Rabih furono occupati dai francesi, ad eccezione del Bornu che fu occupato dagli inglesi. Muhammad al-Sanussi sar\u00e0 assassinato su istigazione dei francesi nel 1911."}
{"id": "9309073", "revid": "439868", "url": "https://it.wikipedia.org/wiki?curid=9309073", "title": "Ol\u00e9ac", "text": ""}
{"id": "9309078", "revid": "400694", "url": "https://it.wikipedia.org/wiki?curid=9309078", "title": "Sezione 31", "text": ""}
{"id": "9309079", "revid": "1605525", "url": "https://it.wikipedia.org/wiki?curid=9309079", "title": "Ferdinand Langl\u00e9", "text": "\u00c8 anche il fondatore delle Pompe Funebri Generali.\nBiografia.\nJoseph Langlois era figlio di Honor\u00e9 Langl\u00e9 (1741-1807), compositore francese di origine monegasca.\nDopo gli studi in medicina, diresse la Compagnia Generale delle Sepolture prima di fondare nel 1828 la Compagnia Generale delle Pompe Funebri .\nSi \u00e8 poi rivolto alla letteratura. Sotto gli pseudonimi di Ferdinand o Eus\u00e8be , scrisse articoli su vari giornali oltre a diverse opere teatrali che riscossero un discreto successo. Pubblic\u00f2 anche due opere anonime in francese antico : \"Les Contes du gay s\u00e7avoir, ballades, fabliaux et traditions du moyen \u00e2ge\" (1828) e \"L'Historial du jongleur, chroniques et l\u00e9gendes fran\u00e7aises\" (1829).\nMor\u00ec nel 1867 all'et\u00e0 di 68 anni e fu sepolto nel cimitero di P\u00e8re-Lachaise (13a divisione).\nEra il padre di Aylic Langl\u00e9 (1827-1870) e Marie-Ange-Ferdinand Langlois (-1908), entrambi drammaturghi e giornalisti."}
{"id": "9309081", "revid": "439868", "url": "https://it.wikipedia.org/wiki?curid=9309081", "title": "Aulos (disambigua)", "text": ""}
{"id": "9309096", "revid": "1310927", "url": "https://it.wikipedia.org/wiki?curid=9309096", "title": "Mikita Nikalaevi\u010d", "text": "Carriera.\nClub.\nCresciuto nel settore giovanile del , ha esordito in prima squadra il 19 marzo 2017 disputando l'incontro di Kubak Belarusi perso 2-1 contro il .\nNazionale.\nHa militato nelle nazionali giovanili bielorusse Under-17 ed Under-21.\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309097", "revid": "6923", "url": "https://it.wikipedia.org/wiki?curid=9309097", "title": "Sindrome dello schiaccianoci", "text": "La sindrome dello schiaccianoci (in inglese \"nutcracker syndrome\" o NCS) \u00e8 una sindrome determinata dalla compressione della vena renale sinistra tra l'aorta addominale e l'arteria mesenterica superiore, sebbene esistano altre varianti. Il nome deriva dal fatto che, sul piano sagittale e/o trasversale, la l'arteria mesenterica e l'aorta addominale ricordano nella forma uno schiaccianoci che comprime appunto la vena renale. Inoltre, il blocco crea un reflusso venoso nella vena gonadica sinistra, che pu\u00f2 causare dolore testicolare, dolore al fianco o dolore pelvico cronico.\nEsiste un ampio spettro di presentazioni cliniche e criteri diagnostici non ben definiti, il che spesso si traduce in una diagnosi ritardata o errata.\nQuesta condizione non \u00e8 da confondere con la sindrome dell'arteria mesenterica superiore, che \u00e8 la compressione della terza porzione del duodeno da parte dell'arteria mesenterica e dell'aorta addominale.\nSintomi.\nI segni e i sintomi della sindrome derivano dall'ostruzione al deflusso della vena renale sinistra. La compressione provoca ipertensione della vena renale, che porta a ematuria (che pu\u00f2 portare all'anemia ) e dolore addominale (classicamente dolore al fianco sinistro o pelvico). Il dolore addominale pu\u00f2 migliorare o peggiorare a seconda del posizionamento. I pazienti possono anche presentare proteinuria ortostatica (presenza di proteine nelle urine a seconda di come stanno seduti o in piedi).\nPoich\u00e9 la vena gonadica sinistra si immette nella vena renale sinistra, pu\u00f2 anche essere presente dolore al testicolo sinistro negli uomini o dolore al quadrante inferiore sinistro nelle donne, specialmente durante il rapporto sessuale e durante le mestruazioni. Occasionalmente, il gonfiore della vena gonadica pu\u00f2 portare al varicocele pelvico nelle donne.\nCause.\nNell'anatomia normale, la vena renale sinistra corre tra la aorta e arteria mesenterica. In alcuni casi tuttavia, passa dietro l'arteria mesenterica e davanti alla colonna vertebrale. La sindrome dello schiaccianoci si divide in frontale o posteriore a seconda di come \u00e8 posizionata la vena renale. Nella versione anteriore la vena renale \u00e8 schiacciata tra arteria mesenterica e aorta, mentre nella versione posteriore tra arteria mesenterica e colonna vertebrale.\nDiagnosi.\nLa sindrome dello schiaccianoci viene diagnosticata attraverso l\"'imaging\" come l'ecografia doppler (DUS), la tomografia computerizzata (TC), la risonanza magnetica (MRI) e la venografia. La selezione della modalit\u00e0 di imaging \u00e8 un processo graduale. La DUS \u00e8 la scelta iniziale dopo il sospetto clinico basato sui sintomi. La TC e la risonanza magnetica vengono utilizzate per il follow-up successivo e, se \u00e8 necessaria un'ulteriore conferma, viene utilizzata la venografia per confermare.\nEcografia Doppler.\nSebbene la sua capacit\u00e0 di rilevare la compressione della vena renale dipenda da come \u00e8 posizionato un paziente durante l\"'imaging\", la DUS \u00e8 raccomandata come strumento di \"screening\" iniziale poich\u00e9 ha un'elevata sensibilit\u00e0 (69\u201390%) e specificit\u00e0 (89\u2013100%). La DUS misura il diametro anteroposteriore e un picco di velocit\u00e0 sistolica almeno quattro volte pi\u00f9 veloce di una vena non compressa \u00e8 indicativo di sindrome dello schiaccianoci.\nTC e risonanza magnetica.\nLa TC e la risonanza magnetica possono essere utilizzate in seguito per confermare la compressione da parte dell'aorta addominale e dell'arteria mesenterica con misurazioni complete del sistema vascolare addominale. Tuttavia, la TC e la risonanza magnetica non possono dimostrare il flusso all'interno della vena compressa. Queste due modalit\u00e0 possono essere utilizzate per confermare altre prove di sindrome dello schiaccianoci come il backup del flusso sanguigno nelle vene ovariche.\nVenografia.\nSe \u00e8 necessaria un'ulteriore conferma, la venografia viene utilizzata come test di riferimento nella diagnosi della sindrome dello schiaccianoci. Sebbene questo metodo continui ad essere lo standard, i valori negli individui non affetti possono variare considerevolmente, portando alcune misurazioni nei pazienti con NCS ad essere simili a quelle negli individui normali. Ci\u00f2 pu\u00f2 essere in parte dovuto a meccanismi compensatori nel sistema vascolare a causa dell'aumento della pressione sanguigna. La natura invasiva della procedura \u00e8 un'altra considerazione rispetto alla DUS e alla TC/MRI come modalit\u00e0 di \"imaging\".\nTrattamento.\nIl trattamento dipende dalla gravit\u00e0 e dai sintomi. Oltre alle misure conservative, le terapie pi\u00f9 invasive includono lo stent endovascolare, la trasposizione della vena renale, l'autotrapianto del rene e l' embolizzazione della vena gonadica. La decisione tra la gestione conservativa e quella chirurgica dipende dalla gravit\u00e0 dei sintomi. La gestione conservativa viene utilizzata se il paziente \u00e8 un bambino e l'ematuria \u00e8 lieve. Al contrario, i sintomi pi\u00f9 gravi come la ridotta funzionalit\u00e0 renale, il dolore al fianco e l'anemia vengono gestiti con interventi chirurgici.\nTerapia conservativa.\nSi consiglia una terapia conservativa nei bambini poich\u00e9 un'ulteriore crescita pu\u00f2 portare a un aumento del tessuto alla biforcazione tra arteria mesenterica e aorta addominale, fornendo spazio all'vena renale sinistra per far passare il sangue senza ostruzione. Il trattamento in questo caso prevede un aumento di peso per costruire pi\u00f9 tessuto adiposo, diminuendo la compressione. Il sangue venoso pu\u00f2 anche essere diretto verso le vene formate a causa della pressione sanguigna pi\u00f9 alta, che pu\u00f2 contribuire a un sollievo sintomatico per le persone che invecchiano. Nel 75% dei pazienti adolescenti i sintomi si sono risolti dopo due anni. Anche i farmaci che riducono la pressione sanguigna come gli ACE-inibitori possono essere utilizzati per ridurre la proteinuria."}
{"id": "9309099", "revid": "1581204", "url": "https://it.wikipedia.org/wiki?curid=9309099", "title": "Robin Trower Live", "text": "Robin Trower Live \u00e8 un album dal vivo di Robin Trower. Registrato alla Stockholm Concert Hall, in Svezia, il 3 febbraio 1975 per la televisione svedese. \u00c9 stato pubblicato in vinile nel 1976 e contiene solo brani pubblicati nei tre precedenti album da solista. "}
{"id": "9309102", "revid": "919135", "url": "https://it.wikipedia.org/wiki?curid=9309102", "title": "Prodotto esterno (algebra lineare)", "text": "In algebra lineare, il prodotto esterno di due vettori \u00e8 una matrice . Se i due vettori hanno dimensioni \"n\" e \"m\", il loro prodotto esterno \u00e8 una matrice \"n\" \u00d7 \"m\".\nIl prodotto esterno si pu\u00f2 definire in ambito pi\u00f9 generale: dati due tensori, il loro prodotto esterno \u00e8 un tensore. Il prodotto esterno dei tensori \u00e8 anche chiamato il loro prodotto tensoriale e pu\u00f2 essere usato per definire l'algebra tensoriale .\nIl prodotto esterno differisce da:\nDefinizione.\nDati due vettori di dimensioni formula_1 e formula_2 rispettivamente\nil loro prodotto esterno, denotato formula_4 \u00e8 definito come una matrice formula_5 con forma formula_6 e il prodotto esterno \u00e8 ottenuto moltiplicando ogni elemento di formula_7 con ogni elemento di formula_8:\nAlternativamente nella notazione con indici:\nSia formula_11 il prodotto scalare, allora per ogni vettore formula_12 di dimensioni formula_2 si ha\ne per ogni vettore formula_15 di dimensioni formula_16 si ha\nSe formula_7 e formula_8 sono vettori con stesse dimensioni, allora formula_20\nIl prodotto esterno formula_21 \u00e8 equivalente a una moltiplicazione matriciale formula_22 purch\u00e9 formula_7 \u00e8 rappresentato come a formula_1 vettore colonna e formula_8 come un formula_2 vettore colonna (che rende formula_27 un vettore riga). Ad esempio, se formula_28 e formula_29 allora\nPer vettori a elementi complessi, \u00e8 spesso utile prendere la trasposta coniugata di formula_31 indicato formula_32 o formula_33:\nConfronto con il prodotto scalare euclideo.\nSe formula_35 allora si pu\u00f2 prendere il prodotto matriciale formula_36 ottenendo uno scalare (o matrice formula_37). Questo \u00e8 il prodotto scalare standard per gli spazi vettoriali euclidei. Il prodotto scalare \u00e8 la traccia del prodotto esterno. A differenza del prodotto scalare, il prodotto esterno non \u00e8 commutativo.\nLa moltiplicazione di un vettore formula_12 per una matrice formula_21 pu\u00f2 essere scritta in termini di prodotto scalare, usando la relazione formula_40.\nProdotto esterno di tensori.\nDati due tensori formula_41 con dimensioni formula_42 e formula_43, il loro prodotto esterno formula_21 \u00e8 un tensore con dimensioni formula_45 ed elementi\nAd esempio, se formula_5 ha dimensioni formula_48 e formula_49 ha dimensioni formula_50 il loro prodotto esterno formula_51 ha dimensioni formula_52 Se formula_5 ha una componente formula_54 e formula_49 ha una componente formula_56 allora la componente di formula_51 formato dal prodotto esterno \u00e8 formula_58\nCollegamento con il prodotto Kronecker.\nIl prodotto esterno e il prodotto di Kronecker sono strettamente correlati; infatti lo stesso simbolo \u00e8 comunemente usato per denotare entrambe le operazioni.\nNel caso dei vettori colonna, il prodotto di Kronecker pu\u00f2 essere visto come una forma di vettorializzazione del prodotto esterno. In particolare, per due vettori colonna formula_7 e formula_8, possiamo scrivere:\nNotare che l'ordine dei vettori \u00e8 invertito nella parte destra dell'uguaglianza.\nUn'altra identit\u00e0 simile che evidenzia ulteriormente la somiglianza tra le operazioni \u00e8\ndove non \u00e8 necessario invertire l'ordine dei vettori. L'espressione centrale usa la moltiplicazione matriciale, dove i vettori sono considerati come matrici colonna/riga.\nPropriet\u00e0.\nIl prodotto esterno dei vettori soddisfa le seguenti propriet\u00e0:\nRango di un prodotto esterno.\nSe formula_7 e formula_8 sono entrambi diversi da zero, la matrice del prodotto esterno formula_71 ha sempre rango 1. Infatti le colonne del prodotto esterno sono tutte proporzionali alla prima colonna, quindi sono tutte linearmente dipendenti da quella colonna e quindi la matrice \u00e8 di rango 1.\nNei linguaggi di programmazione.\nIn alcuni linguaggi di programmazione, data una funzione a due argomenti codice_1 (o un operatore binario), il prodotto esterno di codice_1 e due array unidimensionali codice_3 e codice_4 \u00e8 un array bidimensionale codice_5 tale che codice_6. Questo \u00e8 rappresentato sintatticamente in vari modi: in APL, come operatore binario infisso \u2218.f; in J, come l'avverbio postfisso f/; in R, come funzione outer(A, B, f) o lo speciale %o% ; in Mathematica, come Outer[f, A, B]. In MATLAB, la funzione kron(A, B) viene utilizzato per questo prodotto. Questi spesso si generalizzano in argomenti multidimensionali e pi\u00f9 di due argomenti.\nNella libreria Python NumPy, il prodotto esterno pu\u00f2 essere calcolato con la funzione codice_7. Al contrario, codice_8 risulta in un flat array. Il prodotto esterno di array multidimensionali pu\u00f2 essere calcolato utilizzando codice_9 ."}
{"id": "9309116", "revid": "30445", "url": "https://it.wikipedia.org/wiki?curid=9309116", "title": "Aris Velouchi\u00f2tis", "text": ""}
{"id": "9309120", "revid": "324090", "url": "https://it.wikipedia.org/wiki?curid=9309120", "title": "HTC Vive Focus", "text": "HTC Vive Focus \u00e8 un visore VR prodotto dalla casa taiwanese HTC.\nSpecifiche Hardware.\nIl visore dispone di uno schermo LCD 5K (2448 x 2448 pixel per occhio (4896 x 2448 pixel combinati)), un ampio campo visivo di 120\u02da e una frequenza di aggiornamento di 90 Hz.\nPossiede un processore Qualcomm\u00ae Snapdragon\u2122 XR2, una ram da 8 GB e una memoria di 128 GB (espandibile fino a 2TB con microSD).\nInoltre supporta il Bluetooth 5.2 e Wi-Fi 6. \u00c8 dotato di una batteria da 26,6 Wh: rimovibile e sostituibile ai polimeri di litio (la durata dichiarata \u00e8 di 15 ore)"}
{"id": "9309123", "revid": "21880", "url": "https://it.wikipedia.org/wiki?curid=9309123", "title": "Boschia", "text": "Boschia \u00e8 un genere della famiglia delle Malvacee diffuso nel sud-est asiatico.\nTassonomia.\nIl genere comprende le seguenti specie:"}
{"id": "9309126", "revid": "31886", "url": "https://it.wikipedia.org/wiki?curid=9309126", "title": "Rumburak mirabilis", "text": "Rumburak mirabilis \u00e8 un ragno appartenente alla famiglia Salticidae.\nEtimologia.\nIl nome proprio deriva dall'aggettivo latino mirabilis, -e, che significa \"ammirevole\", \"mirabile\", \"unico\", in riferimento alla struttura peculiare del pedipalpo maschile.\nCaratteristiche.\nL'olotipo maschile ha un cefalotorace lungo 3,3mm, largo 2,4mm e spesso 1,5mm.\nIl paratipo femminile ha un cefalotorace lungo 3,1-3,5mm, largo 2,4-2,5mm e spesso 1,4mm.\nIl maschio \u00e8 peculiare, caratterizzato dalla struttura del pedipalpo che presenta una tibia molto lunga con l'apofisi posta dorsalmente, un bulbo arrotondato senza lobo prossimale e un piccolo embolo con accompagnamento di sottile apofisi terminale. I dotti seminali dell'epigino femminile sono corti e larghi, le ghiandole accessorie sono grandi e poste nelle pareti delle spermateche.\nDistribuzione.\nLa specie \u00e8 stata reperita in Sudafrica, nella Provincia del Capo Orientale. Di seguito alcuni rinvenimenti:\nTassonomia.\nAl 2022 non sono note sottospecie e dal 2014 non sono stati esaminati nuovi esemplari."}
{"id": "9309141", "revid": "6923", "url": "https://it.wikipedia.org/wiki?curid=9309141", "title": "Accademia militare Frunze", "text": "L'Accademia militare M.V. Frunze (), in nome completo Ordine Militare di Lenin e la Rivoluzione d'Ottobre, Bandiera Rossa, Ordine di Suvorov Accademia nel nome di M.V. Frunze (), era un'accademia militare delle Forze armate sovietiche e successivamente delle Forze armate della Federazione Russa.\nIstituita nel 1918 per addestrare gli ufficiali della neonata Armata Rossa, l'Accademia \u00e8 stata una delle istituzioni educative militari pi\u00f9 prestigiose dell'Unione Sovietica. Dapprima intitolata \"Accademia di Stato Maggiore dell'Armata Rossa\", assumendo un ruolo simile al suo predecessore prerivoluzionario, l'Accademia militare di stato maggiore Nicola, fu ribattezzata \"Accademia militare\" nel 1921 e poi Accademia militare M.V. Frunze nel 1925, in onore di Michail Vasil'evi\u010d Frunze, che era stato comandante della stessa.\nDivenne un college di stato maggiore con l'aggiunta di corsi per alti ufficiali di comando negli anni '30, prima che questi fossero trasferiti nel 1936 alla neonata Accademia militare di stato maggiore. A questo punto molti dei comandanti pi\u00f9 anziani dell'Armata Rossa erano diplomati all'Accademia. Durante la seconda guerra mondiale, un gran numero di personale e studenti furono chiamati a combattere. Molti ottennero decorazioni e premi, tra cui 244 Eroi dell'Unione Sovietica, di cui 18 premiati due volte con tale onorificenza. La formazione e la ricerca presso l'Accademia continuarono durante la guerra.\nL'Accademia continu\u00f2 a formare alti ufficiali per le forze armate sovietiche dopo la guerra, fungendo da trampolino di lancio per coloro che erano indicati per l'alto comando prima che frequentassero l'Accademia militare di stato maggiore generale. \u00c8 stata classificata come la pi\u00f9 prestigiosa di tutte le accademie militari sovietiche, prendendo ufficiali di grado capitano o superiore per un corso di studi di tre anni per prepararli a comandi superiori. L'Accademia offriva anche ricerca e diplomi post-laurea in vari aspetti degli studi militari. Tra il 1934 e il 1988, 722 diplomati dell'Accademia ricevettero il titolo di Eroe dell'Unione Sovietica, mentre l'Accademia ricevette l'Ordine di Lenin, l'Ordine di Suvorov di I Classe e l'Ordine della Rivoluzione d'ottobre.\nL'Accademia ha continuato a funzionare dopo la dissoluzione dell'Unione Sovietica nel 1991. Nel 1998 \u00e8 stata fusa con l'Accademia delle forze armate militari Malinovskij e con i corsi di addestramento per ufficiali di Vystrel per formare l'Accademia di armi combinate delle forze armate della Federazione Russa.\nStoria.\nL'istituzione di un'accademia per la formazione degli ufficiali di comando e di stato maggiore era un'innovazione dell'era imperiale, portata avanti presso l'Accademia militare di stato maggiore Nicola. Con lo scoppio della prima guerra mondiale, le lezioni presso l'Accademia cessarono. Corsi speciali in tempo di guerra per ufficiali di stato maggiore furono istituiti brevemente dal 30 ottobre 1916 su iniziativa del generale Michail Vasil'evi\u010d Alekseev, ma chiusi alla fine di aprile 1917.\nLe prime battaglie dell'Armata Rossa durante le prime fasi della guerra civile russa dimostrarono che i comandi sul campo di battaglia non potevano essere dati a ex lavoratori e soldati che avevano poca esperienza con la tattica o con uomini di spicco. Il 7 ottobre 1918 il Consiglio militare rivoluzionario ordin\u00f2 la fondazione dell'Accademia di stato maggiore dell'Armata Rossa, con sede a Mosca e che assumeva le funzioni dell'Accademia di stato maggiore dell'era imperiale. La prima assunzione di studenti, che si un\u00ec il 25 novembre dello stesso anno, consistette in 183 persone, con l'apertura ufficiale dell'Accademia l'8 dicembre 1918.\nFu ribattezzata Accademia Militare dell'Armata Rossa il 5 agosto 1921. Diversi anni dopo, il 5 novembre 1925, fu ribattezzata Accademia militare M.V. Frunze in onore di Michail Vasil'evi\u010d Frunze. Aveva comandato l'Accademia tra il 19 aprile 1924 e la sua morte il 31 ottobre 1925.\nCorsi superiori furono aggiunti nel 1921 e ampliati nel 1925 per diventare i corsi noti come KUVNAS per fornire una formazione avanzata in scienze militari per i primi laureati. Questi corsi divennero la base per l'Accademia Militare di Stato Maggiore, che fu scissa dall'Accademia Militare Frunze nel 1936. Il 18 gennaio 1934 l'Accademia fu insignita dell'Ordine di Lenin e divenne nota come l'Accademia della Bandiera Rossa dell'Ordine di Lenin intitolata a M.V. Frunze.\nDal 1922 l'accademia aveva occupato una sede in Via Pre\u010distenka, nel Palazzo Dolgorukov, espropriato. Un nuovo edificio fu progettato da Lev Rudnev, con l'accademia che vi si trasfer\u00ec nell'agosto del 1937. La formazione per quel semestre inizi\u00f2 il 1\u00ba settembre. L'accademia, in comune con molte altre istituzioni sovietiche di educazione militare, soffr\u00ec durante le grandi purghe della fine degli anni '30. Il comandante e molti dei capi dipartimento e professori senior furono arrestati e giustiziati con poca giustizia. Nel 1941 pi\u00f9 di dipendenti si erano diplomati all'Accademia.\nTempo di guerra.\nDopo l'invasione dell'Unione Sovietica da parte dell'Asse nel giugno 1941, molti studenti e insegnanti dell'Accademia furono assegnati a ruoli attivi. Tra giugno e luglio 1941, 43 generali e 167 alti ufficiali furono inviati al fronte dall'accademia, molti dei quali occuparono posizioni elevate nello sforzo di difesa sovietica. Quattro furono nominati comandanti di reggimento, undici comandanti di brigata di fanteria e capi di stato maggiore, quarantadue capi di stato maggiore di divisione, ventuno comandanti di divisione, sei comandanti di corpo e capi di stato maggiore, ventidue quartier generale dell'esercito e quaranta -quattro al quartier generale anteriore. Coloro che rimasero all'accademia furono presto occupati nella preparazione di linee difensive e fortificazioni intorno a Mosca e nell'addestramento di unit\u00e0 di milizia.\nGli sforzi di addestramento continuarono durante la guerra, con un programma abbreviato per gli ufficiali di comando per collegare i livelli di reggimento e divisione e dal 1944 in poi per i livelli di divisione e corpo. Per far fronte alla carenza di personale, furono iscritti anche coloro che avevano un'istruzione secondaria e si qualificavano come luogotenenti minori. Con il progredire della guerra, nel 1944 fu fornito addestramento anche agli ufficiali con armi combinate nelle unit\u00e0 di divisione e di corpo.\nIl lavoro di ricerca scientifica continu\u00f2 durante la guerra, raccogliendo l'esperienza raccolta durante le operazioni di combattimento e producendo riassunti delle attivit\u00e0 di combattimento in prima linea, manuali di tattica, geografia militare e storia dell'arte militare. Il 21 febbraio 1945 l'Accademia ricevette l'Ordine di Suvorov di I Classe dal Presidium del Soviet Supremo dell'URSS, e divenne la Bandiera Rossa Ordine di Lenin e Ordine di Suvorov I Classe Accademia Militare intitolata a M.V. Frunze.\nDopo la guerra.\nDopo la guerra l'accademia continu\u00f2 a formare ufficiali con armi combinate, istituendo una facolt\u00e0 per incorporare innovazioni tattiche e strategiche sviluppate durante la seconda guerra mondiale e successivi progressi nella scienza e nella tecnologia. Con gli sviluppi nelle armi nucleari, l'accademia addestr\u00f2 gli ufficiali all'uso di carri armati, unit\u00e0 di fucili a motore, aviazione e artiglieria in una possibile guerra nucleare. Nel 1978 fu insignito dell'Ordine della Rivoluzione d'ottobre, diventando gli Ordini di Lenin e la Rivoluzione d'Ottobre, la Bandiera Rossa Ordine di Suvorov Accademia militare intitolata a M.V. Frunze. A partire dal 1979, l'Accademia aveva cattedre di discipline tattiche operative come il marxismo-leninismo, la storia del PCUS e il lavoro di partito politico, nonch\u00e9 la storia della guerra e dell'arte militare, le lingue straniere e altre materie.\nL'accademia ha continuato ad operare dopo la dissoluzione dell'Unione Sovietica nel 1991, addestrando ufficiali per le forze armate russe. Il 29 agosto 1998, in conformit\u00e0 con il decreto governativo n. 1009, l'accademia fu unita all'Accademia delle forze armate militari Malinovskij e ai corsi di formazione per ufficiali di Vystrel per formare l'Accademia delle armi combinate delle forze armate della Federazione Russa.\nFormazione scolastica.\nCon la scissione dei corsi strategici superiori nella nuova Accademia Militare di Stato Maggiore Generale nel 1936, l'Accademia Militare di Frunze si concentr\u00f2 sulla preparazione degli ufficiali per la guerra armata combinata. La maggior parte degli studenti proveniva dalle forze di terra sovietiche, anche se c'erano quelli di altri servizi, in particolare le forze aeree e le forze di difesa aerea. Un lavoro della fine degli anni '70 registr\u00f2 che un terzo degli studenti si era diplomato in una delle scuole militari di Suvorov del paese. Gli studenti generalmente entravano per un corso di studi triennale, solitamente al grado di capitano. Al termine degli studi, i laureati di solito si qualificavano per la promozione al grado di maggiore. Oltre agli ufficiali dell'Unione Sovietica, gli studenti provenivano anche dalle forze armate del Patto di Varsavia e di altri paesi associati.\nDurante il periodo sovietico l'Accademia aveva dipartimenti sulle discipline tattiche operative, marxismo-leninismo, storia del Partito Comunista e del suo lavoro, storia della guerra e dell'arte militare, lingue straniere e altro. Gli studi sono stati supportati da una biblioteca contenente oltre due milioni di volumi. L'accademia era anche un importante centro per la ricerca scientifica militare, offrendo programmi post-laurea e di ricerca che portavano al conseguimento di diplomi o dottorati. Alla fine degli anni '70 era considerata la pi\u00f9 prestigiosa delle diciassette accademie militari sovietiche. I candidati hanno frequentato l'accademia dopo essersi diplomati in uno dei college di addestramento militare superiore e aver trascorso un po' di tempo in servizio attivo. Dopo essersi diplomati all'Accademia, e successivamente aver raggiunto il grado di colonnello o simile, i candidati pi\u00f9 capaci furono quindi considerati per l'ingresso all'Accademia di stato maggiore, e quindi ai gradi e alle alte sfere dell'esercito sovietico.\nFacolt\u00e0.\nLa facolt\u00e0 di insegnamento dell'accademia spesso teneva gradi militari di alto livello insieme a qualifiche accademiche superiori. Il comandante dell'accademia di solito ricopriva il grado di generale e alla fine degli anni '70 tra i venticinque ei cinquanta ufficiali generali insegnavano all'accademia. Tra i primi comandanti militari che insegnarono all'accademia c'era Aleksej Innokent'evi\u010d Antonov, che fu studente presso l'accademia tra il 1928 e il 1931, e torn\u00f2 nel dicembre 1938 come docente alla facolt\u00e0 di tattica generale, diventando professore senior nel febbraio 1940 e vice capo della facolt\u00e0 nel gennaio 1941.\nGraduati.\nAlcuni dei primi diplomati dell'accademia passarono a ranghi elevati, tra i quali c'erano i futuri marescialli dell'Unione Sovietica Nikolaj Nikolaevi\u010d Voronov, Kirill Afanas'evi\u010d Mereckov, Vasilij Danilovi\u010d Sokolovskij e Vasilij Ivanovi\u010d \u010capaev. Durante la seconda guerra mondiale un totale di ventiquattro diplomati all'accademia aveva il comando di fronti o eserciti. Tra loro c'erano i marescialli Georgij Konstantinovi\u010d \u017dukov, Leonid Aleksandrovi\u010d Govorov, Ivan Stepanovi\u010d Konev, Rodion Jakovlevi\u010d Malinovskij, Kirill Afanas'evi\u010d Mereckov, F\u00ebdor Ivanovi\u010d Tolbuchin, Konstantin Konstantinovi\u010d Rokossovskij, i generali d'armata Andrej Ivanovi\u010d Er\u00ebmenko, Ivan Christoforovi\u010d Bagramjan e i generali Hamazasp Babadzhanian, Pavel F\u00ebdorovi\u010d Batickij, Pavel Belov, Pavel Ivanovi\u010d Batov, Afanasij Pavlant'evi\u010d Beloborodov, Aleksandr Gorbatov, Michail Grigor'evi\u010d Efremov, Lev Dovator, P\u00ebtr Kirillovi\u010d Ko\u0161evoj, David Dragunskij, Aleksandr Lizijukov, Issa Plijev e Vasilij Ivanovi\u010d \u010cujkov, tra gli altri. Durante la seconda guerra mondiale 244 diplomati dell'accademia ricevettero il titolo di Eroe dell'Unione Sovietica, con altri 18 che ricevettero il titolo due volte. Tra il 1934 e il 1988, 722 diplomati dell'Accademia ricevettero il titolo di Eroe dell'Unione Sovietica.\nComandanti.\nIl primo comandante dell'accademia fu Anton Klimovi\u010d, un generale maggiore e comandante di divisione, che aveva servito nella guerra russo-giapponese e nella prima guerra mondiale."}
{"id": "9309160", "revid": "1380774", "url": "https://it.wikipedia.org/wiki?curid=9309160", "title": "Mathys Tel", "text": "Caratteristiche tecniche.\nCresciuto da difensore centrale prima di arrivare a , Mathys Tel si rivela in seguito essere un giocatore con molta polivalenza, e qualit\u00e0 tecniche, intensit\u00e0 e velocit\u00e0 che gli permettono di occupare quasi tutti i ruoli sul campo. Durante le sue prime partite tra Rennes e le nazionali giovanili, gioca sia da ala, centravanti o trequartista.\nBiografia.\nNato a Sarcelles, Tel a frequentato il centro di formazione del , arrivando in seguito in pre-formazione all'INF Clairefontaine, dove rimane 3 stagioni, mentre gioca anche in club tra Aubervilliers e Montrouge, prima di partire in Bretagna.\nCarriera.\nClub.\nArrivato a nel 2020, Mathys Tel debutta in prima squadra il 15 agosto 2021 in occasione dell'incontro di Ligue 1 vinto 5-1 contro il . A soli 16 anni e 110 giorni diventa il giocatore pi\u00f9 giovane ad aver mai giocato col Rennes, battendo il record precedente detenuto da Eduardo Camavinga.\nPochi giorni dopo firma il suo primo contratto professionistico con il club bretone.\nNazionale.\nTel \u00e8 internationale francese giovanile, facendo parte dell'under-18 da settembre 2021, dove si rivela essere un marcatore prolifico.\nStatistiche.\nPresenze e reti nei club.\n\"Statistiche aggiornate al 20 febbraio 2020.\" "}
{"id": "9309162", "revid": "322321", "url": "https://it.wikipedia.org/wiki?curid=9309162", "title": "Insider - Faccia a faccia con il crimine", "text": "Insider - Faccia a faccia con il crimine \u00e8 un programma televisivo condotto da Roberto Saviano, in onda a partire dal 12 febbraio 2022 in prima serata su Rai 3 con cadenza settimanale.\nIl programma.\nNella prima stagione la trasmissione, racconta attraverso una serie di reportage e interviste, il mondo della mafia e della criminalit\u00e0 organizzata.\nIn ogni Saviano intervista un personaggio diverso, principalmente ex criminali, pentiti e collaboratori di giustizia."}
{"id": "9309172", "revid": "348618", "url": "https://it.wikipedia.org/wiki?curid=9309172", "title": "Ito ang lalake (film 1964)", "text": " \nIto ang lalake \u00e8 un film del 1964 diretto e sceneggiato da Armando Garces, con protagonisti Jess Lapid e Divina Valencia.\nTra i film western che lanciarono la carriera di Jess Lapid, \u00e8 uno dei lungometraggi incentrati sul giustiziere mascherato Zigomar, a sua volta ispirato al personaggio di Zorro. Nel 1982 usc\u00ec un remake diretto da Jerry O. Tirazona e con protagonista il figlio di Lapid, Jess Jr., anch'esso intitolato \"Ito ang lalake\".\nDistribuzione.\nIl film \u00e8 stato distribuito nel circuito cinematografico filippino il 19 maggio 1964."}
{"id": "9309178", "revid": "2056951", "url": "https://it.wikipedia.org/wiki?curid=9309178", "title": "Management culturale", "text": "Il management culturale \u00e8 il complesso delle funzioni amministrative, direttive e gestionali di imprese ed organizzazioni, pubbliche o private, nel settore della cultura e delle industrie creative. \nDefinizione.\nIl management culturale \u00e8 l'applicazione di conoscenze, strumenti e tecniche all\u2019insieme delle attivit\u00e0 di gestione e controllo di organizzazioni ed imprese culturali, quali fondazioni, associazioni, aziende e societ\u00e0. \nIl manager culturale.\nIl manager culturale \u00e8 la figura professionale in grado di gestire processi organizzativi, aspetti economici, finanziari e giuridici, agendo all'interno di una dimensione artistica, creativa ed intellettuale. \nAmbiti ed organizzazioni.\nIl manager culturale pu\u00f2 essere attivo nei settori delle arti performative, della musica, del teatro, del cinema, dei beni culturali ed operare all'interno di teatri, sale da concerto, centri culturali, musei, siti e parchi archeologici, circoli culturali.\nPu\u00f2 curare inoltre la gestione e l\u2019organizzazione di festival, rassegne, eventi ed iniziative a carattere artistico-culturale. \nIl manager culturale pu\u00f2 essere operativo anche all\u2019interno di amministrazioni locali ed istituzioni nazionali, quali ad esempio commissioni, assessorati e ministeri, cos\u00ec come di organizzazioni internazionali, quali la Commissione Europea e l\u2019UNESCO. \nPer alcuni ambiti professionali specifici, si pu\u00f2 utilizzare una definizione pi\u00f9 circoscritta come, ad esempio, management dei beni culturali e management musicale. "}
{"id": "9309180", "revid": "31886", "url": "https://it.wikipedia.org/wiki?curid=9309180", "title": "Rumburak tuberatus", "text": "Rumburak tuberatus \u00e8 un ragno appartenente alla famiglia Salticidae.\nEtimologia.\nIl nome proprio deriva dall'aggettivo latino tuberatus, -a, -um, che significa \"dotato di protuberanza\", in riferimento alla presenza di una protuberanza sulla superficie ventrale della tibia del pedipalpo maschile.\nCaratteristiche.\nL'olotipo maschile ha un cefalotorace lungo 1,7mm, largo 1,4mm e spesso 1,1mm.\nAl 2022 non sono noti esemplari femminili di questa specie.\nQuesta specie \u00e8 simile a \"R. virilis\". Se ne distingue per la presenza di un processo ventrale, una sorta di protuberanza, sulla tibia del pedipalpo (l'unica specie del genere Rumburak con questo processo). Differisce anche nella struttura del pedipalpo; il bulbo \u00e8 pi\u00f9 largo del \"cymbium\" (pi\u00f9 stretto in \"R. virilis\") e l'embolo \u00e8 nettamente pi\u00f9 lungo con la parte distale perpendicolare all'asse lungo del \"cymbium\" (in altre specie non \u00e8 perpendicolare, bens\u00ec parallelo)..\nDistribuzione.\nLa specie \u00e8 stata reperita in Sudafrica, nella Provincia del Limpopo.\nTassonomia.\nAl 2022 non sono note sottospecie e dal 2014 non sono stati esaminati nuovi esemplari."}
{"id": "9309189", "revid": "128334", "url": "https://it.wikipedia.org/wiki?curid=9309189", "title": "Sindrome nutcracker", "text": ""}
{"id": "9309190", "revid": "264902", "url": "https://it.wikipedia.org/wiki?curid=9309190", "title": "Pantheon mesopotamico", "text": ""}
{"id": "9309192", "revid": "264902", "url": "https://it.wikipedia.org/wiki?curid=9309192", "title": "An (mitologia)", "text": ""}
{"id": "9309194", "revid": "264902", "url": "https://it.wikipedia.org/wiki?curid=9309194", "title": "Ea (divinit\u00e0)", "text": ""}
{"id": "9309197", "revid": "977364", "url": "https://it.wikipedia.org/wiki?curid=9309197", "title": "Volo China Airlines 206", "text": "Il volo China Airlines 206 era un volo operato da un NAMC YS-11 della China Airlines, codice di registrazione B-156, che si schiant\u00f2 durante l'avvicinamento all'aeroporto di Taipei Songshan il 12 agosto 1970. Mentre si preparava all'atterraggio, l'aereo entr\u00f2 in una zona di fitta nebbia dove imperversava un forte temporale. Durante l'avvicinamento finale l'aereo si schiant\u00f2 contro un boschetto di bamb\u00f9 vicino alla cima del monte Yuan, uccidendo 14 delle 31 persone a bordo."}
{"id": "9309199", "revid": "1566286", "url": "https://it.wikipedia.org/wiki?curid=9309199", "title": "Wu ge ji mo de xin", "text": "Wu ge ji mo de xin \u00e8 un film del 1991 diretto da Fruit Chan.\nConosciuto anche come \"Five Lonely Hearts.\"\nTrama.\nAvventura eccitante e bizzarra di una vacanza estiva per cinque ragazze ingenue e vivaci. "}
{"id": "9309201", "revid": "59785", "url": "https://it.wikipedia.org/wiki?curid=9309201", "title": "Evagoras Pallikarides", "text": "Biografia.\nPallikarides fu arrestato il 18 dicembre 1956 perch\u00e9 fu sorpreso con le sue pistole cariche su un asino. La polizia aveva riferito privatamente che aveva ucciso un uomo, considerato un collaboratore britannico da parte dell'EOKA, anche se non c'erano prove per questa affermazione di omicidio.\nProcesso e impiccagione.\nAl suo processo Pallikarides non neg\u00f2 il possesso dell'arma. Disse di aver fatto ci\u00f2 che doveva fare come un greco-cipriota che cercava la sua libert\u00e0. Fu condannato a morte per impiccagione per possesso di armi da fuoco il 27 febbraio 1957. Pallikarides fu impiccato il 14 marzo 1957, all'et\u00e0 di 19 anni. Un volantino di propaganda fu pubblicato dopo l'impiccagione con una descrizione inventata di come avesse ucciso un traditore. La legittimit\u00e0 della sua esecuzione \u00e8 stata successivamente messa in discussione alla luce del fatto che l'arma detenuta da Pallikarides in quel momento non era funzionante. A. W. B. Simpson nel suo libro \"Human Rights and the End of Empire\", sostiene che la vera ragione della sua esecuzione fu che le autorit\u00e0 credevano, ma non erano in grado di provare, che avesse precedentemente ucciso un anziano sospettato di collaborare con le autorit\u00e0 britanniche.\nInfluenza culturale.\nNella Repubblica di Cipro Pallikarides \u00e8 considerato un eroe nazionale. Fra l'altro egli \u00e8 diventato il simbolo di due squadre di calcio di Pafo, il Pafos Football Club e l'AEP Paphos."}
{"id": "9309205", "revid": "264902", "url": "https://it.wikipedia.org/wiki?curid=9309205", "title": "Lingua antico-persiana", "text": ""}
{"id": "9309206", "revid": "2138326", "url": "https://it.wikipedia.org/wiki?curid=9309206", "title": "Gleb Andreevi\u010d", "text": "Biografia.\nFiglio di Andrej Bogoljubskij, \u00e8 sconosciuto agli annali, nei quali sono descritti solo tre figli di Bogoljubskij: Izjaslav, Mstislav e Jurij.\nSecondo le fonti successive, all'et\u00e0 di dodici anni Gleb inizi\u00f2 a leggere diligentemente le Sacre Scritture e altri libri religiosi, amava parlare con i monaci, si distingueva per mansuetudine, umilt\u00e0, povert\u00e0 e rigorosa astinenza.\nIl 20 giugno 1175, pochi giorni prima dell'assassinio di Andrej Bogoljubskij, all'et\u00e0 di 20 anni mor\u00ec e fu sepolto nella Chiesa del Santo Kazan a Bogorodick.\nIl 30 novembre 1702 le reliquie furono aperte e risultate intatte. Apparentemente, la canonizzazione di Gleb \u00e8 collegata a questo evento. Nel 1774, a nome del principe Gleb, credente nel diritto, fu consacrata la cappella meridionale della Cattedrale della Dormizione di Vladimir. La memoria di Santo Gleb si celebra il giorno della sua morte secondo il calendario giuliano, ovvero il 3 luglio.\nSecondo lo storico Jev\u011fenij Golubinskij, Jurij mor\u00ec pochi anni dopo il 1175.\nIl 12 e 15 febbraio 1919 furono aperte le reliquie del principe Gleb e di altri santi di Vladimir. Nel rapporto di ispezione si evidenziava l'eccezionale conservazione delle reliquie del principe. Le reliquie di San Gleb e di altri santi di Vladimir furono inizialmente trasferite dalla cattedrale, tuttavia esse furono ivi riportate negli anni '50.."}
{"id": "9309210", "revid": "486946", "url": "https://it.wikipedia.org/wiki?curid=9309210", "title": "Lingua neo-babilonese", "text": ""}
{"id": "9309211", "revid": "125818913", "url": "https://it.wikipedia.org/wiki?curid=9309211", "title": "Presidenti della Provincia di Pistoia", "text": "Elenco dei presidenti dell'amministrazione provinciale di Pistoia:"}
{"id": "9309218", "revid": "640389", "url": "https://it.wikipedia.org/wiki?curid=9309218", "title": "Distretto di Pej\u00eb", "text": ""}
{"id": "9309229", "revid": "106456", "url": "https://it.wikipedia.org/wiki?curid=9309229", "title": "Kocher (fiume)", "text": "Il Kocher \u00e8 il secondo per portata degli affluenti del Neckar e sfocia, alla riva destra proveniente da est, a nord di Heilbronn. Esso scorre a est e nord del Baden-W\u00fcrttemberg, nel suo corso ordinario, ed \u00e8 lungo circa 169\u00a0km; il suo bacino \u00e8 di circa 1960\u00a0km\u00b2.\nGeografia.\nSorgente.\nIl fiume nasce nel Baden-W\u00fcrttemberg nelle Alpi sveve da pi\u00f9 risorgive di monti del giurassico. \nA sud di Oberkochen sgorga il Kocher Nero e poco a est Unterkochen, il Kocher Bianco.\nIl ramo pi\u00f9 lungo, da cui prende il nome di \"Kocher\", \u00e8 il Kocher nero, che circa 1\u00a0km a sud di Oberkochen sul versante occidentale, sbocca con una portata tra i 50 e i 4000 l/sec. Esso drena ampie parti del quasi completamente imboschito Albuch. Altri affluenti locali sono il breve (lungo solo 150\u00a0m) e oggi completamente incanalato Kocher Rosso, che \u00e8 alimentato dalle sorgenti nell'\u00d6lweiher di Oberkochen, il Katzenbach e il Langertbach, proveniente da una valle laterale. Il secondo pi\u00f9 importante affluente \u00e8 il Kocher Bianco, le cui sorgenti si trovano in due piccole valli laterali a est di Unterkochen, e che drena circa 20 chklilometri quadrati dello H\u00e4rtsfeld e si unisce ancora in Unterkochen con il Kocher Nero.\nAccanto a questi nominali corsi sorgentizi deve valere, in base a criteri idrografici quale principale sorgente, la Lein, poich\u00e9 essa al suo sfocio ha una portata superiore (3,6\u00a0m\u00b3/s contro 3,4\u00a0m\u00b3/s).\nCorso.\nTra Unterkochen e Aalen il Kocher lascia l\ua78cAlb e scorre per il successivo tratto di circa 10\u00a0km verso nord attraverso i collinosi paesaggi del Nero- e Medio giurassico della terrazza pianeggiante Goldsh\u00f6fer fin dopo H\u00fcttlingen. Qui devia improvvisamente verso ovest e raggiunge Abtsgm\u00fcnd, dove confluiscono in lui alla riva sinistra la Lein e poco dopo a quella destra la Blinde Rot. Di l\u00e0 si svolge attraverso meandri a Keuper, raggiunge Untergr\u00f6ningen, si volge sempre pi\u00f9 verso Nord, riceve a Sulzbach-Laufen dalla destra l\ua78cEisbach e poco prima di Gaildorf alla sinistra la Fichtenberger Rot. Nel frattempo, gi\u00e0 in direzione nord lascia presso Westheim la Keuperbergland dopo l\ua78cinizio del confluente Bibers e inizia I suoi meandri a Muschelkalk.\nEsso raggiunge Schw\u00e4bisch Hall, volta verso Unterm\u00fcnkheim per un breve tratto fino a Geislingen am Kocher da Nord verso Nordest (\"Kochereck\") vira quindi verso l'affluente del B\u00fchler fino a K\u00fcnzelsau-Kocherstetten nuovamente nella vecchia direzione nord. L\u00e0 devia con un\ua78campia curva, lentamente verso ovest e quindi verso sudovest fin quasi a \u00d6hringen-Ohrnberg, oltrepassa prima K\u00fcnzelsau e riceve in questo tratto i grossi affluenti alla sua riva sinistra: la Kupfer presso Forchtenberg, la Sall presso Sindringen, e presso Ohrnberg infine la Ohrn. Per il suo rimanente corso il fiume si dirige verso ovest, passa Neuenstadt am Kocher, dove riceve alla riva sinistra le acque del Brettach per sfociare infine nel Neckar presso Bad Friedrichshall-Kochendorf.\nPer un lungo tratto del suo corso accompagna lo Jagst, per cui solo pochi affluenti lo raggiungono in quel tratto. \nAffluenti.\nLungo 168\u00a0km, il Kocher ha un bacino idrografico di 1961\u00a0km\u00b2 e dieci affluenti di lunghezza superiore ai 10\u00a0km, cio\u00e8:\nla Leinl, lunga 57\u00a0km,\nla Blinde Rot/Adelmannsfelder Rotl, lunga 28\u00a0km,\nla Rotl, lunga 37\u00a0km,\nla Bibersl, lunga 21\u00a0km,\nla B\u00fchlerl, lunga 49\u00a0km,\nil Grimmbachl, lungo 11\u00a0km,\nla Kupferl, lunga 26\u00a0km,\nla Salll, lunga 21\u00a0km,\nla Ohrnl, lunga 33\u00a0km und\nla Brettachl, lunga 42\u00a0km.\nDi questi confluiscono alla riva destra del Kocher solo la Blinde Rot/Adelmannsfelder Rot, la B\u00fchler e il Grimmbach. Da notare la notevole lunghezza del suo affluente Lein, nel corso superiore, che nel punto della confluenza supera pi\u00f9 del Fattore 2. Con lui il sistema fluviale del Kocher raggiunge una lunghezza massima di 201 chilometri, pi\u00f9 di ogni altro affluente del Neckar.\nGeologia.\nLa sorgenti del Kochers nell\ua78cAlb si trovano nel Giura Bianco, a cui si collegano nella prima parte dell\ua78cAlb alcune della parte pi\u00f9 profonda del giurassico.\nAlla curva della valle verso ovest presso H\u00fcttlingen il fiume vira nel Keuper, quasi da Sulzbach-Laufen nel Gipskeuper (Grabfeld-Formation). Presso Gaildorf raggiunge Muschelkalk, che prima di Westheim nei pressi del Neckar-Jagst-Furche solo brevemente abbandonato e nel quale percorre quasi l\ua78cintero corso rimanente, qui tra Ingelfingen e Niedernhall nuovamente per un breve tratto nella valle del Buntsandstein.\nCorso e piene.\nIl Kocher \u00e8, misurato a lungo nella sua portata, il secondo affluente per grandezza del Neckar (dopo l\ua78cEnz, che proviene dalla piovosa Foresta Nera e ha una elevata portata). Esso supera la sua accompagnatrice della destra, la Jagst, la cui portata \u00e8 pi\u00f9 bassa. \nNatura e ambiente.\nQualit\u00e0 dell\ua78cacqua.\nLa qualit\u00e0 dell\ua78cacqua per quasi l\ua78cintero corso appartiene alla classe II, con qualche differenza solo nel corso superiore. Dalla sorgente del Kocher Nero in gi\u00f9 il fiume \u00e8 perfino migliore (Classe I\u2013II), da Unterkochen esso cambia poco per qualche industria e le relative immissioni sono poco inquinanti (Classe II) e ancora da Aalen in su criticamente inquinanti (Dal Kocherknie in H\u00fcttlingen il Kocher raggiunge ls sua abituale Classe II). La Lein e i piccoli affluenti ancora prima di Gaildorf alimentano il tratto successivo in gran parte poco inquinato.\nI successivi affluenti fino in gi\u00f9 allo sfocio portano quasi tutti acque poco inquinate, tranne la Ohrn.\nIl frequente colore marrone delle acque del Kochers non deriva da cattiva qualit\u00e0 delle acque, bens\u00ec \u00e8 dovuto al trascinamento di fango.\nBiosfera.\nFlora.\nSul corso superiore del Kochers i versanti delle valli sono in gran parte boscosi. \nIl faggio \u00e8 l'albero dominante. In questi boschi cresce tra gli altri la celefantera rossa. Spesso si trovano solo germogli senza fiori. Le pianure non boscose sono spesso, quando non sfruttate economicamente, coperte da ginepri.\nVi si trovano piante quali la carlina bianca, la centaurea, il garofanino dei Certosini e la \"pulsatilla vulgaris\". Solo ancora isolata si presenta la liliagine.\nNel centro della valle del Kocher, su un umido versante nord, cresce la dentaria a nove foglie. Queste e poche altre presenze di questo tipo si trovano in valli laterali non lontane nel Baden-W\u00fcrttemberg. Entrambe le localit\u00e0 sono zone di protezione naturale, tuttavia una delle due presenze \u00e8 stata distrutta a causa di un dissodamento su vasta scala. \nUn\ua78caltra rarit\u00e0 \u00e8 la \"Fritillaria meleagris\", le cui presenze in poche localit\u00e0 sono in continuo calo. Il giglio martagone fiorisce da fine maggio a met\u00e0 giugno. \nNelle zone soleggiate del bosco si trova la velenosa digitale rossa.\nPer lo pi\u00f9 lungo il B\u00e4che, affluente del Kocher, crescono le due \"Chrysosplenium alternifolium\" e \"Chrysosplenium oppositifolium\".\nFauna.\nLa fauna lungo il Kocher non si differenzia di molto da quella delle valli vicine. Cos\u00ec si trova a nidificare lungo le rive il Martin pescatore tra Westheim e Braunsbach. In inverno si possono osservare grosse colonie di cormorani presso Schw\u00e4bisch Hall. In prati umidi lungo il Kocher nidificano anche rare pavoncelle.\nIl gufo reale e il falco pellegrino sono purtroppo scomparsi dalla valle del Kocher. \nIl capriolo, la lepre, la volpe rossa e il tasso sono i mammiferi pi\u00f9 frequenti \nnella valle del Kocher. In tempi pi\u00f9 recenti, \u00e8 immigrato il castoro, nel 2016 nella zona della citt\u00e0 di Schw\u00e4bisch Hall, verso valle fino a B\u00fchlerm\u00fcndung.\nSul Kocher si trova anche una quantit\u00e0 di libellule locali. Oltre alla \"Calopteryx virgo\", la \"Calopteryx splendens\", la libellula imperatore, si trova tra gli altri l\"'Orthetrum\", che caccia sulla superficie a pelo d\ua78cacqua del fiume. Negli ultimi anni sono state viste anche le \"Crocothemis erythraea\" e le \"Onychogomphus forcipatus\".\nUlteriori indicatori del riscaldamento globale dello scorso secolo sono le frequenti reti estive di ragni-vespa, le api del legno e le sfingi del galio, nei luoghi circostanti.\nLa valle del Kocher ospita una gran quantit\u00e0 di farfalle locali. Oltre alle primaverili aurore si trovano soprattutto le vanesse occhio di pavone, la galatea, la panfila e l\ua78cargo azzurro. Non cos\u00ec frequentemente si trovano la \"Coenonympha arcania\", il \"White admiral\" e la megera. Nel fogliame e nei giorni di luce estiva nella parte superiore della valle del fiume si trovano la \"Pararge aegeria\" e la falena dell'edera, frequenti abitatori delle piante in fiore.\nSui versanti soleggiati e sugli ampi altopiani sulla valle vivono anfibi quali la rana alpina, rospi comuni e tritoni alpestri. Nei vicini luoghi umidi e freddi si trovano salamandre pezzate, lucertole degli arbusti. Si incontrano inoltre molto spesso orbettini. Si vedono meno invece lucertole vivipare.\nPer quanto riguarda i pesci (relativa frequenza in percentuale) si trovano lungo il Kocher: gobioni (21,6 %), rutili (21,6 %), cavedani (19,4 %), alburni (13,5 %), alborelle di fiume (8,3 %), leucischi (2,4 %), barbi (2,4 %), pesci persico (2,2 %), \"Acheilognathinae\" (1,6 %), anguille, nasi, spinarelli, breme, lucci, sanguinorele europee, carpe di Prussia, siluri, scazzoni, blicche, pseudorasbore, tinche, scardole, carpe, acerine e sandre."}
{"id": "9309232", "revid": "1380774", "url": "https://it.wikipedia.org/wiki?curid=9309232", "title": "INF Clairefontaine", "text": ""}
{"id": "9309240", "revid": "1613450", "url": "https://it.wikipedia.org/wiki?curid=9309240", "title": "La Mirada Incendiada", "text": "La Mirada Incendiada \u00e8 un film del 2021 diretto da Tatiana Gaviola ed inspirato alla vera storia di Rodrigo Rojas de Negri, ucciso il 2 luglio 1986 durante la prima protesta nazionale contro la dittatura di Augusto Pinochet."}
{"id": "9309242", "revid": "31886", "url": "https://it.wikipedia.org/wiki?curid=9309242", "title": "Rumburak virilis", "text": "Rumburak virilis \u00e8 un ragno appartenente alla famiglia Salticidae.\nEtimologia.\nIl nome proprio deriva dall'aggettivo latino virilis, -e, che significa \"virile\", \"coraggioso\", termine scelto dal descrittore senza precisa attinenza.\nCaratteristiche.\nL'olotipo maschile ha un cefalotorace lungo 2,3-2,5mm, largo 1,7-1,9mm e spesso 1,0-1,4mm.\nIl paratipo femminile ha un cefalotorace lungo 2,4mm, largo 1,9mm e spesso 1,1mm.\nIl maschio \u00e8 simile a \"R. bellus\" e \"R. tuberatus\". Si differenzia da \"R. bellus\" per l'embolo chiaramente pi\u00f9 largo e pi\u00f9 corto e per il lobo prossimale pi\u00f9 corto del bulbo. Si distingue da \"R. tuberatus\" per l'assenza di un processo ventrale sulla tibia, per il bulbo pi\u00f9 stretto del \"cymbium\" (pi\u00f9 largo in \"R. tuberatus\") e per l'embolo pi\u00f9 corto. La femmina differisce dalle altre specie di Rumburak per la mancanza di una cresta tra le depressioni epiginali..\nDistribuzione.\nLa specie \u00e8 stata reperita in Sudafrica, nella Provincia di Mpumalanga. Di seguito alcuni rinvenimenti:\nTassonomia.\nAl 2022 non sono note sottospecie e dal 2014 non sono stati esaminati nuovi esemplari."}
{"id": "9309247", "revid": "125850266", "url": "https://it.wikipedia.org/wiki?curid=9309247", "title": "Pavel Kotov", "text": "Ha vinto due titoli singolari dell'ATP Challenger, gli Internazionali di Tennis Citt\u00e0 di Forl\u00ec III 2021 e gli Internazionali di Tennis Citt\u00e0 di Forl\u00ec III 2022. Ha vinto un titolo di doppio, sempre della stessa categoria, il Challenger DCNS de Cherbourg, nel 2020 in coppia con Roman Safiullin.\nHa raggiunto la miglior posizione nella classifica ATP il 21 febbraio 2022, raggiungendo il n. 175 nel singolare, e l'8 novembre 2021 alla posizione n. 226 nel doppio.\nCarriera.\nKotov ha iniziato a giocare a livello junior nel 2016, partecipando a due tornei Grand Slam e raggiungendo il suo \"best ranking\" al 32\u00b0 posto in classifica.\nNel 2017 ha partecipato a tornei di livello futures, vincendone tre ed entrando nella top500 della classifica ATP.\nHa progressivamente migliorato il suo ranking fino a raggiungere posizioni che gli hanno permesso di partecipare stabilmente ai tornei Challenger nel 2019, anno in cui ha disputato la sua prima finale all'Open Castilla y Le\u00f3n di Segovia persa da Nicola Kuhn e la sua prima finale di categoria nel doppio al Tali Open, che ha perso in coppia con Tomislav Draganja.\nNel 2020 conquista il suo primo titolo di doppio a livello Challenger, in coppia con Roman Safiullin a Cherbourg. Partecipa per la prima volta ad un torneo ATP, a San Pietroburgo qualificandosi dopo aver battuto Rodionov e G\u00f3mez, ma viene sconfitto da Humbert al primo turno.\nNel 2021 perde un'altra finale di doppio a Oeiras in coppia con Tseng. A fine anno vince il suo primo torneo singolare della categoria Challenger a Forl\u00ec contro Andrea Arnaboldi col punteggio di 6-4, 6-3, vittoria che doppier\u00e0 nel 2022 contro Quentin Halys col punteggio di 7\u20135, 6\u20137(5\u20137), 6\u20133.\nStatistiche.\n\"Aggiornate al 20 febbraio 2022.\""}
{"id": "9309257", "revid": "765341", "url": "https://it.wikipedia.org/wiki?curid=9309257", "title": "Luna Star", "text": "Luna Star (L'Avana, 25 maggio 1989) \u00e8 un'attrice pornografica e modella erotica cubana. \nBiografia.\nLuna Star \u00e8 nata nella capitale cubana il 25 maggio 1989, citt\u00e0 nella quale \u00e8 cresciuta fino a 15 anni, quando si \u00e8 trasferita a Miami, negli Stati Uniti. Sua madre lavorava come funzionaria del Governo e mentre il padre in un negozio. In Florida, dopo alcuni lavori minori, ha cominciato a fare la modella erotica.\nHa debuttato come attrice pornografica nel 2012, a 23 anni, registrando la sua prima scena con due ragazze e una ragazza per Bangbros. Il suo nome d'arte deriva dalla sua passione per le stelle (Star in inglese), anche se successivamente si \u00e8 pentita della scelta dato che \u00e8 un appellativo molto comune nel settore.\nNel 2015, dopo due anni di carriera , ha firmato un contratto con l'agenzia di talenti di Mark Splieger. Nello stesso anno ha ricevuto le sue prime nomination nel circuito di premi dell'industria, con due candidature nei Premi AVN alla Migliore scena POV di sesso per \"Dress-Up Dolls\" e alla Migliore scena di trio G/G/B per \"Latine On Fire\"; nonch\u00e9 nei premi XBIZ alla Migliore scena di sesso in film parodia per \"American Hustle XXX: A Parody.\"\nIn 2016 ha vinto il premio XBIZ alla Migliore scena di sesso in film vignette, accanto a Dani Daniels, per il suo lavoro in \"Let's Play Dottore\". Ha ricevuto, inoltre, la nomination come Migliore attrice in film parodia per \"This Ain't Modern Family XXX\".Nello stesso anno ha girato la sua prima scena di sesso anale con Tushy. Nel 2017 ha ricevuto la nomination agli XBIZ per la Migliore scena di sesso con solo ragazze in \"Girl Crushed\".\nCome attrice ha girato oltre 690 scene con case produttrici quali Brazzers, Evil Angel, Penthouse, Hustler, Reality Kings, Wicked Pictures, Tushy, Naughty America, Jules Jordan Video, Girlfriends Film, Hard X, Bangbros, Digitale Playground e New Sensations..\nHa preso parte nel 2017 alla seconda edizione di Brazzers House e alla terza di \"DP Star\", due reality show pornografici, dove, tuttavia, non raggiunge la fase finale. Ha tatuato una foglia di vite sul piede destro, oltre ad un altro disegno sulla destra sopra il pube. Dal 2019 ha un contratto in esclusiva con Brazzers."}
{"id": "9309259", "revid": "446353", "url": "https://it.wikipedia.org/wiki?curid=9309259", "title": "Chiesa di santa Margherita (Maddaloni)", "text": "La Chiesa di santa Margherita, intitolata a santa Margerita di Antiochia di Pisidia, \u00e8 una chiesa di fondazione medievale in Maddaloni.\nUbicazione.\nLa chiesa sorge nello storico quartiere dei \"Formali\", che prende il nome dall'acquedotto cosiddetto di Carmignano, realizzato dal 1628 e che transit\u00f2 per Maddaloni alimentando, tra le altre, le fontane del palazzo ducale dei Carafa.\nIl quartiere dei Formali \u00e8 ai piedi e in parte sulle pendici orientali del colle dove sorgono il castello di Maddaloni (col mastio normanno e le sue due torri isolate inferiore e superiore).\nNotizie storiche e documentarie.\nLe origini della chiesa di santa Margherita sono ad oggi ancora sconosciute. La prima notizia indiretta \u00e8 nel 1323 in un documento in cui \u00e8 citata la via che prende il nome della santa e, quindi, dalla chiesa allora gi\u00e0 esistente, come \u00e8 stato supposto a ragione.\nLa prima citazione \u00e8 nel 1327 nelle decime versate dalle chiese della Diocesi di Caserta al papa.\nNel 1509 fu aggregata al Capitolo. Dal 1620, fu stabilmente visitata nelle Visite Pastorali della Diocesi di Caserta.\nDatazione, struttura architettonica e interventi di restauro.\nConcordemente si ritiene che la struttura muraria della chiesa sia ancora quella originaria, come gi\u00e0 affermato per primo da de Sivo. Dopo il lungo restauro seguito al terremoto del 1980, sono stati ritrovati e valorizzati gli elementi gotici che confermano l\u2019ipotesi della erezione nel Trecento: il grande portale archiacuto, con strombatura e architrave ad arco ribassato realizzati in tufo, diverse finestre (archiacute e rettangolari) aperte lungo le pareti, la cornice del portale pi\u00f9 piccolo.\nUn'altra monofora archiacuto (tompagnata prima del 1408, visto che \u00e8 sottoposta agli affreschi) apparve nel 1983 durante i lavori di restauro.\nSecondo de Sivo (che probabilmente legge senza citarlo un documento non precisato) la struttura originaria fu, come oggi, ad unica navata. Due cappelle voltate (oggi scomparse e sostituite da una navata) erano verso la parete Nord della navata principale. Inoltre, l\u2019altare maggiore era ad Est, dov'\u00e8 la cappella di San Leonardo.\nLa chiesa fu radicalmente restaurata nel corso del secolo 1700, in un periodo, con la committenza e la progettazione ancora da definire e precisare. Fu ribaltato l\u2019orientamento, spostando l'altare maggiore ad Ovest, fu volta a incannucciata la navata unica, furono rifatte le decorazioni in stucco delle pareti, della volta e degli altari..\nFacciata e campanile.\nLa chiesa ha pianta rettangolare, allungata con il prospetto di maggiore dimensione lungo la strada. L'unico libero dei due prospetti minori \u00e8 del tutto disadorno. Quindi, \u00e8 il fianco laterale sinistro a fungere da facciata almeno successivamente al restauro del secolo 1700. Su questa parete si affiancano (partendo dallo spigolo occidentale che sembra avere elementi di riuso) un portale a tutto steso in tufo, il portale archiacuto con architrave ad arco ribassato tutto in tufo (tompagnato) e il portale attuale, rettangolare, con cornice in pietra, aperto al di sotto di un arco ribassato, sormontato da un timpano triangolare, di impianto neoclassico ottocentesco.\nLa lunetta dell'arco reca un affresco (forse 1730 - 1740) raffigurante la Madonna col Bambino, santa Margherita e San Giovanni Battista.\nIl campanile si eleva immediatamente in contiguit\u00e0 a destra dell\u2019attuale ingresso. Ha a quattro livelli, il primo cieco, i due centrali aperti da arcate a tutto sesto, l'ultimo recante un cuspide maiolicata. Per ragioni stilistiche \u00e8 certamente opera del secolo 1700, probabilmente a cavallo della met\u00e0 del secolo.\nInterno.\nL'interno \u00e8 a navata unica coperta da una volta ribassata, ritmata da arcate cieche ribassate (che definiscono l'ingresso e gli altari) sulla parete sinistra e con arcate aperte ribassate che aprono su una sorta di navata laterale destra, originariamente strutturata in cappelle, forse sfondate (cio\u00e8 comunicanti). Volte e pareti sono decorate da stucchi bianchi.\nA destra dell\u2019ingresso attuale si apre la cappella gotico di san Leonardo, aperta sulla navata da un grande arco trionfale ogivale.\nGli affreschi del 1408 - 1409.\nLa cappella gotica \u00e8 dedicata a san Leonardo, come attesta la pergamena esposta alla visione di chi guarda nell'affresco in alto a sinistra di chi entra, il cui testo fu trascritto per primo da de Sivo .\nGli affreschi della parete di fondo e della volta sono datati al 1408 (Annunciazione e volta) e Crocefissione (1409) grazie alle iscrizioni dipinte riportate nelle opere.\nLunga \u00e8 stata la storia critica degli affreschi delle due pareti dalla prima citazione di de Sivo. La volta e la parete sinistra sono oggi riconosciuti opera di Nicola da Caserta.\nGli affreschi della parete di fondo furono commissionati da Masello Guerra, raffigurato ai piedi dell\u2019Arcangelo Gabriele con il cartiglio descrittivo recante il suo nome e la data. La parete di fondo presenta un Cristo pantocratore in una mandorla al centro che separa le due parti di una Annunciazione.\nAl di sotto \u00e8 una grande Crocefissione.\nLa volta della cappella \u00e8 a crociera su archi gotici che formano costoloni. Le unghie sono ricoperte con affreschi raffiguranti i quattro Evangelisti e i quattro maggiori Dottori della Chiesa, anch'essi realizzati nel primo intervento di decorazione. Volta e pareti sono oggi attribuite ad un anonimo pittore attivo tra l'altro a Sant'Agata de' Goti (nel Giudizio Universale della chiesa dell'Annunziata), convenzionalmente chiamato \"Maestro della Crocefissione di santa Margherita di Maddaloni\", proprio da quest'opera che \u00e8 ritenuta tra le sue quella pi\u00f9 significativa per individuarne lo stile.\nI peducci della volta furono restaurati e firmati da Nicola da Caserta.\nLa parete sinistra reca un tabellone dipinto in alto con tre ritratti raffiguranti papa Eugenio IV tra due cardinali; le pergamene dipinte che essi reggono trascrivono le indulgenze concesse alla cappella che risulta da qui dedicata a san Leonardo.\nAl di sotto \u00e8 una piccola nicchia sulla cui parete di fondo \u00e8 affrescata una Santa Messa (secondo un soggetto ad oggi non accertato e ancora dibattuto) e, sulle pareti laterali, sinistra san Lorenzo e a destra san Leonardo. Anche questi affreschi sono stati ricondotti all'attivit\u00e0 di Nicola da Caserta.\nSulla parete destra della cappella \u00e8 un affresco frammentario che raffigura un Crocifissione con la Vergine Maria a sinitra e San Giovanni evangelista a destra, realizzato nel secolo 1300..\nAltre opere d\u2019arte.\nSopravvivono solo alcune delle opere presenti ancora intorno al 1860 e citate da de Sivo. Sulla parete a sinistra di chi entra \u00e8 la tela barocca con cornice coeva raffigurante san Giuseppe. Segue la grande \"cona\" costituita da una macchina lignea in parte dorata che funge da cornice.\nAll'interno della cornice sono la tela raffigurante la Madonna del Rosario e santi con le anime del Purgatorio, voluta da Salvatore Airola e Camilla di Errico e datata 1648. L'opera fu realizzata da Giovan Angelo Patenostro, pittore di Pontelandolfo.\nLa tela centrale \u00e8 in corniciata da 15 quadretti dei Misteri del Rosario e sovrasta una predella raffigurante la predica di San Domenico.\nLa tela sull'attuale parete di fondo dell\u2019altare maggiore raffigura santa Margherita col drago secondo de Sivo giunse dalla chiesa di san Pietro \u00e8 attribuita a Pompeo Landulfo.\nUna tela settecentesca con san Giovanni Battista \u00e8 sulla parete destra dell'altare maggiore."}
{"id": "9309264", "revid": "2056951", "url": "https://it.wikipedia.org/wiki?curid=9309264", "title": "Volo Aeroflot 902", "text": "Il volo Aeroflot 902 era un volo passeggeri operante un servizio regionale partito da Chabarovsk a Mosca, con scali intermedi a Irkutsk e Omsk, in Russia (all'epoca ancora Unione Sovietica). Il volo era operato da un Tupolev Tu-104A. Il 30 giugno 1962, con a bordo 76 passeggeri (tra cui 14 bambini) e 8 membri dell'equipaggio, il volo part\u00ec da Irkutsk nei tempi previsti, e tempestivamente segnal\u00f2 la propria posizione a 50 chilometri da Krasnoyarsk. Pochi minuti dopo, una voce agitata, in seguito identificata come quella del copilota, trasmise un mayday incoerente con in sottofondo un rumore insolito. I successivi e ripetuti tentativi di contattare il volo caddero nel vuoto.\nIl relitto dell'aereo venne trovato a 28 km a est dell'aeroporto di Krasnoyarsk, in un terreno pianeggiante con piccole aree boschive. Successivamente gli investigatori stabilirono che l'aereo aveva colpito il terreno capovolto ad un angolo di 40\u00b0. Non ci furono sopravvissuti.\nLa causa del disastro.\nLa causa ufficiale del disastro sarebbe stata uno stallo e la perdita di orientamento spaziale in mezzo alle nuvole. Una seconda teoria riguardava una perdita di controllo per colpa di un incendio nella cabina passeggeri. Tuttavia, il danno riscontrato sul lato sinistro della fusoliera (in particolare, un foro di ingresso con segni di danni da incendio all'interno) era coerente con il danno di un missile antiaereo, e c'era una conferma non ufficiale che era stato smarrito un missile simile durante un'esercitazione di difesa aerea nella zona.\nFonti non ufficiali indicarono che un frammento della fusoliera era stato trovato con un foro di 20 cm e danni da incendio, indicando un impatto ad alta velocit\u00e0. Al momento dell'incidente, un'unit\u00e0 militare nella vicina Magansk aveva lanciato dei missili antiaerei come parte di un'esercitazione. Il missile responsabile avrebbe perso il bersaglio previsto in mezzo a un fronte temporalesco prima di colpire il Tu-104."}
{"id": "9309265", "revid": "125971151", "url": "https://it.wikipedia.org/wiki?curid=9309265", "title": "Cip &amp; Ciop agenti speciali (film 2022)", "text": "Cip &amp; Ciop agenti speciali (\"Chip 'n Dale: Rescue Rangers\") \u00e8 un film in tecnica mista di genere commedia, basato sulla continuazione della serie animata originale della Walt Disney Pictures Television Animation Distribution, basati su personaggi creati da Tad Stones ed Alan Zaslove. \nIl film \u00e8 diretto da Akiva Schaffer con la sceneggiatura di Dan Gregor e Doug Mand e la storia originale di Barry Schwartz. Il film viene distribuito dalla Walt Disney Pictures come film originale Disney+ il 20 maggio 2022.\nTrama.\n30 anni dopo gli eventi della serie animata originale, Cip lavora come venditore di assicurazioni mentre Ciop ha avuto una \"chirurgia CGI\" e lavora al circuito congressuale nella speranza di rivivere i suoi giorni di gloria. Quando un membro del cast originale scompare misteriosamente, Cip e Ciop si riuniscono per salvare il loro amico."}
{"id": "9309269", "revid": "1604866", "url": "https://it.wikipedia.org/wiki?curid=9309269", "title": "Anna Sorokin", "text": " Tra il 2013 e il 2017 ha finto di essere una ricca ereditiera sotto il nome di Anna Delvey e nel 2017 \u00e8 stata arrestata per aver frodato banche, hotel e conoscenti negli Stati Uniti per un totale di 275.000 $. Un adattamento televisivo della sua storia intitolato \"Inventing Anna\" \u00e8 stato sviluppato da Netflix. Attualmente \u00e8 detenuta dalla US Immigration and Customs Enforcement.\nPrimi anni di vita.\nSorokin \u00e8 nata il 23 gennaio 1991 a Domodedovo, una citt\u00e0 satellite della classe operaia a sud di Mosca. Suo padre, Vadim, era camionista, mentre sua madre aveva un minimarket. Nel 2007, quando aveva 16 anni, la famiglia si trasfer\u00ec nella Renania settentrionale-Vestfalia, in Germania, alla ricerca di una vita migliore. L\u00ec suo padre divenne dirigente in una ditta di autotrasporti sino al fallimento della stessa nel 2013; in seguito inizi\u00f2 un'attivit\u00e0 di HVAC specializzata nell'efficienza energetica. Anna ha frequentato la Bisch\u00f6fliche Liebfrauenschule Eschweiler, un ginnasio femminile a Eschweiler. Dai coetanei di allora \u00e8 stata definita come una ragazza tranquilla con difficolt\u00e0 rispetto alla lingua tedesca. Seguiva ossessivamente \"Vogue\", blog di moda e account di immagini su LiveJournal e Flickr.\nDopo il diploma di scuola superiore, nel giugno 2011, si trasfer\u00ec a Londra per frequentare la scuola d'arte la Central Saint Martins, abbandonandola dopo poco per ritornare in Germania. Nel 2012 svolse, per breve tempo, il ruolo di stagista presso una societ\u00e0 di pubbliche relazioni a Berlino, per poi trasferirsi a Parigi per uno stage per \"Purple\", una rivista di moda francese, con una retribuzione di 400 \u20ac mensili. Per quanto i contatti con la famiglia fossero sporadici, Sorokina era supportata nelle spese dalla stessa. Fu allora che inizi\u00f2 ad utilizzare il nome di \"Anna Delvey\", sostenendo che fosse il cognome della madre da nubile, informazione poi smentita dai genitori stessi e solo successivamente ammise di esserselo inventato.\nVita da falsa ereditiera e reati di frode.\nNell'estate del 2013, al termine di una relazione sentimentale, Sorokin si reca a New York per partecipare alla New York Fashion Week e constatando quanto le fosse pi\u00f9 facile stringere amicizie rispetto a Parigi, decise di restarci, lavorando per un breve periodo nell'ufficio di \"Purple\". Abbandonato l'impiego, s'invent\u00f2 la fondazione artistica \"Anna Delvey Foundation\", cercando, ma senza successo, finanziamenti presso facoltosi membri della societ\u00e0 newyorkese. La sua proposta includeva l'affitto dell'intera Church Missions House, una struttura di 6 piani e 4.180 metri quadri di propriet\u00e0 di RFR Holdings di Aby Rosen, concepita come sede di eventi polivalenti e studio d'arte. Alla fine riusc\u00ec ad allestire un centro di arti visive dotato di negozi pop-up gestito dall'artista Daniel Arsham, conosciuto durante il suo precedente impiego, e che riusc\u00ec ad organizzare mostre di Urs Fischer, Damien Hirst, Jeff Koons e Tracey Emin. Per tale progettazione ricevette supporto dal figlio dell'architetto Santiago Calatrava. Discusse inoltre la vendita di bevande presso la sede con Roo Rogers.\nNell'estate del 2014, durante una festa in hotel a Montauk, New York, la Sorokin finse di essere una ricca ereditiera, domandando ai partecipanti della festa un posto dove dormire. Allo stesso modo, in altre occasioni, pur millantando ricchezza, fece carico altri dei propri conti da saldare.\nNel 2015, ad una cena incontr\u00f2 il collezionista d'arte e studente dell'Universit\u00e0 della Pennsylvania Michael Xufu Huang e dopo aver appreso che aveva in programma di partecipare alla Biennale di Venezia, gli domand\u00f2 se poteva accompagnarlo. Huang accett\u00f2 e le prenot\u00f2 volo ed albergo, concordando per\u00f2 con quest'ultimo gli che sarebbe stato rimborsato (si parlava di 2.000-3.000 $), ma al ritorno a New York, la Sorokin parve \"dimenticarsene\" e non restitu\u00ec a Huang la somma dovuta. Nel 2015, Sorokina frequent\u00f2 l'Art Basel a Miami. Nel Gennaio del 2016 prese un'agenzia di pubbliche relazioni per organizzare la festa del suo venticinquesimo compleanno al ristorante di Sadelle e fu questa occasione il principio della fine. Dopo il rifiuto della sua carta di credito, il personale del ristorante contatt\u00f2 Huang, comparso in alcune foto dell'evento pubblicate sui social, per chiedergli se disponesse di un contatto di Sorokin. Huang inizi\u00f2 a coltivare seri sospetti nei confronti di Sorokin, anche per la sua tendenza a pagare sempre in contanti e la sua abitudine di vivere in un hotel e non in un appartamento. Huang fu infine ripagato da un account Venmo con un nome sconosciuto, fatto che lo port\u00f2 a bloccare la Sorokin sui social media, ponendo fine alla loro amicizia.\nNel febbraio del 2016, in una discoteca, Sorokin incontr\u00f2 Rachel DeLoache Williams, allora editor di foto a \"Vanity Fair\". La donna descrisse Sorokin come \"esigente e scortese con i camerieri\", riferendo che \"quando un ascensore si apriva, non aspettava che le altre persone scendessero, prima di entrarci\". Nonostante ci\u00f2, la Williams divenne amica intima di Sorokin e fu in seguito determinante per il suo arresto.\nSorokin utilizz\u00f2 Microsoft Word per produrre falsi estratti conto ed altri documenti finanziari volti a dimostrare il possesso di 68 milioni di dollari) in conti bancari svizzeri e la sua provvisoria impossibilit\u00e0 ad accedere a questi ultimi poich\u00e9 negli Stati Uniti. Uno dei conoscenti di Sorokin la mise in contatto con un avvocato della Gibson Dunn, che a sua volta la rimand\u00f2 a diverse grandi istituzioni finanziarie, tra cui la City National Bank e il Fortress Investment Group. Nel novembre del 2016, Anna present\u00f2 documenti falsi come parte di una richiesta di prestito di 22 milioni di dollari al City National , la quale rifiut\u00f2 di estendere il credito quando Sorokin non forn\u00ec la fonte dei beni svizzeri. La donna domand\u00f2 pertanto un prestito a Fortress, che accett\u00f2 di prendere in considerazione la domanda a condizione di un pagamento da parte di Sorokin di $ 100.000 per coprire le spese legali relative alla domanda. Nel dicembre del 2016, non avendo Sorokin pagato la locazione, la Church Missions House \u00e8 stata affittata alla Fotografiska New York. Il 12 gennaio del 2017, Anna convinse la City National a concederle una struttura di scoperto temporaneo per $ 100.000, con la promessa di un rapido rimborso. La Sorokin forn\u00ec falsi indirizzi e-mail AOL di \"Peter Hennecke\", un manager inesistente ed al sorgere di sospetti, se ne invent\u00f2 il decesso e \"cre\u00f2\" Bettina Wagner. I pubblici ministeri, durante il suo processo, hanno dimostrato che la Sorokin aveva cercato su Google: \"creare email false non rintracciabili\". La Sorokin restitu\u00ec i 100.000 $ a Fortress per la richiesta di prestito, ma un amministratore delegato di Fortress divenne sospettoso circa la sua domanda a causa di discrepanze nei documenti della donna - ad esempio, la Sorokin aveva affermato di essere di origine tedesca, ma il suo passaporto mostrava che era nata in Russia. Quando la direttrice volle verificare i presunti contatti svizzeri della Sorokin, ella ritir\u00f2 la richiesta di prestito. Nel febbraio del 2017, una parte di 55.000 $ dello scoperto non speso da Fortress nell'ambito del processo di due diligence \u00e8 stata restituita a Sorokin, che la spese in abiti di lusso, elettronica e una personal trainer, oltre che 800 $ per lo schiarimento dei capelli e 400 $ per le estensioni delle ciglia.\nIl 18 febbraio 2017, si registr\u00f2 in una camera da 400 $ a notte presso l'hotel 11 Howard a Soho, Manhattan. Spesso dava una mancia in contanti di 100 $ al concierge, con cui aveva stretto amicizia ed ad altri dipendenti per compiti semplici come consigli sui ristoranti o portare pacchi nella sua stanza. Tuttavia, la maggior parte del personale la descrisse come irritante e dispensatrice di commenti scortesi e classisti. La Sorokin si trov\u00f2 a proprio agio nell'hotel, camminando regolarmente nei corridoi della struttura con leggings e vestaglie d'albergo, cenando spesso da Le Coucou, il ristorante dell'hotel, dove strinse amicizia con lo chef Daniel Rose e addebitando il costo dei pasti alla sua stanza. Quando la direzione scopr\u00ec che in archivio non esisteva una carta di credito per la Sorokin, insistette affinch\u00e9 la donna pagasse il suo conto da 30.000 $. La Sorokin allora fece consegnare una bottiglia di champagne Dom P\u00e9rignon del 1975 al banco della portineria, nel tentativo di mantenere il personale dalla sua parte; tuttavia, la politica dell'hotel imped\u00ec al personale di conservare il regalo. Nel Marzo del 2017, un mese dopo aver ricevuto i $ 55.000 rimanenti dalla sua quota di richiesta di prestito, a causa delle sue spese sontuose, la Sorokin esaur\u00ec le risorse economiche. Cominci\u00f2 pertanto, in occasione di cene e drink con gli amici, a fingere di aver dimenticato le sue carte di credito o un malfunzionamento delle stesse.\nIn questo periodo, la Sorokin era molto attiva nella scena sociale di New York, partecipando a cene dove le capit\u00f2 di incontrare Macaulay Culkin e Martin Shkreli e visitando appartamenti multimilionari.\nNell'aprile del 2017, Sorokin deposit\u00f2 160.000 $ di assegni fraudolenti su un conto Citibank, dei quali fu in grado di recuperare $ 70.000 in fondi utilizzabili. Trasfer\u00ec dunque 30.000 $ a 11 Howard per pagare il conto in sospeso.\nNel maggio del 2017, mediante l'invio di una ricevuta contraffatta di conferma del bonifico da Deutsche Bank per la commissione di 35.390 $, la Sorokin prenot\u00f2 un volo charter di andata e ritorno su un business jet via Blade per Omaha, nel Nebraska, per partecipare all'assemblea generale annuale di Berkshire Hathaway con l'obiettivo di incontrare Warren Buffett. La Sorokin sosteneva che il CEO di Blade Robert S. Wiesenthal, incontrato ad una festa, avrebbe garantito per lei, ma lo stesso Wiesenthal afferm\u00f2 in seguito di non conoscerla affatto, denunciandola alla polizia nell'agosto 2017 dopo il ripetuto mancato pagamento. In seguito, Sorokin afferm\u00f2 che, durante il viaggio, si intrufol\u00f2 ad una festa privata all'Henry Doorly Zoo and Aquarium dove si mescol\u00f2 con Bill Gates.\nPoich\u00e9 Sorokin si rifiutava ancora di fornire una carta di credito all'hotel 11 Howard, mentre era a Omaha, il codice di accesso sulla sua camera d'albergo fu cambiato e le sue cose riposte in deposito. Come punizione, usando una tattica appresa da Martin Shkreli, Sorokin acquist\u00f2 i nomi di dominio corrispondenti ai nomi dei gestori dell'hotel e invi\u00f2 loro un'e-mail chiedendo un riscatto di 1 milione di dollari ciascuno. Con l'aiuto della sua amica Rachel DeLoache Williams, dopo tre mesi vissuti a 11 Howard, Sorokin si trasfer\u00ec al The Mercer Hotel. La Sorokin soggiorn\u00f2 per due notti anche al The Bowery Hotel, inviando all'hotel una falsa ricevuta di bonifico bancario da parte della Deutsche Bank.\nNel maggio del 2017, Sorokin invit\u00f2 Williams, cos\u00ec come il suo personal trainer e il suo operatore video, in quello che defin\u00ec un viaggio \"tutto compreso\" in Marocco, presumibilmente perch\u00e9 aveva bisogno di \"reimpostare\" il suo sistema elettronico di autorizzazione al viaggio (ESTA ). Ispirata da Khlo\u00e9 Kardashian, Sorokin prenot\u00f2 un riad da 7.000 $ a notte con tre camere da letto, una piscina privata e un maggiordomo dedicato a La Mamounia, un hotel di lusso a 5 stelle sito a Marrakech, con l'intenzione di realizzare \"un documentario dietro le quinte \" sulla creazione della sua fondazione. Tuttavia, dopo alcuni giorni, il personale afferm\u00f2 di non essere in grado di addebitare le carte di credito di Sorokin, richiedendo una forma di pagamento alternativa. Sorokin forn\u00ec alcune scuse, attribuendo la colpa ad errori nella digitazione dei numeri da parte degli impiegati o al malfunzionamento dei sistemi. La mancanza di una carta di credito in archivio condusse al licenziamento di un membro del personale dell'hotel. Anna convinse la Williams a pagare la fattura di 62.000 $, che corrispondeva a pi\u00f9 di un anno di stipendio netto per la donna, ricorrendo alle sue carte di credito personali, con la promessa di rimborsarla tramite bonifico bancario. Williams aveva pagato i voli utilizzando la sua carta di credito, con la promessa di Sorokin di essere rimborsata, e successivamente altre spese durante il viaggio, inclusi gli oggetti acquistati da Sorokin e un tour privato del Giardino Majorelle. Nonostante le ripetute promesse e giustificazioni di Sorokin, Williams fu rimborsata di soli $ 5.000 $ e fu costretta a domandare prestiti ai propri amici per pagare l'affitto del suo appartamento, poich\u00e9 disponeva dei soli 410 $ residui nel suo conto corrente. American Express ha successivamente rimosso gli addebiti sulle sue carte di credito. Dopo aver contattato altri conoscenti che avevano prestato denaro a Sorokin senza ricevere un rimborso e aver appreso che ognuno di loro era al corrente di una diversa versione della storia relativa alla presunta ricchezza dei genitori della Sorokin, Williams si rese conto della frode messa in atto dalla donna.\nIn Marocco, Sorokin soggiorn\u00f2 anche al Kasbah Tamadot, un hotel di lusso Virgin Limited Edition e al Four Seasons Hotels and Resorts di Casablanca, dove chiese alla sua personal trainer, che era gi\u00e0 tornata a New York a causa di una malattia di natura alimentare, di pagare per la stanza. Quando l'allenatrice si offr\u00ec anche di pagare un volo di ritorno a New York per la Sorokin, la donna chiese un viaggio in prima classe. Sorokin bevve ottimi vini e gli champagne pi\u00f9 costosi, quindi prese un elicottero per l'aeroporto di Casablanca. Tornata a New York, la Sorokin si trasfer\u00ec al Beekman Hotel, spostando le sue cose in una probabile auto Tesla noleggiata. Venti giorni dopo, nel Giugno del 2017, dopo aver accumulato una fattura di 11.518 $ e non aver pagato nonostante le ripetute promesse, fu sfrattata. Tent\u00f2 quindi una truffa simile all'hotel W New York Union Square, non pagando il conto da $ 503,76 e subendo anche qui uno sfratto a distanza di due giorni, nonch\u00e9 un'accusa di furto di servizi. Nel Luglio dello stesso anno, la Sorokin era divenuta una senzatetto; interruppe la sua personal trainer nel bel mezzo di un appuntamento, piangendo e facendo pressioni su di lei affinch\u00e9 fornisse alloggio. Chiese anche alloggio a Williams, sempre in un pianto di collera, ma Williams rifiut\u00f2. Sorokin prov\u00f2 anche a cenare e fuggire presso il ristorante dell'hotel Le Parker Meridien; quando fu catturata, rifer\u00ec alla polizia che avrebbe potuto convincere un amico a pagare il conto in 5 minuti. In quel momento, la Sorokin era anche indagata dall'ufficio del procuratore distrettuale di Manhattan per frode bancaria.\nIl 17 e 21 Agosto 2017, Sorokin avrebbe depositato due assegni inesigibili del valore di 15.000 $ sul suo conto presso la Signature Bank e nei giorni successivi ritir\u00f2 circa 8.200 $ in contanti prima che gli assegni fossero restituiti.\nAccusa e arresto.\nSorokin \u00e8 stata arrestata il 3 ottobre 2017 durante un'operazione pianificata da Michael McCaffrey, un agente di polizia del dipartimento di polizia di New York che lavorava con l'ufficio del procuratore distrettuale di Manhattan. A quel tempo, la Sorokin soggiornava a Passages Malibu, una lussuosa struttura per il trattamento delle dipendenze e della riabilitazione vicino alla spiaggia nella contea di Los Angeles, in California. L'agente McCaffrey chiese a Rachel Williams, l'ex amica di Sorokin, di organizzare un incontro per il pranzo in un ristorante vicino alla struttura, per convincere la Sorokin ad andarsene. Quando Sorokin abbandon\u00f2 la struttura, fu arrestata dagli agenti del dipartimento di polizia di Los Angeles. La Sorokin \u00e8 stata incriminata dal procuratore distrettuale di Manhattan Cyrus Vance Jr., in quello stesso mese, per due capi di imputazione per tentato furto aggravato di primo grado, tre capi di imputazione per furto aggravato di secondo grado, un capo di imputazione per furto di terzo grado e un capo di imputazione di illecito furto di servizi per le richieste di prestito fraudolente presentate a City National e Fortress, la frode sugli assegni, il costo del viaggio in Marocco e i conti non pagati di hotel e ristoranti.\nProcesso, condanna e sentenza.\nIl 18 dicembre 2018, Sorokin \u00e8 comparsa presso il tribunale penale di New York City e ha respinto un patteggiamento che le offriva da tre a nove anni di carcere. Un processo \u00e8 iniziato il 20 marzo 2019, presieduto dal giudice Diane Kiesel.\nSu sua richiesta, l'avvocato difensore di Sorokin ha fatto in modo che uno stilista professionista le procurasse gli abiti per le sue apparizioni in tribunale. Il venerd\u00ec del processo, Sorokin si \u00e8 rifiutata di entrare in aula perch\u00e9 non voleva apparire negli abiti forniti dalla prigione e il suo abbigliamento civile per la giornata \"non era stato stirato\"; tuttavia, dopo una crisi di collera e un ritardo del processo di un'ora e mezza, fu costretta a comparire dal giudice.\nNel processo, l'avvocato di Sorokin l'ha difesa dicendo che il suo intento era sempre stato quello di ripagare il debito e che i servizi le erano stati forniti in cambio di pubblicit\u00e0 su Instagram. L'ha descritta come un'imprenditrice, paragonandola a Frank Sinatra nella capacit\u00e0 di creare la sua \"golden opportunity\" a New York.\nIl 25 aprile del 2019, dopo aver deliberato per due giorni a causa di un giurato dissenziente, la giuria ha ritenuto Sorokin colpevole di otto accuse, tra cui furto aggravato di secondo grado, tentato furto e furto di servizi. Sorokin \u00e8 stata ritenuta non colpevole di altre due accuse: una di tentato furto di primo grado relativa alla domanda di prestito originale con City National e una di furto di secondo grado relativa al presunto furto di $ 62.000 da Rachel Williams a Marrakech.\nIn occasione di un'intervista precedente alla sua condanna, Sorokin afferm\u00f2: \"mentirei a te, a tutti gli altri e a me stessa se dicessi che mi dispiace per qualcosa\". Il 9 maggio del 2019, la Sorokin \u00e8 stata condannata da 4 a 12 anni di prigione statale, multata di $ 24.000 e condannata a pagare una restituzione di 199.000 $, di cui 100.000 $ a City National, 70.000 $ a Citibank e circa due terzi dell'importo dovuto a Blade. Questi importi, oltre ai circa 75.000 $ di spese legali relative al processo, sono stati pagati dai proventi dell'accordo da 320.000 $ della Sorokin con Netflix; il tribunale ha permesso alla Sorokin di trattenere i restanti $ 22.000. Sorokin non \u00e8 stata costretto a pagare i 160.000 $ di spese legali dovute a Perkins Coie relative all'affitto senza successo della Church Missions House, 65.000 $ di spese legali dovute a Gibson Dunn relative alla richiesta di prestito di 22 milioni di $ senza successo e 30.000 $ di spese legali dovute a Lowenstein Sandler.\nSorokin \u00e8 stata incarcerata presso Rikers Island durante il processo, dove si sarebbe resa responsabile di 13 infrazioni per comportamento scorretto come contrapporsi e disobbedire agli ordini ed \u00e8 stata posta in isolamento durante il periodo natalizio. Dopo il processo, Sorokin, detenuta n. 19G0366 del Dipartimento di Correzione dello Stato di New York, \u00e8 stata inizialmente ricoverata presso il Bedford Hills Correctional Facility for Women prima di essere trasferita all'Albion Correctional Facility.\nL'11 febbraio 2021, Sorokin \u00e8 stata rilasciata dalla prigione sulla parola. A seguito del suo rilascio, ha fatto il check-in all'hotel The NoMad e ha assunto una troupe televisiva tedesca per seguirla e filmare le sue attivit\u00e0. Sei settimane dopo, nel marzo del 2021, \u00e8 stata ripresa in custodia dall'Immigration and Customs Enforcement (ICE) per aver superato il periodo di visto. Attualmente \u00e8 detenuta in una prigione della contea del New Jersey dall'ICE in attesa di essere deportata in Germania, cosa che sta legalmente contestando. Nel gennaio del 2022 \u00e8 risultata positiva al COVID-19 in carcere ed \u00e8 stata messa in quarantena. Un giudice dell'immigrazione ha stabilito che se Sorokin fosse stata liberata, \"avrebbe avuto la capacit\u00e0 e l'inclinazione a continuare a commettere atti fraudolenti e disonesti\".\nRappresentazione mediatica.\nNel 2018, dopo che un articolo di Jessica Pressler sulla Sorokin fu pubblicato a \"New York\", Netflix pag\u00f2 alla Sorokin 320.000 $ per i diritti sulla sua storia di vita. Tuttavia, l'ufficio del procuratore generale di New York cit\u00f2 in giudizio la Sorokin nel 2019, utilizzando la legge statale sul figlio di Sam, che vieta ai condannati per un crimine di trarre profitto dalla propria pubblicit\u00e0, obbligando la Sorokin ad utilizzare la maggior parte di questi fondi per pagare restituzioni e multe. Nel luglio del 2019, \"My Friend Anna\", un libro scritto da Rachel DeLoache Williams, \u00e8 stato pubblicato da Gallery Publishing Group, un'impronta di Simon &amp; Schuster, nonch\u00e9 da Quercus nel Regno Unito e Goldmann in Germania. Williams ha ricevuto $ 300.000 per il libro, in cui descrive in dettaglio le sue esperienze con la Sorokin, incluso il modo in cui il viaggio a Marrakech l'ha influenzata finanziariamente e mentalmente. La HBO e la sceneggiatrice Lena Dunham hanno pagato alla Williams $ 35.000 per un'opzione sui diritti televisivi della sua storia, con un altro pagamento di $ 300.000 dovuto nel caso l'opzione venisse esercitata.\nNel Dicembre del 2019, la BBC Radio 4 ha presentato \"Fake Heiress\", una serie di podcast di 6 episodi parzialmente basata sulle vicende della Sorokin.\nNel Febbraio del 2021, la vicenda della Sorokin \u00e8 stata oggetto di un episodio di \"American Greed\" della CNBC.\nNell'aprile del 2021, la storia della Sorokin \u00e8 stata oggetto di un episodio di \"Generation Hustle\" di HBO Max.\nTra la fine di Luglio e l'inizio di Agosto 2021, \"Anna X\", uno spettacolo teatrale ispirato alla storia della Sorokin, di Joseph Charlton con Emma Corrin e Nabhaan Rizwan, \u00e8 andato in scena all'Harold Pinter Theatre di Londra e al The Lowry a Salford.\nNell'Ottobre del 2021, in un episodio di \"20/20\", la Sorokin \u00e8 stato intervistato da Deborah Roberts mentre era sotto la custodia dell'ICE.\nLa serie di 9 episodi di Netflix intitolata \"Inventing Anna\" creata da Shonda Rhimes \u00e8 stata rilasciata nel febbraio 2022 e si \u00e8 trattato del programma pi\u00f9 visto su Netflix durante la prima settimana in cui \u00e8 stato rilasciato. Julia Garner ha interpretato la Sorokin e incontrato la stessa in prigione per prepararsi alla parte.\nNel 2022, la Sorokin ha firmato un accordo con Bunim/Murray Productions per recitare in una serie televisiva di realt\u00e0 sulla sua vita dopo la prigione. Sta anche lavorando ad un libro sul suo periodo in prigione e ad un podcast.\nVita privata.\nSorokina mantiene attualmente degli account sui social media, definito a scopo di satira, su Twitter e Instagram. Attraverso Instagram, si \u00e8 collegata con Julia Fox, con la quale sta pianificando una collaborazione. Nel gennaio 2021, Sorokin ha scritto una lettera pubblica sarcastica a Donald Trump in cui prevede che anche lui diventer\u00e0 un prigioniero a Rikers Island. Sorokina ha intrattenuto per 2 anni una relazione sentimentale a New York con un uomo, fino al trasferimento di quest'ultimo negli Emirati Arabi Uniti. L'dentit\u00e0 del soggetto \u00e8 stata tenuta segreta, per quanto Sorokina abbia rivelato che il suo fidanzato avrebbe tenuto discorsi TED e sarebbe stato profilato sul \"New Yorker,\" affermando che avrebbe rivelato la sua identit\u00e0 a pagamento, con un'offerta a partire da $ 10.000. Nel 2019, la Sorokina ha investito in tecnologia e criptovaluta. A quel tempo, le sue aspirazioni includevano la gestione di un fondo di investimento. Durante la detenzione, Sorokina ha cercato di aiutare le persone detenute dall'ICE non parlanti la lingua inglese o privi della possibilit\u00e0 di permettersi un avvocato specializzato in immigrazione."}
{"id": "9309275", "revid": "2230633", "url": "https://it.wikipedia.org/wiki?curid=9309275", "title": "Rocchette in Sabina", "text": "Rocchette in Sabina \u00e8 una frazione del comune italiano di Torri in Sabina della provincia di Rieti nel Lazio. Antico borgo medioevale (rocca Bertalda) circondato da boschi e natura incontaminata.\nGeografia fisica.\nTerritorio.\nIl centro storico sorge a 235 metri di altezza sul livello del mare, costruito su un grosso complesso roccioso e nello stesso tempo molto incassato tra le colline circostanti, per met\u00e0 circondato dal letto del torrente Aia (anticamente Imella) che scorre una trentina di metri pi\u00f9 in basso e dove nei pressi del paese si immette anche il torrente Volgore, che completa quasi del tutto l'isolamento esterno del perimetro della rocca, rendendone chiari i motivi di scelta logistica difensiva del sito. Il territorio \u00e8 prevalentemente collinare, con rari spazi pianeggianti, spesso aspro molto simile a una vallata di montagna, coperto da fitto bosco dove prevale il leccio, la quercia e il corbezzolo, ma \u00e8 presente anche in misura minore l'olmo, il pino marittimo, il carpino e l'orniello. Sui declivi faticosamente sottratti al bosco, padroneggiava un protagonista assoluto: l'ulivo, che purtroppo negli ultimi anni a causa dell'abbandono delle coltivazioni, sta venendo progressivamente inglobato nella macchia mediterranea. Nell'intorno panorami bellissimi, in lontananza verso sudovest il profilo del monte Soratte, monte Cosce a nord e il monte Pizzuto a sudest.\nRocchette fa parte dell'antica Regione Sabina (\"TOTA SABINA CIVITAS\" famosa affermazione di Leone X che risale ai primi del Cinquecento e che accomuna la Sabina in un unico grande stato ), dal territorio molto vasto, ma con una unica identit\u00e0 e che con la geografia moderna viene a trovarsi all'interno di tre regioni (Lazio, Abruzzo e Umbria) e di cinque province (Rieti, Roma, L'Aquila, Perugia e Terni).\nClima.\nClassificazione climatica: zona D, 1954 GR/G\nOrigini del nome.\nCitazioni di Rocchette (e Rocchettine la rocca gemella) sembrano risalire al tempo di Virgilio contenute in alcuni versi scritti nel 19 a.C. dove venivano definite come foruli ( o \"boruli\" cio\u00e8 piccoli monti); successivamente si trovano diverse citazioni dei due insediamenti, spesso denominate Rocchette grande e piccola o Rocchette maggiori e minori, mentre nel Medioevo il primo prese il nome di rocca Bertalda (derivato dal nome di Berta della famiglia Onesti) e il secondo rocca Guidonesca (derivato dal nome di Guidone progenitore della famiglia Savelli).\nStoria.\nDecaduto l'Impero romano e superato il buio periodo delle invasioni barbariche durante il quale si sono perse testimonianze e resoconti con l'unica certezza che in quei secoli il territorio Sabino fu teatro di scontri e saccheggi e per questo si pu\u00f2 pensare che addirittura Rocchette e Rocchettine proprio per la loro caratteristica di scogli aspri, di difficile accesso furono utilizzati pi\u00f9 per nascondersi che per abitare.\nAll'inizio del nuovo millennio le due rocche con le rispettive case e chiese, pascoli e corsi d'acqua appartennero alla cattedrale sabinese e al suo vescovo, ma solo temporaneamente in quanto, insieme a tutta la Sabina, furono continuamente contesi tra papato e impero. Successivamente divennero infatti propriet\u00e0 della famiglia dei conti Onesti di Ravenna, giunti al seguito dell'imperatore Federico Barbarossa. In questo periodo furono consolidate e ampliate le fortificazioni dei due insediamenti, indispensabili per difenderle dalle continue incursioni che hanno caratterizzato quel periodo.\nDal dominio degli Onesti pass\u00f2 alternandosi alle famiglie dei principi Savelli e degli Orsini e alla Santa Sede. Sotto il pontificato di Giovanni XXIII (il papa \"pisano\" Baldassarre Cossa, 1410-15) il re di Ungheria Ladislao che aveva in dominio anche la citt\u00e0 di Terni, concesse a questa l'investitura dei territori di Perticara e di Rocchette. Subito dopo che i ternani furono entrati in possesso dei detti castelli ne demolirono subito le fortificazioni, memori del gran pregiudizio che queste avevano per loro creato in passato.\nNell'anno 1581 i \"castelli di Tarano, Montebuono e Rocchette\" tornarono definitivamente alla Sede Apostolica, dopo che la famiglia Savelli declin\u00f2 definitivamente senza eredi n\u00e9 possedimenti. Seguirono circa duecento anni in cui il Governatore Generale della Sabina, con sede prima in Collevecchio e poi a Poggio Mirteto, \u00a0gest\u00ec anche i feudi di Rocchette e Rocchettine, assegnandoli a casate e famiglie minori, come i Montani e i Simonetti.\nPass\u00f2 la rivoluzione francese e il periodo di Napoleone in Italia e le cose iniziarono a mutare, i diritti feudali furono aboliti e si trasformarono nel concetto attuale di propriet\u00e0, le nostre rocche e molti territori limitrofi, furono acquistate nel 1845 dalla baronessa Bianca Luisa Emilia Allier, vedova del barone celebre pittore Vincenzo Camuccini, che si stabil\u00ec a Rocchette abitando presso il palazzo Montani. Successivamente alla morte della baronessa le proprit\u00e0 passarono al figlio Gianbattista Camuccini la cui famiglia rest\u00f2 proprietaria fin quasi ai giorni d'oggi di molti fabbricati e terreni, addirittura espandendosi anche al comune di Cantalupo.\nNegli anni seguenti ci furono molti altri sconvolgimenti degli assetti territoriali italiani, erano gli anni di Mazzini e Garibaldi\u00a0e anche in Sabina ci furono dei grossi cambiamenti; lo Stato pontificio fu costretto a ritirarsi e tutto il territorio venne annesso alla monarchia costituzionale del re Vittorio Emanuele II. Nel 1860 le quattro provincie di Perugia, Orvieto, Spoleto e Rieti furono unite a costituire la nuova provincia dell'Umbria con capitale Perugia e infine il comune di Rocchette con la frazione di Rocchettine nel 1875 fu annesso al comune di Torri in Sabina.\nSimboli.\nChi si accinge a varcare la soglia dell'antico portale che introduce al paese, dalla tipica costruzione a lobi vignoleschi, datato 1607 e fornito ancora di un pesante portone in legno di quercia, viene accolto anche dal bellissimo stemma di Rocchette, posto alla sua sommit\u00e0. Si tratta di uno scudo del tipo accartocciato in ceramica policroma sormontato da una corona, che si pu\u00f2 blasonare come segue: d\"'azzurro alle due torri al naturale, aperte e finestrate di nero, fondate sulla campagna terrosa, la torre destra cimata da un alberello con chioma a foggia di stella, la sinistra sormontata da una stella cadente d'argento\" (Emmanuele A.F. Jannini); pur essendo molto rappresentativo, questo stemma non \u00e8 per\u00f2 molto probabilmente coevo con il portale, ma successivo. Verosimilmente il vero stemma storico di Rocchette e Rocchettine \u00e8 quello posizionato sulla facciata della chiesa parrocchiale datata 1701 (come osservato da Maurizio Carlo Alberto Gorra membro associato della prestigiosa \"Acad\u00e9mie Internationale d'H\u00e9raldique),\" in quest'ultimo le due rocche sono rappresentate senza differenze (ovvero assimilate in una unica comunit\u00e0) e soprattutto sono sormontate dalle chiavi decussate (alludenti alla Camera Apostolica che possedeva i due castelli in quel periodo).\nMonumenti e luoghi d'interesse.\nEdifici religiosi.\nRisultano essere esistite sette chiese nel contesto di Rocchette e altre due di Rocchettine, purtroppo solo quattro risultano ancora esistenti, mentre le altre cinque sono completamente sparite o ridotte a pochi ruderi per effetto di un processo molto lento, ma inesorabile dovuto a un progressivo allontanamento delle persone dalla chiesa e dal loro bisogno di trovarci conforto, sicurezza e protezione dalle afflizioni della vita.\nChiesa di San Sebastiano.\nSanto patrono di Rocchette (costruita verso la fine del XV secolo), dislocata in piazza Maggiore, dal 1600 appartenuta alla famiglia Montani, che ne curava la manutenzione e gli arredi, conteneva tre tele del pittore Girolamo Troppa (\"Transito della Madonna\" dispersa/rubata nell'Ottocento, \"Martirio di San Sebastiano\" attualmente in collezione privata e \"\"Transito di San Giuseppe\" presso il palazzo/museo Camuccini di Cantalupo e infine una \"ultima cena\"\" dipinto murale di dubbia attribuzione. Sulla facciata anteriore della chiesa nel 1922 \u00e8 stato costruita una sopraelevazione da parte del comune, destinata a ospitare un orologio da torre che battendo le ore e i quarti doveva informare la popolazione del passare del tempo, tuttora funzionante. Attualmente di propriet\u00e0 Camuccini, per il tramite della baronessa Bianca Emilia Allier vedova del barone e celebre pittore Vincenzo Camuccini, che ne acquist\u00f2 la propriet\u00e0 nel 1845 insieme a molte altre nel territorio di Rocchette e dove \u00e8 tuttora sepolta. \nLa Chiesa del S.mo Salvatore.\nSituata nel punto pi\u00f9 alto del paese, arrivarci non \u00e8 mai agevole, soprattutto se si ha la presunzione di farlo velocemente. Con il suo campanile che spicca in alto conferisce al paese un suo profilo caratteristico rimasto immutato per secoli. La sua attuale conformazione risale ai primi anni del Settecento, quando fu completamente ricostruita sulle fondamenta della precedente chiesa \"Ecclesia Castrii (\"di cui rimangono come unica testimonianza i resti di un'antica decorazione murale, raffigurante forse la conversione del giovane San Gandolfo di fronte alla Madonna e al bambino nell'atto di porgergli il cordone e che probabilmente risale al XV secolo), poich\u00e9 quest'ultima risultava pericolante a causa di infiltrazioni di acqua nei muri. I lavori furono eseguiti in due fasi distinte, durante la prima, durata circa quattro anni e terminata nel 1701, si realizzarono tutte le nuove strutture portanti, la volta del tetto e la sagrestia, mentre nella seconda fase, durata molto di pi\u00f9 ma avvenuta con discontinuit\u00e0, furono eseguiti lavori accessori e il completamento dei vari altari interni: questa fase si concluse definitivamente verso il 1729. Girolamo Troppa partecip\u00f2 attivamente alla costruzione della nuova chiesa (perlomeno fino al 1711, anno in cui mor\u00ec), essendo in quel periodo molto integrato nella comunit\u00e0 di Rocchette dove ricopriva incarichi come consigliere comunale e priore della confraternita del Santissimo Sacramento, insieme con l'amico Giuseppe Antonio Montani, figura illustre di quel tempo e membro di una delle famiglie nobili pi\u00f9 diffuse in tutto il Centro Italia. Un contributo decisivo alle opere, da un punto di vista artistico e architettonico, fu dato dalla presenza fin dall'inizio di una terza importante figura e cio\u00e8 il maestro d'arte, capomastro stuccatore ticinese (oggi lo definiremo un architetto scultore) Michele Valsangiacomo Chiesa, molto legato al Troppa con il quale collaborava fin dal 1683. Egli realizz\u00f2 gli espropri necessari all'incremento della superficie, progett\u00f2 le strutture edili e la sopraelevazione del campanile, si occup\u00f2 della direzione dei lavori, ma soprattutto si fece carico di realizzare in prima persona tutto l'apparato decorativo plastico che riveste l'abside dell'altare principale e di diversi altari laterali, ottenendo un risultato di rara bellezza al pari delle opere pittoriche ivi contenute. Nella chiesa, infatti sono contenute diverse e pregevoli opere su tela di grandi dimensioni realizzate da Girolamo Troppa di cui tre firmate:\ne tre attribuite:\npi\u00f9 due tempere su muro (200 x 85 cm) disposte ai lati della navata, anch'esse attribuite al pittore rocchettano, rappresentanti il martirio di San Sebastiano e di San Lorenzo.\nL'Eremo di San Sebastiano.\nIl complesso edificato presumibilmente tra il XIV e il XV secolo \u00e8 forse l'esempio delle prime strutture esprimenti gli ideali di povert\u00e0 e semplicit\u00e0 caratteristiche degli ordini dei frati \"mendicanti\" appartenuti all'Ordine dei Frati Minori o Francescani. Recentemente l'Eremo, di propriet\u00e0 comunale \u00e8 stato trasferito con una donazione modale alla Diocesi di Terni Narni e Amelia, che usufruendo di un cofinanziamento da parte della CEI ha effettuato finalmente i lavori di consolidamento e recupero delle caratteristiche originali del fabbricato, inaugurati e presentati alla popolazione in occasione della visita pastorale del giugno 2019 effettuata dal vescovo mons. Giuseppe Piemontese. La chiesa ha una navata lunga e stretta dalla forma a croce latina, presenta sui muri dell'altare maggiore una serie di affreschi del XVII secolo raffiguranti alcune storie relative a S. Antonio Abate, S. Giovanni, San Sebastiano, San Rocco e la Madonna. \nLa Chiesa e l'annessa canonica, posta su una collina a nord di Rocchette e quasi al limite del suo territorio verso Vacone, conserva intatta la sua attrattiva, accresciuta dalla straordinaria posizione panoramica immersa nei colori e odori della natura intatta. Secondo una tradizione che risale molto indietro nel tempo e in seguito a una particolare devozione degli abitanti di Rocchette, nei riguardi del Santo (titolare di ben due chiese) ogni anno, in occasione della ricorrenza della festa di San Sebastiano del 20 gennaio, la popolazione effettua una processione. Il corteo partendo dalla chiesa parrocchiale, raggiunge l'Eremo percorrendo le strade del paese, una parte di provinciale e un erto sentiero, al suo interno quattro portatori conducono a spalla la pesante statua del Santo, con non poche difficolt\u00e0 e fatica. Durante la salita i fedeli raccolgono ramoscelli di mirto, ginepro, corbezzolo e altre essenze odorose che una volta giunti in cima, depongono in mazzetti alla base della statua per essere benedetti al termine della funzione religiosa. Al ritorno, la sera, ognuno nella propria casa brucia il mazzetto benedetto, ottenendo benefici e salute per la propria famiglia e rievocando cos\u00ec ogni anno questa usanza, che sembra risalire e avere origine ai tempi in cui Rocchette era colpito da una tremenda pestilenza, scongiurata in questo modo.\nRocchettine.\nI resti del castello di Rocchettine (rocca Guidonesca o Guidomassa) si stagliano nitidi contro il cielo e sono uno spettacolo quasi impossibile da ignorare passando lungo la provinciale prima di arrivare a Rocchette nei pressi della piccola croce che sorge ai lati della strada. La fortezza e quello che resta del paese di Rocchettine (disabitato dalla met\u00e0 degli anni 1950) si arrocca su uno sperone di roccia a circa 500 metri di altezza e quindi pi\u00f9 in alto di Rocchette dal quale \u00e8 separato dalla profonda gola formata in quel punto dal torrente Aia. Fino agli anni 1980 non era raggiunta da una strada carrozzabile, ma soltanto da una mulattiera. Il fascino di questo luogo si impadronisce dei visitatori fin da subito, con l'alto torrione del castello munito di feritoie difensive e mensole sporgenti, che sembra sorgere direttamente dalla roccia senza soluzione di continuit\u00e0. Di fronte lo sguardo pu\u00f2 vagare per chilometri e si arriva a vedere il profilo del monte Soratte, si prosegue ed entrando c'\u00e8 un grande silenzio e si avverte forte la suggestione di questo luogo cosi profondamente immerso nella natura intatta dove \u00e8 davvero molto facile sentirsi nel Medioevo tra cavalieri e armature. L'interno del castello, ormai quasi impraticabile a causa dei crolli delle coperture e della vegetazione infestante, lascia comunque immaginare ampi saloni, lunghi corridoi di accesso alle mura e scure alquanto minacciose cavit\u00e0 che si intravedono nei sotterranei. All'interno si trova la Chiesa di San Lorenzo che risale alla met\u00e0 del Settecento, costruita a ridosso del castello e dedicata al Santo protettore del luogo, restaurata negli anni 1990 con uno stile e un procedimento forse discutibile e che produce uno spiacevole contrasto in un quadro dominato dalle consunte pietre grigio-azzurre del castello. \nMole e mulini.\nCome accennato, un'importante risorsa del territorio di Rocchette era (ma lo \u00e8 ancora) quella derivante dalla produzione dell'olio di oliva, senza per\u00f2 escludere una minoritaria ma presente coltivazione anche del grano. Per questo motivo in un passato non ancora industrializzato la presenza e lo sfruttamento dell'energia posseduta dall'acqua per far muovere meccanismi adibiti a uno scopo industriale \u00e8 stato un fattore molto importante che ha caratterizzato tutto il percorso del torrente Aia. Imprimere una rotazione a un asse per mezzo di una ruota munita di pale (l'odierna turbina) comporta la progettazione e poi la realizzazione di tutta una serie di opere d'ingegneria idraulica che fin dal Medioevo hanno costituito le cosiddette \"mole ad acqua\". Nell'ambito del solo comprensorio della frazione sono state presenti sei mole di cui quattro a monte del paese \"\"Mola Fosseta\" a grano e granturco, \"Mola Torra\" a olio, grano e granturco,-la \"Mola della Fontana\" a grano e granturco, \"Moletta\" a granturco e due a valle \"Mola del canneto\" a olio, grano e granturco, \"Mola roscia\"\" a olio, grano e granturco . Essendo, ovviamente diverso il processo relativo al grano e granturco rispetto a quello delle olive, dove venivano adottate macine complanari nel primo e rotolanti nel secondo \u00e8 probabile che le mole, dove erano trattate entrambe le filiere avessero ognuna una girante dedicata, attivata e utilizzata in funzione della necessit\u00e0 del momento.\nNatura.\nUna delle prerogative pi\u00f9 tipiche del territorio di Rocchette \u00e8 il contesto naturale che lo circonda, ancora integro e praticamente immutato da millenni, cosa che anche se non esclusiva \u00e8 una vera rarit\u00e0 in una regione molto antropizzata e cos\u00ec vicina a grandi centri abitati come Roma, Rieti e Viterbo. Il merito o la motivazione \u00e8 da ricercare come abbiamo accennato nella conformazione del territorio, aspro, roccioso e impervio, dove risulta difficile, scomodo e antieconomico costruire. Tutto l'ecosistema \u00e8 mirabilmente in equilibrio e gli animali selvaggi vivono praticamente ai bordi del centro abitato e spesso addirittura ci entrano tranquillamente. Uccelli silvani di ogni variet\u00e0 popolano stabilmente i boschi, a cui se ne aggiungono altre nella stagione migratoria, con la recente tendenza per alcune a diventare stanziali. Rettili e anfibi popolano il sottobosco, spesso in prossimit\u00e0 dell'acqua del torrente e infine una miriade di piccoli mammiferi, come donnole, scoiattoli, faine, martore, lepri, talpe, ricci e via via sempre pi\u00f9 grandi come gli istrici, tassi, volpi, numerosissimi i cinghiali e ultimamente hanno fatto ritorno lupi e caprioli. Tutto questo \u00e8 sempre stato, specialmente in una realt\u00e0 economicamente poco ricca, una fonte gratuita storicamente utilizzata per arrotondare le magre entrate derivanti dalle poche attivit\u00e0 possibili. La raccolta dei frutti dei boschi, particolarmente generosi a Rocchette, sia animali sia vegetali \u00e8 tradizionalmente radicata nella cultura degli abitanti e in particolare l'attivit\u00e0 venatoria, specialmente in passato veniva praticata non per diletto ma per necessit\u00e0. Infine nelle piccole radure e nelle zone sassose dove il bosco fatica a svilupparsi ci sono fiori talvolta di rara bellezza, tra cui primeggia nelle zone umide la piccola orchidea selvatica.\nIn passato tutti gli spazi naturalmente liberi dal bosco (ma anche liberati per mano dell'uomo), sia pure in forte pendio, erano coltivati con l'ulivo sabino che in realt\u00e0 comprende diverse variet\u00e0 (carboncella, leccino, canino, moraiolo, frantoio, ecc.) attivit\u00e0 che rappresentava un altro dei pochi lavori praticabili, ma che ha segnato indelebilmente la storia, le tradizioni e la cultura della regione con una produzione di altissima qualit\u00e0 tanto da venire denominato \"l'oro della Sabina\".\nSociet\u00e0.\nPopolazione.\nA Rocchette, in analogia con quanto si \u00e8 verificato in tanti altri piccoli centri a partire dalla met\u00e0 del Novecento, in tanti si sono spostati emigrando verso i grandi centri urbani pi\u00f9 vicini, fonte di lavoro e di miglioramenti nello stile di vita. Ma non tutti i collegamenti sono stati recisi, anzi il richiamo per questo ambiente cosi particolare resta forte sia pure soltanto per un breve periodo. Il fascino e l'attrattiva richiama ancora molti pendolari che ripopolano il paese in determinati periodi ma comunque saltuari e con caratteristiche di provvisoriet\u00e0. La popolazione residente sta comunque diminuendo progressivamente.\nFeste e riti.\nAnche a Rocchette le feste e le cerimonie a esse collegate hanno origini antichissime, frutto dell'unione di costumi religiosi e pagani, sicuramente pi\u00f9 partecipate e sentite di ora, anche perch\u00e9 in passato le occasioni scarseggiavano e il bisogno di conforto spirituale e religioso era pi\u00f9 forte. A Rocchette, per effetto degli impulsi conservativi della Chiesa e di un innato senso di aggregazione degli abitanti si svolgono ancora alcune feste religiose, tra cui una ritenuta come la pi\u00f9 importante \u00e8 quella che riguarda la nativit\u00e0 della Vergine Maria.\nCi sono infine alcune feste e riti minori che pian piano si stanno abbandonando o comunque sono svolti in modo marginale, come il Corpus Domini con l'ostia portata in processione sotto un baldacchino sorretto da quattro portatori e le decorazioni fatte lungo le strade con i petali dei fiori, l'Ascensione con l'usanza di fare grandi fuochi (in dialetto \"focaracci\") la sera prima per simboleggiare la salita in cielo di Ges\u00f9.\nLeggende popolari.\nLe leggenda pi\u00f9 nota e raccontata a Rocchette \u00e8 quella che narra della cosiddetta Regina di Rocchettine, che verso la met\u00e0 del Cinquecento imponeva il suo predomino sulle due rocche e che spesso minacciava il paese e i suoi abitanti, costringendoli a subire minacce e angherie di ogni tipo dettate dalla sua indole malvagia e crudele. Tra le altre cose si narra che al suo cospetto erano costretti i giovani del posto, non appena raggiunta l'et\u00e0 adulta per essere utilizzati come milizia nel suo esercito e in qualche caso scelti per essere condotti a soddisfare le voglie della signora nelle sue stanze private. Se i giovani per pudore o per qualche maldestro comportamento non riuscivano a soddisfare in tutto e per tutto i desideri della crudele e insaziabile cortigiana, venivano puniti severamente e nei casi peggiori addirittura sospinti e fatti cadere all'interno di un pozzo profondo sul cui fondo precipitavano dilaniati e smembrati dalle lame e dagli aculei incontrati nella caduta. Esasperati e disperati i rocchettani, non riuscendo pi\u00f9 a sopportare questi delitti, secondo la leggenda la lapidarono. Non ci sono testimonianze certe di quanto accaduto, per\u00f2 esiste la possibilit\u00e0 che un fondo di verit\u00e0 si possa rinvenire nella storia, riferisce la Sperandio: \"\" ...\u00a0 la famiglia Orsini, l'ultimo germoglio della cui linea pretende il Piazza che terminasse in una femina, quale per i suoi delitti il dominio perdesse di dette rocche e la vita\".\""}
{"id": "9309284", "revid": "1442080", "url": "https://it.wikipedia.org/wiki?curid=9309284", "title": "Aldo Del Monte (militare)", "text": "Biografia.\nNacque a Montefiorito, provincia di Forl\u00ec, il 30 gennaio 1894, figlio di Giuseppe e Ines Lazzarini. Si trasfer\u00ec giovanissimo, per ragioni famigliari, a San Giovanni in Marignano e poi a Pesaro nelle Marche, dove effettu\u00f2 gli studi ginnasiali e poi liceali presso il liceo \"Terenzio Mariani\" conseguendo la maturit\u00e0 classica. Attratto dalla vita militare si arruol\u00f2 volontario nel Regio Esercito, e il 10 novembre 1913 inizi\u00f2 a frequentare la Regia Accademia Militare di Artiglieria e Genio di Torino, da cui usc\u00ec assegnato come sottotenente all'artiglieria da montagna del corpo degli alpini. Entr\u00f2 in servizio presso il Gruppo \"Torino-Aosta\" del 1\u00ba Reggimento artiglieria da montagna, giungendo nel maggio 1915 in zona di operazioni in Valsugana dopo la dichiarazione di guerra all'Impero austro-ungarico. Rimane ininterrottamente al fronte per 40 mesi, distinguendosi in particolare nei combattimenti sul Monte Cauriol, a Punta Cardinal, a Busa Alta, a Col dell'Orso, sul Monte Solarolo e quindi sul Monte Grappa. Nel luglio 1917 frequent\u00f2 la Scuola bombardieri di Susegana e un mese dopo fu promosso capitano, divenendo comandante della 6\u00aa Batteria da montagna. Al termine del conflitto nel dicembre 1918 si imbarc\u00f2 volontariamente per la Libia partecipando alle operazioni di riconquista della Colonia al comando della 1\u00aa Batteria indigena. Nel 1920 fu trasferito in Eritrea dove rimase fino al 1924. Rientrato in Patria frequenta la Scuola centrale d'artiglieria di Bracciano, nel 1929 svolse funzioni didattiche come insegnante di balistica presso la Scuola di applicazione di artiglieria e genio di Torino, e quindi, promosso maggiore, presso l'Ispettorato d'artiglieria. Il 10 febbraio 1927 si spos\u00f2 a Torino con la signorina Angela Agostoni dalla quale, nel 1930, ebbe un figlio. Nell\u2019autunno 1935 saputo dell'inizio delle imminenti operazioni coloniali per la conquista dell'Etiopia, chiede di andare in zona di guerra in Eritrea prima dell'inizio ufficiale delle ostilit\u00e0. Con il grado di maggiore venne assegnato il comando del 2\u00b0 Gruppo artiglieria da montagna inquadrato nella 2\u00aa Divisione eritrea. Il 3 ottobre 1935 le truppe italiane varcarono la linea di confine del fiume Mareb ed iniziava la guerra d'Etiopia. Partecip\u00f2 all'avanzata della 2\u00aa Divisione eritrea verso il Tembien con compiti di avanguardia per superare l'agguerrita resistenza dei 30.000 guerrieri a disposizione di Ras Cassa Darghi\u00e8 e Ras Sejum. Ai primi di novembre giunse nella valle del fiume Ghev\u00e0 con obiettivo successivo la conquista di Macall\u00e8, e si inoltr\u00f2 nella impervia stretta di Scioguasciogu\u00ec (Scioggu\u00e0 Scioggu\u00ec) lunga undici chilometri, come indicata nelle carte dell'epoca, scontrandosi con le truppe nemiche. Nel corso del combattimento del giorno 12, scoperte le difficolt\u00e0 incontrate da una colonna dell'esercito, senza attendere ordini si diresse in suo aiuto riuscendo a disperdere il nemico. Un nuovo attacco dell'avversario lo sorprese durante una ricognizione fuori dalle linee e rimase gravemente ferito alle gambe. Non volle abbandonare il combattimento fino al termine della battaglia, dirigendo il fuoco della sua batteria che risulter\u00e0 determinante per la sconfitta del nemico, che volse in fuga. Trasportato subito all'ospedale da campo n\u00b077, dopo due mesi di sofferenze causate da una progressiva infezione alle ferite che costrinsero i medici ad una amputazione e per le complicazioni dovute ad una broncopolmonite, si spense alle 8:36 del 13 gennaio 1936. Le sue spoglie mortali sono tumulate nel cimitero cattolico di Asmara. Alla sua memoria fu decretata la concessione della medaglia d'oro al valore militare. Al maggiore Aldo Del Monte \u00e8 intitola la caserma a Pesaro del 28\u00b0 Reggimento fanteria \"Pavia\"."}
{"id": "9309286", "revid": "446353", "url": "https://it.wikipedia.org/wiki?curid=9309286", "title": "Chthon (fumetto)", "text": "Chthon \u2013 \u00e8 il Demone/Divinit\u00e0 del Caos, del Sonno, delle Tenebre, della Magia Nera, del Fuoco, e di tutto ci\u00f2 che \u00e8 Malvagio, nell'immaginario dei fumetti Marvel Comics. \nOrigini.\nMolti migliaia di anni nel passato, si gener\u00f2 sulla Terra un essere immortale chiamato Demiurgo. Egli era un entit\u00e0 spirituale potentissima, dotato di immensi poteri e intelligenza superiore. Egli decise di scindersi in parti per poter comprendere s\u00e9 stesso, da questa azione nacquero degli esseri molto potenti e immortali gli Elder Gods, gli Dei Prima Degli Dei : Set, Chthon, Gaea e Oshtur. \nChthon \u00e8 il Demone/Divinit\u00e0 del Caos, del Sonno, delle Tenebre, della Magia Nera, del Fuoco, e di tutto ci\u00f2 che \u00e8 Malvagio.\nPoteri e abilit\u00e0.\nChthon possiede i seguenti poteri e abilit\u00e0 :"}
{"id": "9309288", "revid": "1728", "url": "https://it.wikipedia.org/wiki?curid=9309288", "title": "Collegio elettorale di Castelnovo ne' Monti (Regno di Sardegna)", "text": "Il collegio elettorale di Castelnovo ne' Monti \u00e8 stato un collegio elettorale uninominale del Regno di Sardegna. Fu istuito, assieme agli altri collegi elettorali dell'Emilia, con decreto del Governatore per le provincie dell'Emilia, Luigi Carlo Farini, il 20 gennaio 1860 \nEra composto dai mandamenti di Castelnovo, Villa Minozzo e Culagna\nDati elettorali.\nNel collegio si svolsero votazioni per la VII legislatura"}
{"id": "9309290", "revid": "125819754", "url": "https://it.wikipedia.org/wiki?curid=9309290", "title": "Rione Incis", "text": ""}
{"id": "9309296", "revid": "1845645", "url": "https://it.wikipedia.org/wiki?curid=9309296", "title": "Insular Preferente de Las Palmas 1988-1989", "text": "Il campionato di Insular Preferente de Las Palmas 1988-1989 \u00e8 stato il 12\u00ba campionato avente questa dicitura ed era il quinto livello della federazione spagnola composto da 18 squadre e vide la vittoria finale del Vecindario.\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa."}
{"id": "9309301", "revid": "2068763", "url": "https://it.wikipedia.org/wiki?curid=9309301", "title": "Mario Paciolla", "text": "Biografia.\nLaureato in Scienze politiche presso l'Universit\u00e0 degli Studi di Napoli \"L'Orientale\" nel 2014, si trasferisce in Colombia nel 2016. Per due anni opera come volontario nella Peace Brigades International, organizzazione non governativa canadese a tutela dei diritti umani. Nel 2018 inizia la collaborazione con le Nazioni Unite per la verifica del corretto svolgimento degli accordi di pace tra il Governo e le Forze Armate Rivoluzionarie della Colombia. Il 15 Luglio 2020 viene trovato senza vita nella sua casa di San Vicente del Cagu\u00e1n.\nSin dall'inizio la causa della morte di Mario Paciolla \u00e8 risultata essere poco chiara. Ritrovato impiccato con un lenzuolo, il decesso \u00e8 stato inizialmente classificato come suicidio. A seguito di una mobilitazione generale e di nuovi elementi, le autorit\u00e0 colombiane iniziano le indagini su quattro poliziotti , accusati di aver consentito a funzionari delle Nazioni Unite di prelevare oggetti personali della vittima. Anche la procura di Roma apre un fascicolo per chiarire la causa della morte del giovane attivista napoletano. Il caso Paciolla viene seguito dal legale Alessandra Ballerini, stesso avvocato dell'Omicidio di Giulio Regeni."}
{"id": "9309307", "revid": "125877583", "url": "https://it.wikipedia.org/wiki?curid=9309307", "title": "Alice e la Pasticceria delle Meraviglie", "text": "Alice e la Pasticceria delle Meraviglie (\"Alice's Wonderland Bakery\") \u00e8 una serie animata computerizzata basata sul franchise del film d'animazione di Walt Disney Alice nel Paese delle Meraviglie, prodotta dalla Walt Disney Pictures Television Animation Distribution, distribuita dalla Disney Junior Original Productions e trasmessa il 9 febbraio 2022 su Disney Junior. Nello stesso giorno della prima messa in onda, Disney+ propose i primi sei episodi della serie nei paesi selezionati.\nTrama.\nLa serie ruota intorno ad Alice, nipote dell'originale e celebre protagonista, una generosa bambina che lavora come pasticcera alla Pasticceria delle Meraviglie. Mentre esplorava il regno tra avventure culinarie, \u00e8 accompagnata da Fergie, Hattie e Rosa la Principessa di Cuori.\nPersonaggi.\nProtagonisti\nPersonaggi ricorrenti\nEpisodi.\nPrima stagione"}
{"id": "9309328", "revid": "583609", "url": "https://it.wikipedia.org/wiki?curid=9309328", "title": "Tim Mead", "text": "Biografia.\nNato nell'Essex, Tim Mead ha iniziato a cantare durante l'infanzia come corista della Cattedrale di Chelmsford. Successivamente ha studiato violoncello e pianoforte al Trinity Laban Conservatoire of Music and Dance e poi musica al King's College dell'Universit\u00e0 di Cambridge. Dopo la laurea ha ottenuto una borsa di studio per il Royal College of Music.\nNel corso della sua carriera ha cantato in molti dei maggiori teatri d'opera al mondo. Ha fatto il suo debutto alla Royal Opera House nella stagione 2007/2008 ne \"Il minotauro\" e da allora vi \u00e8 tornato per cantare in \"Niobe, regina di Tebe\" e come voce di Apollo in \"Morte a Venezia\". Il ruolo nell'opera di Britten \u00e8 tra quelli interpretati pi\u00f9 di frequente da Mead, che lo ha cantato anche con l'English National Opera e con De Nationale Opera. \u00c8 particolarmente noto e apprezzato come interprete di ruoli per castrati scritti da H\u00e4ndel, tra cui Ottone in \"Agrippina\", Cesare e Tolomeo in \"Giulio Cesare\" e Rinaldo nell'opera omonima."}
{"id": "9309329", "revid": "1719883", "url": "https://it.wikipedia.org/wiki?curid=9309329", "title": "Ratio", "text": ""}
{"id": "9309331", "revid": "6923", "url": "https://it.wikipedia.org/wiki?curid=9309331", "title": "Thomas Dover", "text": "\u00c8 ricordato per la sua medicina per il raffreddore comune e la febbre, la polvere di Dover, il suo lavoro con i poveri a Bristol e il suo viaggio di corsaro al fianco di William Dampier e Woodes Rogers che salv\u00f2 il naufrago Alexander Selkirk, il quale ispir\u00f2 la storia di Robinson Crusoe.\nBiografia.\nThomas Dover era nato a Barton-on-the-Heath nel 1660, in quella che gli storici hanno definito una famiglia \"illustre ma ribelle\". Il suo bisnonno William Cole era stato presidente del Corpus Christi College di Oxford durante il regno di Maria I d'Inghilterra, ma fu espulso per aver mostrato simpatie per il protestantesimo. Brevemente reintegrato durante il regno di Elisabetta I, fu nuovamente espulso dopo essere stato ritenuto colpevole di frode. Il figlio di Cole, Robert, nonno di Thomas, era un avvocato e poeta che trasfer\u00ec la famiglia a Saintbury, vicino a Chipping Campden, dove fond\u00f2 e presiedette i Giochi Olimpici di Cotswold dal 1612 fino al 1650 circa. Suo figlio John Dover prest\u00f2 servizio come capitano di cavalleria realista durante la guerra civile inglese; sconfitto, si ritir\u00f2 come gentiluomo agricoltore a Barton-on-the-Heath, dove nacque Thomas.\nThomas era uno degli otto figli di John. \u00c8 probabile che avesse frequentato la Chipping Campden Grammar School e nel 1680 fosse stato ammesso all'Hertford College dell'Universit\u00e0 di Oxford, ricevendo un Bachelor of Arts nel 1684. Due anni dopo fu ammesso al Gonville and Caius College di Cambridge dove studi\u00f2 medicina e fu apprendista del medico Thomas Sydenham. Mentre era nella clinica di Sydenham contrasse il vaiolo e fu curato attraverso l'insolito regime di salasso e una dieta quotidiana di dodici bottiglie di birra intrecciate con vitriol, ovvero con il \"metodo del raffreddamento\", descritto da Dover nel suo libro del 1732 \"Ancient Physician's Legacy to his Country.\" Il trattamento ebbe successo e Dover torn\u00f2 ai suoi studi, laureandosi in medicina nel 1687.\nSi spos\u00f2 nel 1681 e presto torn\u00f2 a Barton-on-the-Heath, quando suo padre si ammal\u00f2, occupandosi della fattoria e lavorando come praticante di campagna. Quando suo padre mor\u00ec, nel 1696, si trasfer\u00ec a Bristol, dove apr\u00ec il proprio studio e lavor\u00f2 con la \"Bristol Corporation of the Poor\" come medico onorario al St. Peter's Hospital. L\u00ec, prest\u00f2 la sua opera a favore dei \"Guardiani dei Poveri\" nei loro soccorsi, diventando il primo medico a offrire servizi all'organizzazione.\nIl suo lavoro si rivel\u00f2 molto redditizio. Bristol era una grande citt\u00e0 con pochissimi medici e molti ricchi mercanti e commercianti. La diffusione del tifo ampli\u00f2 la sua lista di clienti e vedeva fino a 25 pazienti al giorno. Ben presto pot\u00e9 permettersi la sua prima casa nell'elegante Queen Square, casa anche di Woodes Rogers, un capitano di mare con cui Dover avrebbe intrapreso una nuova carriera.\nNel 1702 fece un viaggio nelle Indie occidentali. Questa avventura lo affascin\u00f2 e, negli anni successivi, riorganizz\u00f2 la sua vita con un cambio di carriera decisivo. Nel 1708, William Dampier arriv\u00f2 a Bristol sperando di assicurarsi una nuova missione corsara per catturare il tesoro di una nave spagnola. Dover acquist\u00f2 il progetto, diventandone comproprietario e secondo capitano della \"Duca\", una nave corsara al comando di Rogers. Il dottore era chiamato \"Capitan Dover\", avendo contribuito con \u00a3 3.312 al viaggio, il secondo importo pi\u00f9 elevato di trenta investitori. Accanto a questa responsabilit\u00e0, a Dover fu assegnato il ruolo di presidente del consiglio di spedizione, concedendogli due voti in tutti i dibattiti. A bordo c'erano quattro chirurghi ed egli non aveva alcun incarico medico, ma avrebbe avuto bisogno delle sue abilit\u00e0 pi\u00f9 avanti nel viaggio.\nIl 1\u00b0 agosto 1708 la \"Duca\" salp\u00f2 al fianco della \"Duchessa\" per un viaggio corsaro. Il 2 febbraio 1709 venne avvistata una luce sulle isole Juan Fern\u00e1ndez e Dover guid\u00f2 una squadra di sbarco per indagare sulla fonte. Scoprirono un fuoco acceso da Alexander Selkirk, un marinaio scozzese lasciato sull'isola nel 1705 perch\u00e9 considerava la nave su cui si trovava a bordo, la \"Cinque Ports\", non idonea alla navigazione. La \"Cinque Ports\" faceva parte di una spedizione guidata da Dampier, che si era fermata per rifornimenti nell'arcipelago. Le convinzioni di Selkirk si rivelarono fondate; la nave affond\u00f2 un mese dopo con pochi sopravvissuti. Il suo soggiorno di quattro anni sull'isola e il conseguente salvataggio ispirarono la stesura del romanzo \"Robinson Crusoe\" scritto da Daniel Defoe, un amico di Woodes Rogers.\nNell'aprile 1709 Dover guid\u00f2 una squadra di sbarco con intenzioni completamente diverse. Le due navi individuarono la citt\u00e0 di Guayaquil in quello che oggi \u00e8 l'Ecuador, e fu inviato un gruppo di razziatori. La spedizione, al comando di Dover, ebbe successo e nell'azione morirono solo due membri dell'equipaggio. Tuttavia, circa 180 delle persone presenti sulle navi si ammalarono gravemente dopo aver scavato le tombe della citt\u00e0 alla ricerca di oggetti di valore. Dover torn\u00f2 alle sue radici mediche e diresse i chirurghi nel loro lavoro, ordinando loro di salassare i malati in entrambe le braccia e di somministrare loro una bevanda diluita di acido solforico. Questa cura ebbe successo e persero la vita solo una manciata di marinai.\nAd un certo punto durante il viaggio, le navi visitarono Giava, dove Dover vendette la \"Marquis\", una nave catturata al capitano Opie che avrebbe poi incrociato di nuovo Dover, pi\u00f9 tardi nella vita, quando incontr\u00f2 e spos\u00f2 sua figlia. Il viaggio stava volgendo al termine quando i corsari catturarono un altro bottino che, dopo un acceso dibattito tra i membri del consiglio, fu assegnato a Dover.\nLa spedizione rientr\u00f2 in Inghilterra dopo tre anni e il bottino fu spartito tra gli investitori. Dover ricevette un totale di \u00a3 6.689 (per un valore attuale di \u00a3 1.023.100), pi\u00f9 che sufficienti per assicurarsi una posizione elevata nella societ\u00e0. I corsari erano stati etichettati come pirati, ma l'emanazione del Prize Act, nel 1708, aveva dato supporto legale alle loro azioni. Tuttavia Dover non era ancora pronto per ritirarsi e si imbarc\u00f2 per una vacanza in tutta Europa.\nAl ritorno dal viaggio si ristabil\u00ec come medico a Bristol prima di trasferirsi allo Strand a Londra nel 1720. In questo periodo sua moglie mor\u00ec e lui perse la maggior parte della sua fortuna a causa di cattivi investimenti, tra cui fino a \u00a3 6.000 nel crollo della South Sea Company. Nel 1721 venne accolta la sua domanda per entrare a far parte del Royal College of Physicians. La sua passata esperienza di aver contratto il vaiolo e delle cure ricevute da Sydenham divennero improvvisamente particolarmente rilevanti quando si verific\u00f2 un focolaio a Londra, ed egli replic\u00f2 con successo il \"metodo del raffreddamento\".\nNel 1729 torn\u00f2 brevemente a Bristol, trascorrendo gran parte del suo tempo a scrivere un libro che sarebbe diventato sia di successo che controverso. \"The Ancient Physician's Legacy to his Country\" fu pubblicato per la prima volta nel 1732 dopo che Dover era tornato a Londra e visitava i suoi pazienti nel famoso caff\u00e8 Gerusalemme.\nIl libro di medicina di Dover era finalizzato all'educazione dei medici e del pubblico in generale. Dava descrizioni di circa 120 malattie, utilizzando le sue esperienze e descrivendo in dettaglio le sue avventure come se il libro fosse stato un diario di viaggio. Sebbene mostrasse un certo grado di saggezza riguardo alla farmacologia, la sua conoscenza della medicina venne descritta come scarsa mentre le sue descrizioni di alcune malattie vennero presentate nel \"modo pi\u00f9 fragile\" e \"le imprecisioni oltraggiose vennero stabilite con non poco dogmatismo\". Dover accus\u00f2 di pregiudizio i membri del College of Physicians e scrisse diversi commenti denigratori sui suoi colleghi in generale.\nDalle sue affermazioni in quel libro acquis\u00ec il soprannome di \"Dottor Quicksilver\". La sua raccomandazione del mercurio (a volte chiamato \"argento vivo\") come cura per numerosi mali fu contestata da diversi detrattori. Tuttavia, la popolarit\u00e0 del libro e la forza del personaggio gli assicurarono che l'uso del mercurio sarebbe stato in voga per molti anni. Un rapporto anonimo del 1733 contestava l'uso del metallo liquido come cura per la sifilide e inizi\u00f2 a suggerire l'avvelenamento da mercurio.\nIl libro venne ripubblicato pi\u00f9 volte con l'ottava e ultima edizione pubblicata vent'anni dopo la morte di Dover, e venne tradotto anche in francese. Il contributo duraturo all'interno delle sue pagine \u00e8 la polvere di Dover, consigliata prima per le sue propriet\u00e0 analgesiche (antidolorifiche) e poi per il suo utilizzo come diaforetico (inducente la sudorazione). La combinazione di oppio, ipecacuanha e solfato di potassio (poi liquirizia) \u00e8 stata modificata nel tempo nelle quantit\u00e0 costituenti, ma \u00e8 stata utilizzata per oltre 200 anni.\nI successi di Dover dovuti al suo libro e la sua polvere lo aiutarono a tornare ad una condizione di solvibilit\u00e0 finanziaria. Nel 1736 si trasfer\u00ec in una casa in Arundel Street con l'amico Robert Tracy, ritirandosi finalmente a ottant'anni. Vi mor\u00ec nel 1742 e fu sepolto a Stanway, nel Gloucestershire, nella tomba della famiglia Tracy. Il museo del Glenside Hospital ospita una mostra su Dover."}
{"id": "9309335", "revid": "640389", "url": "https://it.wikipedia.org/wiki?curid=9309335", "title": "\u0130pek (Kosovo)", "text": ""}
{"id": "9309353", "revid": "1442080", "url": "https://it.wikipedia.org/wiki?curid=9309353", "title": "Alberto Pellegatta", "text": "Biografia.\nLaureato in Lettere e Filosofia presso l'Universit\u00e0 degli Studi di Milano, \u00e8 presente nelle antologie \"I poeti di vent\u2019anni\" (a cura di Mario Santagostini, Stampa 2000), Nuovissima poesia italiana (Mondadori 2004) e Almanacco dello Specchio (Mondadori 2008). Ha esordito con \"Mattinata larga\" (pref. Maurizio Cucchi, LietoColle 2002). Ha vinto, tra gli altri riconoscimenti, la prima edizione del Premio Biennale Cetona, il Premio Antonio Fogazzaro e il Premio Amici di Milano."}
{"id": "9309358", "revid": "228587", "url": "https://it.wikipedia.org/wiki?curid=9309358", "title": "Egidio Aldo Fantina", "text": "Biografia.\nNacque a Fietta di Paderno del Grappa, provincia di Treviso, il 1 gennaio 1915, figlio di Giuseppe ed Anna Cunial. Studi\u00f2 presso il Collegio Cavanis di Possagno e poi al Collegio Filippin conseguendo poi a Zara la maturit\u00e0 classica con medaglia d'oro di \"maxima laude\" del Ministero dell\u2019Istruzione per essere stato il migliore allievo. Iscrittosi per due anni presso la facolt\u00e0 di lettere dell'universit\u00e0 di Padova, si laure\u00f2 nel 1937 presso l'universit\u00e0 di Roma reiscrivendosi poi alla facolt\u00e0 di giurisprudenza presso lo stesso Ateneo come dottore-studente. Arruolatosi nel Regio Esercito nel 1938 fu ammesso a frequentare la Scuola allievi ufficiali di complemento di Bassano del Grappa, da cui usc\u00ec con la nomina a sottotenente del corpo degli alpini e destinato in servizio, dopo un breve periodo di congedo, al 9\u00ba Reggimento alpini, fu trasferito, alla dichiarazione di guerra a Francia e Gran Bretagna, al battaglione alpini \"Val Pescara\", del 2\u00b0 Gruppo alpini \"Valle\". Dopo l'inizio delle ostilit\u00e0 contro la Grecia, ottenne di far parte del battaglione alpini \"Val Fella\", gi\u00e0 dislocato in Albania, appartenente all'8\u00ba Reggimento alpini, e il 9 novembre 1940 raggiunse Valona per via aerea. Decorato con una medaglia d'argento al valor militare, costituitosi nel febbraio 1941 il reparto arditi del battaglione \"Val Fella\" ne assunse il comando. Cadde in combattimento l'8 marzo 1941, durante un attacco per la conquista del Monte Golico. Trovatosi da solo sul trincerone nemico fu colpito ad un braccio e ad una gamba da una granata; raggiunto dagli altri alpini continu\u00f2 ad incitarli e ripart\u00ec all'assalto quando una bomba a mano lo colp\u00ec al viso e cadde risollevandosi subito, lanci\u00f2 una bomba a mano e lanci\u00f2 un ultimo grido di incoraggiamento subito troncato da un colpo di fucile che lo uccise. Per il coraggio dimostrato in questo frangente venne insignito della medaglia d'oro al valor militare alla memoria.\nIl 5 novembre 1941 l'universit\u00e0 di Padova gli confer\u00ec la laurea ad honorem in giurisprudenza alla memoria. Sepolto inizialmente nel cimitero di Tepeleni, sotto una rozza croce di legno, accanto al fraterno amico pure lui pluridecorato Alberto Raho di Treviso, Aldo Fantina \u00e8 ritornato dopo oltre vent\u2019anni per riposare nella terra natale. A lui venne successivamente intitolata la caserma d'arresto, Battaglione alpini \"Val Fella\" di Pontebba, 11\u00ba Reggimento alpini chiusa in seguito alla ristrutturazione delle truppe alpine. Una via di Padova, una di Paderno del Grappa e una di Pieve del Grappa portano il suo nome."}
{"id": "9309371", "revid": "125828197", "url": "https://it.wikipedia.org/wiki?curid=9309371", "title": "Il clandestino (film)", "text": "Il clandestino (conosciuto anche con il titolo The Underground) \u00e8 un film del 1970, scritto e diretto da Pino Mercanti.\nTrama.\nNel 1927 alcuni ragazzi italiani si imbarcano alla volta dell'America. Di loro si salva solo Giovanni. Il giovane trova lavoro presso una fabbrica. Ma lo stipendio minimo e le condizioni disumane che deve subire lo portano a cambiare rotta e diventare un contrabbandiere spietato.\nProduzione.\nSi tratta dell'ultimo lavoro di Pino Mercanti. \nNonostante la storia sia ambientata in America, la maggior parte delle riprese sono state effettuate a Roma e nei dintorni di Madrid. \nDistribuzione.\n\"Il clandestino\" usc\u00ec nelle sale italiane il 7 dicembre del 1970. Successivamente, venne esportato all'estero, dove \u00e8 conosciuto col titolo internazionale \"The Underground\". \nAttualmente non esistono sul mercato edizioni italiane. Il film \u00e8 stato proposto su canali satellitari. \nAccoglienza.\nLa pellicola venne accolta tiepidamente dalla critica. Alcune segnalazioni cinematografiche dell'epoca lo recensirono come mediocre e privo di interesse."}
{"id": "9309373", "revid": "533647", "url": "https://it.wikipedia.org/wiki?curid=9309373", "title": "Gabriel Lunetta", "text": "Caratteristiche tecniche.\nAla sinistra dotata tecnicamente e in possesso di un buon fisico, rapido e abile nell'uno contro uno, \u00e8 bravo negli inserimenti offensivi. Grazie alla sua duttilit\u00e0 tattica, pu\u00f2 essere impiegato anche come esterno di centrocampo e come centravanti.\nCarriera.\nCresciuto nel settore giovanile dell', il 14 luglio 2016 viene ceduto a titolo temporaneo al , con cui inizia la carriera professionistica. Poco impiegato nella sua esperienza con il club umbro a causa di un infortunio, l'11 luglio 2017 si trasferisce, sempre in prestito, al . Il 23 agosto 2018 passa alla , venendo poi ceduto nel successivo mese di gennaio al .\nIl 14 agosto 2019 si trasferisce, sempre a titolo temporaneo, alla , con cui conquista la promozione in Serie B; il 31 agosto 2020 il prestito viene confermato per un'altra stagione. Il 16 luglio 2021 viene ceduto all'.\nStatistiche.\nPresenze e reti nei club.\n\"Statistiche aggiornate al 19 febbraio 2022.\""}
{"id": "9309377", "revid": "889336", "url": "https://it.wikipedia.org/wiki?curid=9309377", "title": "Abierto Mexicano Telcel 2022", "text": "L'Open del Messico 2022, anche conosciuto come \"Abierto Mexicano Telcel presentado por HSBC\" per motivi di sponsorizzazione, \u00e8 stato un torneo di tennis giocato sul cemento. \u00c8 stata la 29\u00aa edizione del torneo maschile, facente parte della categoria ATP Tour 500 nell'ambito dell'ATP Tour 2022. Si \u00e8 giocato al nuovo impianto Arena GNP Seguros di Acapulco in Messico, dal 21 al 26 febbraio 2022.\nPartecipanti singolare.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato nel tabellone principale come ranking protetto:\nIl seguente giocatore ha avuto accesso al tabellone principale come special exempt:\nI seguenti giocatori sono entrati nel tabellone principale passando dalle qualificazioni:\nPartecipanti doppio.\nAltri partecipanti.\nLe seguenti coppie di giocatori hanno ricevuto una wild card per il tabellone principale:\nLa seguente coppia di giocatori sono entrati nel tabellone principale passando dalle qualificazioni:\nCampioni.\nSingolare.\n Rafael Nadal ha sconfitto in finale Cameron Norrie con il punteggio di 6-4, 6-4.\nDoppio.\n Feliciano L\u00f3pez / Stefanos Tsitsipas hanno sconfitto in finale Marcelo Ar\u00e9valo / Jean-Julien Rojer con il punteggio di 7-5, 6-4."}
{"id": "9309380", "revid": "322321", "url": "https://it.wikipedia.org/wiki?curid=9309380", "title": "Torre Angioina (Leonessa)", "text": "La Torre Angioina \u00e8 un'antica struttura militare a Leonessa, comune italiano della provincia di Rieti nel Lazio. Risale al XIII secolo.\nStoria.\nLa fortificazione fu fatta erigere attorno al 1278 sul sito di una torre pi\u00f9 antica da Carlo I d'Angi\u00f2.La costruzione \u00e8 legata alla stessa fondazione della cittadina di Leonessa, in origine chiamata Gonessa (la famiglia Gonesse e la stessa cittadina omonima , in Francia, erano legate agli Angioini).Accanto alla citt\u00e0 esisteva l'antico castello di Ripa di Corno e la Torre Angioina venne costruita nelle vicinanze.\nSino agli anni quaranta la struttura rimase quasi inalterata poi si verific\u00f2 il crollo della copertura e le infiltrazioni di acqua successive portarono ad un rapido degrado. Nel 1998 \u00e8 stata interessata da lavori di recupero e restauro.\nDescrizione.\nLa torre si trova in posizione elevata e domina a circa 1200 metri l'abitato di Leonessa al quale \u00e8 unita attraverso un sentiero percorribile a piedi.L'altura sulla quale \u00e8 ancora presente \u00e8 ad ovest del nucleo urbano, esterna alla cinta muraria e sul lato dove esisteva il castello, ormai scomparso, e dove rimane la fonte della Ripa.\nSecondo il progetto iniziale la torre avrebbe dovuto essere quadrata e raggiungere circa i 12 metri di altezza. Le mura dovevano essere spesse circa un metro e mezzo ed essere composta da due ambienti sovrapposti con quello inferiore da utilizzare come cisterna. Il progetto fu modficato e si decise per una maggiore altezza e mura pi\u00f9 robuste. In corso d'opera la forma assunse quella che ci \u00e8 pervenuta, con base poligonale di otto o nove lati. La situazione recente \u00e8 quella che si realizzata dopo i restauri del 1998."}
{"id": "9309382", "revid": "439868", "url": "https://it.wikipedia.org/wiki?curid=9309382", "title": "Torre Angioina", "text": ""}
{"id": "9309384", "revid": "436907", "url": "https://it.wikipedia.org/wiki?curid=9309384", "title": "Zenith (album)", "text": "Zenith \u00e8 il primo album in studio del chitarrista polacco Maciej Meller, pubblicato il 18 settembre 2020 dalla Ambient Media House.\nDescrizione.\nIl disco \u00e8 un concept album incentrato sull'essere all'apice della propria vita, presentando come tematiche ricorrenti la paura, l'incertezza, l'ansia, il dubbio ma anche la speranza, ponendosi domande relative a ci\u00f2 che accadr\u00e0 durante la seconda met\u00e0 della nostra esistenza.\nDal punto di vista musicale si tratta principalmente di un album prettamente legato al rock progressivo, seppur nelle otto tracce emergono anche influenze elettroniche, in particolar modo in \"Trip\", brano composto dal chitarrista insieme a Mariusz Duda.\nPromozione.\n\"Zenith\" \u00e8 stato annunciato il 22 luglio 2020, data in cui \u00e8 stato reso disponibile su YouTube l'audio della quinta traccia \"Frozen\". Il 28 agosto \u00e8 stato presentato il singolo \"Trip\", reso disponibile digitalmente.\nIl disco \u00e8 stato commercializzato il 18 settembre dello stesso anno nei formati CD e digitale, venendo accompagnato il mese seguente da un'edizione doppio vinile comprensivo della versione strumentale dell'album (distribuita a parte digitalmente a partire dal 20 novembre). Il 4 febbraio 2022 \u00e8 stato reso disponibile \"Zenith Acoustic\", comprensivo di nuove versioni di sei degli otto brani dell'album originale rivisitati in chiave acustica."}
{"id": "9309387", "revid": "164044", "url": "https://it.wikipedia.org/wiki?curid=9309387", "title": "Leotrim Bekteshi", "text": "Biografia.\nBekteshi \u00e8 nato in Germania, a Berlino, da genitori originari di Kosovska Mitrovica.\nCarriera.\nClub.\nBekteshi \u00e8 cresciuto nelle giovanili del Trep\u00e7a 89. Ha giocato poi nella prima squadra dello stesso club dal 2012 al 2015, anno in cui si \u00e8 trasferito al Besa Pe\u0107. Nel calciomercato invernale del 2016 \u00e8 passato all'Iskra Borcice, per cui ha esordito in data 5 marzo: \u00e8 stato schierato titolare nel pareggio per 0-0 sul campo dello \u017dilina II.\nNell'estate 2016 ha fatto ritorno in Kosovo, al Gjilani. Il 31 maggio 2018 \u00e8 stato reso noto il suo passaggio al Prishtina, a cui si \u00e8 legato con un contratto biennale. Con questa maglia, il 27 giugno 2019 ha debuttato nelle competizioni europee per club: \u00e8 sceso in campo in occasione dell'andata del primo turno di qualificazione all'Europa League 2019-2020, in occasione del pareggio casalingo per 1-1 contro il St Joseph's.\nIl 16 febbraio 2022 \u00e8 stato ingaggiato dai norvegesi del Mj\u00f8ndalen."}
{"id": "9309389", "revid": "810736", "url": "https://it.wikipedia.org/wiki?curid=9309389", "title": "Tempi veloci a Fairmont High", "text": "Tempi veloci a Fairmont High (\"Fast Times at Fairmont High\") \u00e8 un romanzo breve di fantascienza dello scrittore statunitense Vernor Vinge, pubblicato nel 1981.\nL'opera, appartenente al filone cyberpunk, ha vinto il Premio Hugo per il miglior romanzo breve.\nStoria editoriale.\nIl romanzo breve \u00e8 stato pubblicato, per la prima volta, nel 2001 nella raccolta \"The Collected Stories of Vernor Vinge\" vincendo, l'anno successivo, il Premio Hugo per il miglior romanzo breve, classificandosi inoltre al secondo posto al Premio Locus per il miglior romanzo breve..\nL'opera \u00e8 ambientata nello stesso \"milieu\" narrativo del successivo romanzo \"Alla fine dell'arcobaleno\" (\"Rainbows End\", 2006).\nTrama.\nNel futuro in cui \u00e8 ambientato il romanzo, tutti sono abitualmente connessi al World Wide Web e hanno accesso a potenza di calcolo e larghezza di banda quasi illimitati. La rete \u00e8 omnipresente ed \u00e8 accessibile attraverso una miriade di piccoli nodi, alcuni dei quali posizionati sui vestiti, sulle strade e nelle case. Le persone sovrappongono la realt\u00e0 aumentata all'ambiente reale, e interagiscono con gli altri mediante avatar o come ologrammi in qualsiasi parte del mondo in cui i nodi sono disponibili.\nFairmont Junior High School \u00e8 una scuola di Chicago frequentata dagli studenti in didattica a distanza o, pi\u00f9 raramente, in presenza quando richiesto. Il tredicenne Juan Orozco \u00e8 uno di questi studenti e, per ben figurare negli studi in un ambiente estremamente competitivo e in vista degli esami di fine anno, fa segretamente uso di droghe che aumentano la sua velocit\u00e0 di elaborazione delle informazioni. Juan ha un rapporto di collaborazione con Bertie Todd che vive lontano da Chicago e frequenta la scuola solo a distanza. Bertie afferma di avere solidi contatti con un gruppo di studio in Siberia e di far parte di un think tank che collettivamente si finge uno studente neolaureato al Massachusetts Institute of Technology. Tra gli esami tradizionali vi sono anche due prove di gruppo, la prima delle quali prevede che gli studenti, riuniti in squadre, realizzino un progetto a scelta, utilizzando tutto l'aiuto esterno che saranno capaci di ottenere. Il preside Alcade e il corpo docenti di Fairmont High ritengono altrettanto importante che i ragazzi siano in grado di operare sia online che offline, pertanto la seconda prova di gruppo prevede la realizzazione di un progetto svolto in completo isolamento dalla rete. Il progetto \u00e8 scelto dagli studenti stessi ma essi riceveranno voti pi\u00f9 alti se riusciranno a generare reddito per la scuola.\nBertie ha un fortissimo ascendente su Juan e lo spinge ad associarsi con Miriam Gu per la seconda prova di gruppo, mentre lui svolger\u00e0, anche per conto del compagno, il progetto collaborativo per il primo esame. Il vero obiettivo di Bertie \u00e8 di usare il progetto di Miriam e di Juan come banco di prova per la sperimentazione di nodi di rete biologici ideati dal gruppo siberiano. Miriam ha deciso di indagare su strani avvenimenti nella riserva naturale di Torrey Pines Park, nei pressi di San Diego, dove \u00e8 vietato introdurre nodi di rete a causa dei componenti tossici che contengono e che potrebbero inquinare l'ambiente incontaminato della riserva. Miriam \u00e8 convinta che una societ\u00e0 cinematografica stia girando un colossal nella riserva e scoprire il set gli garantirebbe non solo un buon voto per il progetto scolastico ma anche, secondo le leggi vigenti, una cospicua quota nei guadagni del film in occasione del suo lancio pubblicitario. I due ragazzi giungono sul luogo, accompagnati da William, il nonno di Miriam che tutti credono il fratello, e che si sta curando l'Alzheimer attraverso un processo di rigenerazione neurale. Poco prima che vadano offline, Bertie invia a Juan un pacco tramite un razzo Fedex; dentro ci sono i nuovi nodi di rete biodegradabili e Bertie chiede a Juan di testarli. Bertie non dice a Juan come interagire con il software dei nodi, nella speranza che Juan sia costretto a inviare un segnale ad alta potenza dall'interno della foresta per chiedere aiuto esterno, non solo violando le regole dell'esame dell'esame, ma permettendo anche a Bertie di ricevere dati dai nodi e rubare il progetto di Miriam e Juan.\nGrazie alle capacit\u00e0 di elaborazione delle informazioni ottenute con l'assunzione della droga, Juan riesce a far funzionare i nodi senza ricorrere all'aiuto esterno; i due ragazzi catturano il video di alcuni topi mutanti, apparentemente intelligenti, che hanno scavato una serie di tunnel in una gola della riserva e che hanno formato quella che appare essere una societ\u00e0. William pensa che i topi siano il risultato di un esperimento segreto, ma le osservazioni di Miriam e le fonti di informazioni che Juan ha memorizzato la portano a credere che i topi facciano parte del film in produzione.\nWilliam cattura alcuni topi con il razzo Fedex ancora in loro possesso ma, invece di consentire a Miriam di tenerli come parte del progetto, invia il razzo indietro al deposito Fedex, da dove i topi potrebbero fuggire diffondendosi nel mondo. Juan \u00e8 costretto a rivelare il suo uso di droghe poich\u00e9 Miriam \u00e8 sospettosa di come sia riuscito a far funzionare i nodi di Bertie cos\u00ec rapidamente. La discussione che ne segue porta Juan a rendersi conto di essere sempre stato strumentalizzato dal compagno: il ragazzo decide di affrancarsi dall'influenza di Bertie. La scoperta effettuata nel Torrey Pines Park permette a Juan e a Miriam di superare l'esame con un voto altissimo e con ottimi guadagni."}
{"id": "9309425", "revid": "844563", "url": "https://it.wikipedia.org/wiki?curid=9309425", "title": "Kragujeva\u010dki lopta\u010dki podsavez", "text": "La Kragujeva\u010dki lopta\u010dki podsavez (in cirillico \"\u041a\u0440\u0430\u0433\u0443\u0458\u0435\u0432\u0430\u0447\u043a\u0438 \u043b\u043e\u043f\u0442\u0430\u0447\u043a\u0438 \u043f\u043e\u0434\u0441\u0430\u0432\u0435\u0437\"), fu la \"sottofederazione calcistica di Kragujevac\", una delle 15 in cui era diviso il sistema calcistico del Regno di Jugoslavia.. La dicitura della sottofederazione veniva abbreviata in KLP.\nIl 17 aprile 1932 a Kragujevac, nell'albergo \"Gu\u0161i\u0107\", alla presenza del delegato della JNS Du\u0161an Spasovi\u0107 e di quello della BLP Dimitrije Boji\u0107, venne istituita la \"Kragujeva\u010dki lopta\u010dki podsavez\". Il territorio su cui aveva giurisdizione comprendeva l'ex area della \"\u0160umadijska \u017eupa\", precedentemente parte della BLP; oltre a \u010ca\u010dak, U\u017eice, Po\u017eega (precedentemente parte della sottofederazione di Sarajevo), Kraljevo, \u0106uprija, Jagodina e Para\u0107in (precedentemente parte della sottofederazione di Belgrado); quindi, oltre al girone della 1. razred cittadina, vennero istuite due \"parrocchie\": la \"Zapadno-moravska \u017eupa\" (girone occidentale) e la \"Moravska \u017eupa\" (orientale).\nI presidenti della KLP furono Baki\u0107 (1931\u20131932), Kosta Mar\u0161i\u0107anin (1932\u20131935) e Zoran Mi\u0161i\u0107 (dal 1935, rieletto nel 1937).\nAlbo d'oro.\n\u0160umadijska \u017eupa.\nFino al 1931, i club di questa zone ricadevano sotto la giurisdizione della sottofederazione di Belgrado. I club vincitori della \"\u0160umadijska \u017eupa\" (parrocchia della \u0160umadija) disputavano gli spareggi con le altre parrocchie della BLP per il titolo di \"campione provinciale\".\nKLP indipendente.\nCon la separazione dalla BLP, i vincitori della \"Kragujeva\u010dki podsavez\" accedevano agli spareggi al campionato nazionale."}
{"id": "9309433", "revid": "1185701", "url": "https://it.wikipedia.org/wiki?curid=9309433", "title": "Trofeo Melinda 2002", "text": "Il Trofeo Melinda 2002, undicesima edizione della corsa, si svolse il 29 agosto 2002 su un percorso di 194\u00a0km, con partenza da Mal\u00e9 e arrivo a Fondo. La vittoria fu appannaggio dello svizzero Laurent Dufaux, che complet\u00f2 il percorso in 4h55'58\", alla media di 39,329 km/h, precedendo gli italiani Francesco Casagrande e Davide Rebellin."}
{"id": "9309434", "revid": "290023", "url": "https://it.wikipedia.org/wiki?curid=9309434", "title": "Harmonia Ensemble", "text": "Il Harmonia Ensemble \u00e8 un ensemble da camera italiano, attivo dal 1991 sotto la direzione di Giampiero Bigazzi. \nAll'inizio il trio (Orio Odori, clarinetto; Damiano Puliti, violoncello; Alessandra Garosi, tastiere) aveva collaborato con molti altri musicisti durante la loro carriera. Il loro repertorio \u00e8 eccletico, hanno rivisitato brani di musica contemporanea, musica etnica, musica popolare, jazz e musiche originali. Fra gli autori dei concerti della loro discografia figurano, fra gli altri, musiche di Nino Rota, Gavin Bryars, Frank Zappa, Roger Eno e i Beatles. "}
{"id": "9309441", "revid": "161273", "url": "https://it.wikipedia.org/wiki?curid=9309441", "title": "PSR J1719-1438", "text": "PSR J1719-1438 \u00e8 una pulsar millisecondo, visibile nella costellazione del Serpente, a circa 3.900 anni luce dal sistema solare.\nCaratteristiche.\n\u00c8 una pulsar millisecondo, con un periodo di . La teoria pi\u00f9 accreditata \u00e8 che le pulsar millisecondo si siano formate come normali pulsar, il cui periodo di rotazione \u00e8 stato accelerato da un processo di accrescimento determinato dalla presenza di una compagna.\nNel 2011 \u00e8 stato identificato un oggetto di massa e dimensioni planetarie, PSR J1719-1438 b, ma con densit\u00e0 talmente elevata che \u00e8 stato ipotizzato possa trattarsi di una nana bianca. PSR J1719-1438 b ha una massa di e un raggio pari a soli quattro raggi terrestri, da cui si desume un valore di circa per la sua densit\u00e0. Completa un'orbita attorno alla pulsar in 2,176 ore, ad una distanza di circa "}
{"id": "9309442", "revid": "640389", "url": "https://it.wikipedia.org/wiki?curid=9309442", "title": "Aeroporto di Giacovizza", "text": ""}
{"id": "9309445", "revid": "787565", "url": "https://it.wikipedia.org/wiki?curid=9309445", "title": "Giovanni Marini (militare)", "text": "Biografia.\nNacque a Pistoia il 25 novembre 1911, figlio di Ottavio e Maria Pacini. Di professione bracciante agricolo, fu arruolato nel Regio Esercito al fine di svolgere il servizio militare di leva, e ultimato il servizio presso il 6\u00ba Reggimento fanteria \"Aosta\", dove raggiunse\u00a0il grado di caporal maggiore, riprese il suo lavoro. Richiamato in servizio attivo nel febbraio 1935,\u00a0per esigenze legate alla situazione in Africa Orientale, part\u00ec per l'Eritrea in forza all'83\u00ba Reggimento fanteria \"Venezia\" mobilitato e sbarcando a Massaua l'8 maggio\u00a0successivo. Partecip\u00f2 alle operazioni belliche nel corso della guerra d'Etiopia, e cadde in combattimento a Selaclac\u00e0 il 29 febbraio 1936, venendo decorato con la medaglia d'oro al valor militare alle memoria."}
{"id": "9309448", "revid": "1310927", "url": "https://it.wikipedia.org/wiki?curid=9309448", "title": "Vin\u00edcius Souza", "text": "Carriera.\nClub.\nProdotto delle giovanili del , esordisce in prima squadra il 31 marzo 2019, in un incontro del Campionato Carioca pareggiato per 1-1, poi vinto ai rigori, contro il . L'11 ottobre successivo esordisce nel Brasileir\u00e3o nella gara vinta per 3-1 contro l'. Chiude la stagione con 3 presenze in campionato e una nel campionato statale. Rimane al Flamengo anche nella stagione successiva, dove per\u00f2 gioca solamente 4 incontri nel Campionato Carioca. Nell'estate del 2020 viene acquistato dal , societ\u00e0 militante nella seconda divisione belga ed affiliata al City Football Group. Chiude la prima esperienza in Europa con 19 presenze in totale, 18 in campionato e una coppa. Nel 2021 viene ceduto in prestito al , formazione della massima serie belga.\nNazionale.\nNel 2017 ha preso parte al Torneo di Tolone con la nazionale brasiliana Under-20.\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309449", "revid": "93436", "url": "https://it.wikipedia.org/wiki?curid=9309449", "title": "\u0160timlje", "text": ""}
{"id": "9309452", "revid": "93436", "url": "https://it.wikipedia.org/wiki?curid=9309452", "title": "Lipljan", "text": ""}
{"id": "9309460", "revid": "2048534", "url": "https://it.wikipedia.org/wiki?curid=9309460", "title": "Dominique Abel", "text": "Presentazione.\nDominique Abel sin da piccola si \u00e8 appassionata al cinema, alla danza, alla musica e alla pittura a cui si aggiungeranno presto anche la letteratura e il teatro. Pi\u00f9 tardi si appassiona anche al flamenco: non solo dell'arte in s\u00e9, ma anche di tutto ci\u00f2 che l'ha costituito, la sua storia, la sua gente, quel modo di vivere e sentire intensamente, quel mondo di cui gli artisti emergenti e professionisti non sono altro che la punta visibile dell'iceberg di una cultura di una ricchezza e diversit\u00e0 che non hanno mai smesso di stupirla. Tanto quanto la stupisce l'incredibile ignoranza nei confronti di quest'arte e la persistenza dei clich\u00e9 pi\u00f9 inetti. La sua sensibilit\u00e0 esistenziale, un senso dell'esistenza tanto tragico quanto festoso l'hanno portata naturalmente a sentirsi molto vicina ai suoi interpreti, alla loro poesia intrinseca e singolare, al loro umorismo dallo spirito tagliente e pieno d'ironia, alla loro passione per la loro arte, ai loro eccessi. Di tutta questa esperienza, dopo aver rinunciato a ballare (el baile) per cui non si sentiva all'altezza, dopo aver \"toccato tutto\", il suo bisogno di mostrarli nel loro contesto di vita le ha rivelato tardivamente la sua vocazione: documentare. Gli ingredienti dei suoi film sono il surrealismo e il mistero della loro realt\u00e0, le situazioni improbabili e poetiche, la profondit\u00e0 e la tenerezza, la vitalit\u00e0, la musica e la notte.\nBiografia.\nDominique Abel \u00e8 nata a Lamastre (Ard\u00e8che), la pi\u00f9 giovane di cinque figli. Suon padre, figlio di un insegnante e nipote di un contadino, \u00e8 un pastore mentre sua madre proviene dall'aristocrazia ugonotta, e convergono in una visione piuttosto idealista del ministero pastorale come della societ\u00e0.\nDominique aveva solo quattro anni quando la sua famiglia ha lasciato la piccola cittadina di campagna per la periferia parigina, trasferendosi in uno dei primi complessi residenziali a basso costo, La Butte Rouge a Ch\u00e2tenay-Malabry. L\u00ec, Dominique, cresce tra due mondi: da una parte la sua famiglia colta e impegnata, dall'altra i suoi compagni di quartiere, di scuola e di collegio di origine popolare, ma anche nordafricani, spagnoli, portoghesi ecc. Nei lotti liberi difronte all'edificio spesso si stabiliscono dei gitani che, immancabilmente, vengono cacciati e sostituiti. Questi rapporti con i compagni dalle identit\u00e0 diverse e ai quali lei \u00e8 molto legata, saranno probabilmente decisivi. Questo forse spiega la sua precoce attrazione verso \" il Sud \".\nQuando nel 1975 suo padre viene trasferito in Provenza, a Manosque, lei ha 13 anni. Solo lei segue i suoi genitori perch\u00e9 i suoi fratelli maggiori avevano gi\u00e0 lasciato la casa dei genitori. Il divario tra i sobborghi brulicanti di vita, un appartamento-presbiterio sempre aperto a persone di ogni condizione, delinquenti, \" smarriti \" o giovani intellettuali in pieno dibattito e la tranquilla cittadina di provincia, dove si ritrov\u00f2 improvvisamente sola fu brutale. Per lei \u00e8 stato un grande trauma che ha inaugurato un periodo di tentativi. Un anno sar\u00e0 un'allieva del Coll\u00e8ge C\u00e9vanol, a Chambon-sur-Lignon. L'anno seguente torner\u00e0 a Parigi, a casa di un suo zio. Si iscriver\u00e0 all'ultimo minuto alla scuola cattolica, Notre Dame de Sion, la disciplina ultra rigorosa della scuola provocher\u00e0 scontri e sanzioni per l'adolescente. Giudicata come \"refrattaria\" e privata di alcune lezioni, salta la scuola per andare da sola al cinema, con una tessera che la invecchia di due anni.\nPrivata di qualsiasi cultura cinematografica, e guidata solo dal suo istinto, la giovane Dominique scopre i film di Robert Bresson, Jacques Doillon, il neorealismo italiano ecc. Ritornata in Provenza e costretta a ripetere un anno per tornare al liceo pubblico, sar\u00e0 il suo gusto per l'arte ad aiutarla a superare il suo isolamento.\nDominique \u00e8 una grande appassionata di danza contemporanea e di teatro, discipline a cui si dedica ogni giorno al Conservatorio di Manosque. A 14 anni ottiene il suo primo assolo sul palco al MJC. Una performance notata dalla cronaca culturale del quotidiano Le Proven\u00e7al. Dominique si unisce ad una piccola compagnia teatrale semi-professionale, \"Le Th\u00e9\u00e2tre du Contrejour\", diretta da Jean Pierre Weil. La compagnia si esibisce durante dei mini festival nelle Alpi dell'Alta Provenza, nelle Bocche del Rodano e nel Vaucluse. Dominique ottiene il ruolo femminile principale nelll'Ondine di Giradoux, in George Dandin o il marito confuso di Moli\u00e8re e nell'\u00c9cole des m\u00e8res di Marivaux. Dominique segue anche dei corsi di tecniche circensi specializzandosi nel funambolismo che abbandoner\u00e0 a malincuore. Quando il fratello maggiore, Olivier, si trasferisce in Turchia, Dominique supplica i genitori di lasciarla partire nonostante la sua giovane et\u00e0. Quella in Turchia \u00e8 un'esperienza che la segna molto perch\u00e9 quello che trova \u00e8 completamente un altro mondo che sconvolge le sue consapevolezze. In Francia non si era mai sentita se stessa mentre in Turchia sente che \u00e8 proprio l\u00ec che vivr\u00e0.\nLa scoperta del flamenco grazie ai dischi di suo fratello sar\u00e0 un altro shock. Sotto il regime militare allora in vigore in Turchia, e come molti giovani turchi, il suo compagno deve nascondersi e fuggire dal paese. Con il diploma in mano, lascia Istanbul e ritorna in Francia senza entusiasmo mentre la sua attrazione per l'Andalusia cresce sempre di pi\u00f9 grazie ai dischi di Camar\u00f2n de la Isla, Paco de Luc\u00eca, Pepe el de la Matrona, Lole e Manuel.\nPartecip\u00f2 a uno stage del Th\u00e9\u00e2tre du Soleil di Ariane Mnouchkine e si iscrisse al Cours Simon sotto la guida di Laurence Constant nonostante avesse superato un concorso per lavorare come insegnante. E' stata supplente a Mantes-la-Jolie e poi ai Mureaux (Yvelines) per tre mesi. Ha poi dato le sue dimissioni al Ministero dell'Educazione Nazionale non perch\u00e9 non le piacesse insegnare, ma perch\u00e9 \"una vocazione la chiamava altrove\". Ha concluso il suo anno al Cours Simon classificandosi seconda nel primo anno di gara.\nLa \"Carmen\" di Antonio Gades confermer\u00e0 il suo colpo di fulmine artistico e la sua decisione di lasciare tutto dall'oggi al domani per trasferirsi in Spagna. Sotto raccomandazione di Gades entra all'Accademia di danza flamenca \"Amor de Dios\". Studia per sette anni sotto la guida di grandi ballerini di flamenco come El G\u00fcito, Manolete, La Tati, Carmen Cort\u00e9s. Comincia a prendere parte a dei spettacoli a Madrid, Bologna, Parigi e parallelamente anche a numerosi gal\u00e0 e tablaos di flamenco provinciali o internazionali e, nel 1990, sar\u00e0 la ballerina nel videoclip di \"Loko me tiene esa gitana\" del gruppo di flamenco-fusion Ketama.\nCarriera da regista.\nNel 1998 realizza il suo primo film, il documentario \"Agujetas, cantaor\" in cui filma in bianco e nero il cantante di flamenco Agujetas che \u00e8 considerato uno dei pi\u00f9 grandi cantanti di flamenco di tutti i tempi. Lo vediamo cantare accompagnato dalla chitarra di Moraito. Il film riceve diversi premi: il Gran Prix del Festival Internazionale di Praga \"Golden Praga 1999\", il gran premio video dell'Accademia Charles-Cros del 1999, il Golden Spire al Festival di San Francisco del 2000, la Menzione Speciale della Giuria al Festival \"Classiques en Images\" del 2000 e il premio per il miglior film musicale a Mediawaves del 2000 in Ungheria.\nIl suo secondo film \u00e8 \"Aube \u00e0 Grenade (En Nombre del Padre)\" di cui esiste una versione pi\u00f9 corta chiamata \"Je serai flamenca\" che \u00e8 stata mandata in onda su Arte nel 2001. Girato nel 1999, parla della trasmissione familiare dell'arte del flamenco attraverso due \"coppie\" padre-figlia: da una parte Manuel Santiago Maya, detto Manolete, il grande ballerino di Granada e sua figlia Judea anche lei ballerina, dall'altra il cantante Jaime Heredia, detto El Parron, e sua figlia la cantante Marina.\nNel 2003 ha diretto \"Poligono Sur, S\u00e9ville c\u00f4t\u00e9 Sud (Poligono Sur, el arte de la Tres mil)\" il pi\u00f9 famoso dei suoi film e il pi\u00f9 premiato. Questo documentario su una HLM (casa popolare) di Siviglia dove vive una forte popolazione di gitani andalusi sar\u00e0, infatti, nominato alla Berlinale dove ricever\u00e0 la Menzione Speciale della Giuria, cos\u00ec come al Festival TriBeCa e al festival di Buenos Aires.\nIl direttore della fotografia dei suoi film \u00e8 stato, fino alla sua morte nel 2003, Jean-Yves Escoffier.\nScrittrice.\nIl suo primo libro \"Cameleone\", pubblicato da Robert Laffont, appare in Francia nel1999 e poco dopo verr\u00e0 tradotto e pubblicato in Spagna da Planeta. Questo racconto che sviscera il suo percorso nel mondo della moda e il suo lavoro di modella, \u00e8 il frutto delle sue riflessioni e dei suoi ricordi sul quel mestiere.\nDominique Abel ha finito di scrivere il suo secondo libro \"Prose bitume\" che \u00e8 una raccolta di aneddoti, cronache e pensieri.\nAttualmente sta lavorando al suo terzo libro \"Yo solo quiero Caminar\" (Voglio solo camminare), un romanzo su cui sta lavorando da molti anni.\nModella e attrice.\nDominique Abel ha nutrito la sua carriera da ballerina con il teatro e il lavoro da modella.\nSviluppa una carriera come attrice e modella per libri, mostre, film, videoclip che la porter\u00e0 in giro per il mondo, in importanti mostre con fotografi come: Javier Vallhonrat (El Espacio Pose\u00ecdo, Gina Kehayoff, Munich, 1992), Paolo Roversi, Enki Bilal, Frank Horvat, Jeanloup Sieff, Keiichi Tahara e anche Ferdinando Scianna.\nAll'esposizione Mondiale \"Gitanes\" incarner\u00e0 la celebre figura del marchio SEITA. Scelta da cinque fotografi tra i cinquanta prestigiosi fotografi selezionati per l'esposizione e il libro.\nCome attrice \u00e8 apparsa in dei film francesi e spagnoli quali \"Un c\u0153ur qui bat\", \"M\u00e9caniques c\u00e9lestes\", \"El joven Picasso\" (Il giovane Picasso) dei registi Fran\u00e7ois Dupeyron, Fina Torres e Juan Antonio Bardem in cui interpreta dei ruoli principali o secondari.\nDominique ha presentato il giornale culturale \"Les Visages\" sul canale sette, Arte, per sei mesi."}
{"id": "9309470", "revid": "1687355", "url": "https://it.wikipedia.org/wiki?curid=9309470", "title": "Abierto Zapopan 2022", "text": "L'Abierto Zapopan 2022 \u00e8 un torneo di tennis femminile giocato sui campi in Cemento all'aperto. \u00c8 la 3\u00aa edizione del torneo, facente parte del WTA 250 nell'ambito del WTA Tour 2022. Il torneo si gioca al Panamerican Tennis Center di Guadalajara in Messico dal 21 al 28 febbraio 2022.\nPartecipanti singolare.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono entrate in tabellone tramite il ranking protetto:\nLe seguenti giocatrici sono entrate nel tabellone principale passando dalle qualificazioni:\nPartecipanti doppio.\nAltre partecipanti.\nLe seguenti coppie di giocatrici hanno ricevuto una wild card per il tabellone principale:\nLa seguente coppia \u00e8 entrata in tabellone con il ranking protetto:\nLa seguente coppia \u00e8 entrata in tabellone come alternate:\nCampionesse.\nSingolare.\n Sloane Stephens ha sconfitto in finale Marie Bouzkov\u00e1 con il punteggio d 7-5, 1-6, 6-2.\nDoppio.\n Kaitlyn Christian / Lidzija Marozava hanno sconfitto in finale Wang Xinyu / Zhu Lin con il punteggio d 7-5, 6-3."}
{"id": "9309473", "revid": "21880", "url": "https://it.wikipedia.org/wiki?curid=9309473", "title": "Cullenia", "text": "Cullenia \u00e8 un genere della famiglia delle Malvacee diffuso in India e Sri Lanka.\nTassonomia.\nIl genere comprende le seguenti specie:"}
{"id": "9309487", "revid": "466539", "url": "https://it.wikipedia.org/wiki?curid=9309487", "title": "Der Neunte Tag", "text": ""}
{"id": "9309490", "revid": "5165", "url": "https://it.wikipedia.org/wiki?curid=9309490", "title": "Ho, mia kor'", "text": "Ho, mia kor' \u00e8 una famosa poesia di Ludwik Lejzer Zamenhof, scritta poco prima della pubblicazione del \"Primo Libro\" nel 1887. Il testo completo della breve poesia pu\u00f2 essere letto, tra i vari siti, anche nella biblioteca universale online wikisource.\nTesto intero.\nEcco il testo della poesia:\nDescrizione.\nLo schema delle rime \u00e8 ABAB\u00a0CBCB. Il ritornello \"Oh, mio cuore\" \u00e8 ripetuto per tutta la poesia, come un rond\u00f2.\nLa poesia utilizza il tema di un cuore che batte per illustrare la preoccupazione del poeta per il successo del suo progetto linguistico esperanto (la poesia \u00e8 stata pubblicata nel \"Primo Libro\" in cui Zamenhof ha pubblicato la sua lingua).\nEdmond Privat disse riguardo alla poesia:\nStoria.\nLa poesia fu scritta poco prima della pubblicazione del \"Primo Libro\" nel 1887 ; quindi, \u00e8 la prima letteratura originale pubblicata in esperanto. Gli altri testi del \"Primo Libro\" erano o traduzioni o testi pedagogici; la poesia \u201cMia penso\u201d potrebbe essere stata scritta in precedenza (in proto-esperanto ), ma fu pubblicata solo pi\u00f9 tardi.\nMarjorie Boulton ha tradotto la poesia in inglese (\"\") nella sua biografia di Zamenhof. :38 "}
{"id": "9309500", "revid": "574302", "url": "https://it.wikipedia.org/wiki?curid=9309500", "title": "Fonualei", "text": "Fonualei \u00e8 un'isola vulcanica disabitata situata nella divisione di Vava'u dell'arcipelago delle Tonga, nell'Oceano Pacifico.\nSi trova a 70 km a nord-ovest di Vava'u e fa parte della zona di subduzione delle Kermadec-Tonga altamente attiva e del suo arco vulcanico associato, che si estende dalla Nuova Zelanda alle Fiji.\nL'isola pi\u00f9 vicina a Fonualei \u00e8 Tok\u016b a 19,7 km sud-est.\nStoria.\nIl primo europeo ad avvistare l'isola fu Don Francisco Mourelle de la Rua sulla \"Princesa\" il 26 febbraio 1781. Rifer\u00ec che l'isola era sterile per via delle eruzioni e la chiam\u00f2, per questo motivo, \"Amargura\" (\"amarezza\" in spagnolo). Successivamente fu vista da Jean-Fran\u00e7ois de La P\u00e9rouse il 27 dicembre 1787 e dalla \"HMS Pandora\" durante la caccia agli ammutinati del Bounty, che la chiamarono \"Isola di Gardner\".\nGeografia.\nL'isola \u00e8 la vetta di uno stratovulcano attivo che si erge a 1000 m dal fondale marino. Ha un diametro di 2 km e un'altezza massima di 188 m.\nLa costa \u00e8 circondata da scogliere, con solo due spiagge adatte all'approdo.\nEruzioni.\nLa prima eruzione registata del Fonualei risale al 1791. Una grande eruzione iniziata l'11 giugno 1846 distrusse gran parte della vegetazione di Vava'u e sparse cenere per almeno un anno. Un'altra eruzione fu segnalata nel luglio 1938.\nAmbiente.\nL'isola \u00e8 stata designata come \"Important Bird Area\" da BirdLife International. \nOspita una grande colonia di sterne fuligginose. Altri uccelli trovati sull'isola includono la tortorina amichevole delle Samoa, il piccione imperiale del Pacifico, la schiribilla fuligginosa, il pollo sultano australasiano, il succiamiele caruncolato e lo storno polinesiano. Gli uccelli marini e costieri includono la sula piedirossi e la sula fosca, la fregata minore e maggiore, la sterna bianca, il fetonte codarossa, la sterna stolida bruna e nera, il piviere dorato del Pacifico ed il chiurlo di Tahiti.\nL'unico mammifero terrestre \u00e8 la volpe volante del Pacifico.\nNel 1993 l'isola Fonualei \u00e8 stata valutata come un potenziale habitat per il megapodio delle Tonga, in pericolo di estinzione. Sono state traslocate 70 uova e 10 pulcini. L'introduzione ha avuto successo e nel 2003 la popolazione \u00e8 stata stimata tra 300 e 500 uccelli. Nel 2013 \u00e8 stata stimata tra 600 e 1.000 adulti."}
{"id": "9309501", "revid": "1310927", "url": "https://it.wikipedia.org/wiki?curid=9309501", "title": "Isaac Nuhu", "text": "Carriera.\nCresciuto nel settore giovanile dell'Aspire Academy in Senegal, il 30 gennaio 2020 viene tesserato dall', con cui si lega fino al 2022. Il 10 agosto seguente debutta tra i professionisti, in occasione della partita di Pro League pareggiata per 1-1 contro l', segnando anche la rete della sua squadra. Il 27 settembre 2021 prolunga il proprio contratto fino al 2025.\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309502", "revid": "1868193", "url": "https://it.wikipedia.org/wiki?curid=9309502", "title": "Elezioni parlamentari in Ungheria del 2022", "text": "Le elezioni parlamentari in Ungheria del 2022 si terranno il 3 aprile per il rinnovo dell'Assemblea nazionale, contestualmente ad un referendum riguardante l'educazione sessuale dei minori, in particolare in materia di omosessualit\u00e0 e di identit\u00e0 di genere. \nDei 199 seggi totali, 106 sono assegnati con un sistema maggioritario a turno unico in collegi uninominali, mentre i residui 93 seggi sono ripartiti con sistema proporzionale tra le liste o coalizioni. La soglia di sbarramento \u00e8 fissata al 5% per i singoli partiti, mentre le coalizioni debbono raggiungere almeno il 10% per entrare nel parlamento."}
{"id": "9309503", "revid": "1442080", "url": "https://it.wikipedia.org/wiki?curid=9309503", "title": "Renato De Martino (militare)", "text": "Biografia.\nNacque a Caserta il 25 febbraio 1908, figlio di Umberto e Anna Leone. Arruolato nel Regio Esercito frequent\u00f2 il corso allievi ufficiali di complemento presso il comando dell'VIII Corpo d'armata uscendone nell'agosto 1925 con il grado di sottotenente\u00a0dell'arma di fanteria. Completato il servizio di prima nomina presso il 155\u00b0 Reggimento fanteria venne ammesso\u00a0a frequentare i corsi della Regia Accademia Militare di Fanteria e Cavalleria di Modena al termine dei quali fu promosso, nel 1926, sottotenente in servizio permanente effettivo. Nel 1931, promosso tenente, venne trasferito a domanda nel Regio corpo truppe coloniali d'Eritrea. Favorito dalla\u00a0conoscenza della lingua amarica e dei numerosi dialetti etiopici, fu sempre ricercato\u00a0ed apprezzato dai vari comandi. Iniziata la guerra d'Etiopia assunse\u00a0il comando di una compagnia del XXII battaglione indigeno, passando la frontiera con l'Impero d'Etiopia sul fiume Mareb fra i\u00a0primi, il 2 ottobre 1935. Decorato con una croce di guerra al valor militare cadde in combattimento sull'Amba Tzeller\u00e9 il 22 dicembre 1935, e fu decorato con la medaglia d'oro al valor militare alla memoria."}
{"id": "9309518", "revid": "1149807", "url": "https://it.wikipedia.org/wiki?curid=9309518", "title": "Poppy Playtime", "text": "Poppy Playtime \u00e8 un videogioco horror di sopravvivenza, sviluppato e pubblicato dallo studio indipendente MOB Games. Il primo capitolo \u00e8 stato pubblicato su Steam per Microsoft Windows il 12 ottobre 2021 e il secondo capitolo \u00e8 previsto per il 2022. \u00c8 attualmente in fase di sviluppo anche una conversione per dispositivi mobili. I capitoli futuri saranno distribuiti come contenuti scaricabili.\nIl giocatore interpreta un ex dipendente che sta rivisitando una fabbrica di giocattoli abbandonata precedentemente di propriet\u00e0 della societ\u00e0 immaginaria Playtime Co. 10 anni dopo che lo staff \u00e8 apparentemente scomparso senza lasciare traccia. I giocatori, attraverso una prospettiva in prima persona, devono risolvere degli enigmi, alcuni richiedono un gadget chiamato GrabPack, per progredire ulteriormente evitando una figura umanoide di nome Huggy Wuggy, che funge da mascotte dell'azienda.\nIl gioco ha rapidamente ottenuto recensioni positive per il suo gameplay, ma in seguito ne ha ricevute anche di negative dopo che gli sviluppatori hanno annunciato dei non-fungible token.\nTrama.\n\"Chapter 1 \u2013 A Tight Squeeze\".\nIl protagonista riceve un pacco contenente una VHS, che mostra uno spot pubblicitario per la bambola titolare Poppy Playtime e i tour della fabbrica, ma poi la registrazione viene troncata bruscamente e viene mostrato il graffito di un papavero su un muro. Nel pacco \u00e8 presente anche una lettera da parte dello staff scomparso, che gli richiede di \"trovare il fiore\". A questo punto decide di far visita alla fabbrica di giocattoli abbandonata per capire cosa \u00e8 successo allo staff. Dopo aver risolto il codice di una porta di sicurezza, guarda un altro nastro VHS che lo introduce al GrabPack. Dopo aver sbloccato la porta dell'atrio con esso, vede Huggy Wuggy, che \u00e8 in mostra al centro della stanza. Durante il tentativo di sbloccare una porta nell'atrio, l'elettricit\u00e0 si interrompe improvvisamente, costringendolo a ripristinare l'energia nella sala di alimentazione. Dopo essere tornato nell'atrio, scopre che Huggy \u00e8 scomparso dal suo display. Il protagonista ripristina quindi l'alimentazione e sfrutta un pannello di controllo per utilizzare un carroponte e recuperare la mano destra del GrabPack. Quindi sblocca ed entra nella sezione \"Make-a-Friend\" (\"Fatti un amico\") della fabbrica, dove ripristina l'alimentazione ai macchinari, i quali producono un giocattolo. Quindi posiziona il giocattolo in uno scanner e apre la porta di un corridoio. Dopo essere entrato nel corridoio, appare improvvisamente Huggy che insegue il protagonista attraverso le prese d'aria. Dopo aver raggiunto un vicolo cieco, il protagonista tira gi\u00f9 una scatola e rompe parte del nastro trasportatore, facendo cadere Huggy sul fondo della fabbrica. Quindi si dirige verso i suddetti graffiti di papavero ed entra in un'altra stanza dove per\u00f2 trova Poppy in una scatola. Il protagonista quindi apre la confezione, liberando Poppy.\nModalit\u00e0 di gioco.\n\"Poppy Playtime\" \u00e8 un survival horror in prima persona in cui il giocatore interpreta un ex dipendente di Playtime Co. che torna alla fabbrica di giocattoli abbandonata della suddetta azienda dopo aver ricevuto una lettera dallo staff che si credeva scomparso 10 anni prima. Il protagonista scopre che Huggy Wuggy, una grande figura umanoide che funge da mascotte della compagnia, \u00e8 viva ed \u00e8 maliziosa nei loro confronti. I giocatori, attraverso una visuale in prima persona, devono risolvere pi\u00f9 enigmi per progredire ulteriormente nel gioco, e alcuni di questi richiedono un gadget chiamato GrabPack, ovvero uno zaino dotato di due mani estensibili utilizzabili per tirare e raggiungere oggetti a lunga distanza, condurre elettricit\u00e0 e aprire determinate porte. Il giocatore pu\u00f2 anche trovare vari nastri VHS in giro per la fabbrica, i quali gli forniranno spiegazioni pi\u00f9 approfondite riguardo la storia.\nSviluppo.\nIl primo capitolo di \"Poppy Playtime\" \u00e8 stato pubblicato su Steam per Microsoft Windows il 12 ottobre 2021. Il secondo capitolo \u00e8 previsto per il 2022; i capitoli futuri, insieme al secondo capitolo, dovrebbero essere distribuiti come contenuti scaricabili. Inoltre \u00e8 in fase di sviluppo anche una conversione per dispositivi mobili.\nAccoglienza.\n\"Poppy Playtime\" \u00e8 stato ben accolto al momento dell'uscita, ricevendo elogi per la sua atmosfera e la sua storia. Il gioco ha anche guadagnato rapidamente visibilit\u00e0 su piattaforme video come YouTube e Twitch.\nSu Twitter, gli sviluppatori hanno annunciato dei non-fungible token dei poster presenti nel gioco, che sono stati rapidamente accolti con contraccolpi e recensioni negative da parte della community, cos\u00ec come alcuni utenti che hanno emesso rimborsi, sostenendo che gli sviluppatori hanno messo la tradizione del gioco dietro un paywall. In risposta, gli sviluppatori hanno cancellato l'annuncio.\nControversie.\nLa Dorset Police ha rilasciato una dichiarazione ai genitori riguardo il personaggio di Huggy Wuggy, affermando che a causa del nome del personaggio, vari video non venivano filtrati dai filtri genitori su varie piattaforme online. Hanno anche affermato che varie scuole nel Regno Unito hanno riferito di bambini che ricreano un gioco in cui un bambino ne abbraccia un altro e poi sussurra cose sinistre all'orecchio del destinatario."}
{"id": "9309519", "revid": "61051", "url": "https://it.wikipedia.org/wiki?curid=9309519", "title": "Pieter Willem Korthals", "text": "Biografia.\nKorthals fu il botanico ufficiale del servizio olandese delle Indie orientali dal 1831 al 1836. Tra le sue numerose scoperte c'era la pianta medicinale \"Mitragyna speciosa\". Korthals scrisse la prima monografia sulle \"Nepenthes\", \"Over het geslacht \"Nepenthes\"\", pubblicata nel 1839.\nCarl Ludwig Blume chiam\u00f2 il genere botanico \"Korthalsia\" (famiglia Arecaceae) in onore di Korthals, e Philippe \u00c9douard L\u00e9on van Tieghem introdusse il nome del genere \"Korthalsella\" (famiglia Santalaceae) in suo onore. \"Bulbophyllum korthalsii\" prese il suo nome."}
{"id": "9309522", "revid": "580", "url": "https://it.wikipedia.org/wiki?curid=9309522", "title": "Sarpanit", "text": ""}
{"id": "9309523", "revid": "125828043", "url": "https://it.wikipedia.org/wiki?curid=9309523", "title": "Isola Agatti", "text": "Lisola di Agatti \u00e8 un'isola lunga 7,6 km, parte delle Isole Laccadive, situata su un atollo corallino chiamato atollo di Agatti nel territorio dell'Unione di Laccadive, in India. Si trova a 459 km (285 miglia) a ovest della citt\u00e0 di Kochi."}
{"id": "9309527", "revid": "1442080", "url": "https://it.wikipedia.org/wiki?curid=9309527", "title": "Eduardo Bonomi", "text": "Biografia.\nFu Ministro del Lavoro e Sicurezza Sociale dal 2005 al 2009. \nDal 2010 al 2020, sotto le presidenze di Jos\u00e9 Mujica (2010-2015) e Tabar\u00e9 V\u00e1zquez (2015-2020), fu Ministro degli Interni.\nBonomi \u00e8 morto il 20 febbraio 2022 per arresto cardiaco."}
{"id": "9309528", "revid": "125823208", "url": "https://it.wikipedia.org/wiki?curid=9309528", "title": "Apnea (sport)", "text": ""}
{"id": "9309535", "revid": "125845001", "url": "https://it.wikipedia.org/wiki?curid=9309535", "title": "Jacques Poos", "text": "Biografia.\nJacques Poos si laure\u00f2 nel 1958 presso l'Universit\u00e0 di Losanna in Economia e Commercio, conseguendo quindi il dottorato di ricerca nello stesso ateneo tre anni dopo. \nResponsabile degli studi presso lo STATEC (Service for Studies and Statistics of Luxembourg) dal 1962 al 1964, nel 1964 divenne direttore della stamperia cooperativa e della Escher Tageblatt.\nNel 1969 Jacques Poos inizi\u00f2 la sua carriera politica come consigliere comunale a Esch-sur-Alzette, carica che mantenne fino al 1976. Fu eletto alla Camera dei Deputati nel 1970 e fu presidente del gruppo parlamentare socialista dal 1975 al 1976 e anche presidente della commissione parlamentare finanze e bilancio per lo stesso periodo. Fu eletto nel comitato esecutivo del Partito Socialista dei Lavoratori del Lussemburgo (LSAP) nel 1976 e divenne vicepresidente del partito nel 1982, carica ricoperta fino al 1975. \nDal 1976 al 1979 Jacques Poos fu ministro delle finanze del suo Paese, nonch\u00e9 governatore della Banca mondiale, del Fondo monetario internazionale e della Banca europea per gli investimenti. Dal 1980 al 1982 fu a capo della Banca continentale del Lussemburgo (BCL o \"conti\"), e in seguito responsabile della gestione della banca Paribas Luxembourg SA.\nDal 1984 ebbe vari cariche: Vicepresidente del Governo, Ministro degli Affari Esteri, del Commercio Estero e della Cooperazione, Ministro dell'Economia e del ceto medio, Ministro del Tesoro. Tra il 1994 e il 1999 fu Vice Primo Ministro, Ministro degli Affari Esteri, del Commercio Estero e della Cooperazione e Ministro della Forza Pubblica. Da gennaio a luglio 1985 e da gennaio a luglio 1991 presiedette il Consiglio dell'Unione europea.\nJacques Poos \u00e8 morto nel 2022. Si era allontanato dalla scena politica nel 2004."}
{"id": "9309537", "revid": "827882", "url": "https://it.wikipedia.org/wiki?curid=9309537", "title": "Forty-Eighter", "text": ""}
{"id": "9309539", "revid": "1310927", "url": "https://it.wikipedia.org/wiki?curid=9309539", "title": "Maurits Kj\u00e6rgaard", "text": "Caratteristiche tecniche.\n\u00c8 un centrocampista offensivo, dotato di un ottimo fisico e di un buon piede sinistro.\nCarriera.\nProveniente dalle giovanili del , nel 2019 si trasferisce al , che lo aggrega alla rosa della seconda squadra. Il 28 febbraio 2021 esordisce in prima squadra nell'incontro di campionato perso in trasferta per 2-1 contro lo . Al termine della stagione vince anche il titolo di campionato. Il 2 novembre 2021 debutta nella fase a gironi della Champions League nella gara persa in trasferta per 2-1 contro il .\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309542", "revid": "61051", "url": "https://it.wikipedia.org/wiki?curid=9309542", "title": "Agatti Island", "text": ""}
{"id": "9309544", "revid": "580", "url": "https://it.wikipedia.org/wiki?curid=9309544", "title": "Mullissu", "text": "Mullissu \u00e8 una dea assira, consorte del dio Ashur. Mullissu \u00e8 stata identificata alla dea sumera Ninlil, moglie del dio Enlil, il quale sarebbe il modello sul quale lo stesso Ashur \u00e8 stato creato. Il nome di Mullissu era scritto \" d NIN. L\u00cdL\". Mullissu \u00e8 identificata con Ishtar di Ninive ai tempi dell'impero neo-assiro.\nMullissu venne chiamata da Erodoto Mylitta e l'identific\u00f2 con Afrodite. Secondo il primo libro delle \"Storie\" di Erodoto, ogni vergine babilonese doveva sedersi almeno una volta nella sua vita nel recinto sacro di Afrodite, con una corona di corde sulla testa e darsi, in un rito di prostituzione sacra in onore di Mylitta, al primo sraniero che le gettava un pezzo d'argento in grembo dicendo le parole \"In verit\u00e0, io invoco la dea Mylitta\". \nIl nome Mylitta potrebbe derivare da Mulliltu o Mullitta, la variante babilonese di Mullissu, dove un culto le era votato enl tempio di Ekur a Nippur e anche a Kish. \"Mulliltum\" era un epiteto di Ninlil, che diventa \"Mullissu\" in neo-assiro, in quanto appellativo della moglie del dio Ashur. Con il non infrequente cambiamento da b a m, Mullitta sarebbe identificabile con la grande dea babilonese Belit, l'\"amante\" (un epiteto di I\u0161tar, chiamata anche Baaltis, consorte di Ba'al/B\u0113l). Secondo Irene Huber, la dea babilonese Afrodite/Molis, moglie di Zeus/B\u0113los, menzionata in Ctesia, corrisponde forse all'assira Mylitta.\nIl nome \u00e8 trascritto ml\u0161, indicante la consorte di Ashur (\"'\u0161r\") nell'iscrizione siriana Sfire (A8), scritta in aramaico antico (VIII secolo a.C.). Il suo culto tardo babilonese si riflette nell'ortografia mwlyt (Mulit) trasmessa nel corpus magico mandaico della tarda antichit\u00e0."}
{"id": "9309557", "revid": "446353", "url": "https://it.wikipedia.org/wiki?curid=9309557", "title": "Jungle Rapids", "text": "Jungle Rapids \u00e8 un'attrazione a tema Indiana Jones del parco divertimenti italiano Gardaland. Inaugurata nel 1999 con un anno di ritardo rispetto al previsto \u00e8 un'attrazione di tipo river rapids costruita dall'azienda svizzera Intamin.\nDescrizione.\nGli ospiti vengono imbarcati su un gommone a 9 posti e lasciati trasportare dalla corrente, compiranno un giro tra animali esotici e riti nelle caverne. L'attrazione rispecchia il tema del film del 1984 Indiana Jones e il tempio maledetto. \nLa scenografia dell'attrazione, dall'imponente vulcano, le statue di Buddha, alle pitture generali, \u00e8 stata realizzata da Poliscultura e dal dipartimento d'arte di Gardaland. Il vulcano, nel progetto iniziale, era predisposto per eruttare sostanze che simulassero lave e lapilli ogni mezz'ora tuttavia il progetto fu abbandonato a causa di mancanza di tempo. Successivamente durante una ristrutturazione si \u00e8 pensato di attivare l'eruzione ma il risultato finale fu poco notato dagli ospiti e pertanto nuovamente abbandonato.\nL'attrazione \u00e8 stata sottoposta a ristrutturazioni diverse volte, tra cui la ricolorazione di diverse scenografie del 2016 e diverse attivit\u00e0 di manutenzione al vulcano nel 2009. "}
{"id": "9309568", "revid": "37401", "url": "https://it.wikipedia.org/wiki?curid=9309568", "title": "Amorree", "text": ""}
{"id": "9309569", "revid": "1346043", "url": "https://it.wikipedia.org/wiki?curid=9309569", "title": "Samurai Marathon - I sicari dello shogun", "text": " \u00e8 un film del 2019 scritto e diretto da Bernard Rose, liberamente ispirato alla prima maratona giapponese documentata.\nTrama.\nNel 1855, l'intero Giappone viene colto di sorpresa dall'approdo del commodoro americano Matthew Perry con le sue \"navi nere\"; il feudatario della piccola Annaka, Katsuakira Itakura, credendo che gli stranieri avessero in realt\u00e0 intenzioni ostili e progettassero di mettere le proprie mani sull'intero stato, decide di dare vita a una sorta di \"esercitazione generale\" per tutto il suo corpo militare: dato che da oltre due secoli non erano pi\u00f9 avvenuti conflitti nel paese, temeva infatti che esso non fosse in grado di respingere un attacco a sorpresa. L'esercitazione sarebbe stata una maratona della lunghezza di 15 \"ri\" \u2013 equivalenti a circa 58 km \u2013 e al corridore pi\u00f9 veloce sarebbe stato garantito l'esaudirsi di un proprio desiderio. \nJinnai Karasawa, giovane \"samurai\" alle dipendenze di Itakura, ma in realt\u00e0 \u2013 come avveniva da generazioni all'interno della sua famiglia, e all'insaputa persino della sua stessa moglie \u2013 spia al servizio dello \"shogun\", temendo che l'intera mobilitazione ponesse le basi per una rivolta, invia d'impulso una missiva in cui segnala al regnante il pericolo. Dopo aver ascoltato la spiegazione di Itakura, consapevole di essere caduto vittima di un grosso malinteso, cerca di recuperare la lettera, ma invano: per impedire che lo \"shogun\", Iesawa Tokugawa, invii un drappello di sicari \u2013 che avrebbero ucciso l'innocente Itakura, oltre che effettuato una dura rappresaglia con la citt\u00e0 \u2013 decide cos\u00ec di partecipare alla maratona, per risolvere personalmente la questione.\nIn realt\u00e0 i vari corridori sono spinti da motivazioni differenti, e non tutti desiderano ottenere il premio promesso al vincitore:\nNel frattempo, lo \"shogun\" invia un gruppo di sicari armati di rivoltella \u2013 dono fatto da Perry in seguito allo sbarco \u2013 guidati dal perfido Hayabusa, anch'egli originario di Annaka e che perci\u00f2 conosceva con precisione il territorio; gli assassini rapidamente giungono al posto di blocco alle porte di Annaka, uccidono tutte le guardie e tentano anche di eliminare la principessa, precedentemente scoperta e dunque fermata dai funzionari. Durante la maratona, iniziano cos\u00ec a essere svelati i primi inganni, e lo scudiero Ueki dimostra di essere un traditore; dopo aver capito che Karasawa avrebbe tentato di impedire ai sicari di portare a termine il proprio obiettivo, tenta inoltre di ucciderlo, tuttavia nel combattimento che ne consegue ha la peggio. Anche Okajima si rivela corrotto: getta l'amico Momose da un precipizio e tenta di assassinare Tsujimura, che tuttavia cade in un fiume e ha modo di rivelare l'accaduto a Karasawa e alla principessa Yuki, scampata miracolosamente all'agguato; Karasawa uccide dunque Okajima ed esorta tutti gli altri corridori a tornare a palazzo.\nPur essendo trafelato, il gruppo di maratoneti riesce ad arrivare in tempo ed evitare che la situazione prenda una piega completamente drammatica: tutti i sicari \u2013 mediante abili stratagemmi \u2013 vengono eliminati, tranne Hayabusa, il quale invece era rimasto a palazzo tenendo come \"ostaggio\" Itakura, che aveva gi\u00e0 incontrato in passato e per cui provava odio misto a invidia. Per uccidere Hayabusa e salvare il feudatario, Karasawa \u00e8 costretto a utilizzare una particolare tecnica \"ninja\" insegnatagli dal padre, che tuttavia fa saltare la sua copertura, rivelando a tutti i presenti la sua condizione di spia; Karasawa confessa quindi la verit\u00e0 e \u2013 giunta nel frattempo la notte \u2013 \u00e8 pronto a eseguire il suicidio mediante \"harakiri\", dinnanzi anche alla moglie. La principessa Yuki, commossa, tenta per\u00f2 di dissuadere il padre dall'esecuzione della pena capitale; quest'ultimo, dopo aver provato il senso di giustizia di Karasawa ed essendo a lui grato per avergli salvato la vita, decide cos\u00ec di concedergli il suo perdono.\nNel discorso che segue, Katsuakira Itakura si congratula con tutti i corridori per la loro fedelt\u00e0, considerandoli tutti \"vincitori\" a pari merito: Mataemon, Uesugi e Tsujimura potranno dunque vedere avverati i loro desideri; a Yuki, sua figlia, concede di partire per Edo, dove i suoi disegni avrebbero riscosso grande successo; Karasawa continuer\u00e0 a essere un \"samurai\", accompagnato per\u00f2 dalla stima di Itakura e dalla possibilit\u00e0 di gettare le basi di un rapporto ben pi\u00f9 sincero con la moglie e il figlio. Se poco tempo dopo i giapponesi sarebbero stati costretti a capitolare dinnanzi alle richieste americane, al contrario la maratona avrebbe riscosso un successo tale da essere organizzata con cadenza annuale, arrivando ai giorni nostri, in cui la corsa viene ancora effettuata.\nDistribuzione.\nIn Giappone la pellicola ha goduto di una distribuzione cinematografica ad opera della Gaga Corporation, a partire dal 22 febbraio 2019; in Italia il film \u00e8 giunto direttamente in \"home-video\" e \"streaming\" dal 18 marzo 2021, mediante Eagle Pictures.\nEdizione italiana.\nLa direzione del doppiaggio \u2013 effettuato a Roma, presso la CD Cine Dubbing \u2013 e i dialoghi italiani di \"Samurai Marathon - I sicari dello shogun\" sono stati curati da Edoardo Cannata, assistito da Viola Privitera."}
{"id": "9309571", "revid": "1346043", "url": "https://it.wikipedia.org/wiki?curid=9309571", "title": "Samurai Marathon", "text": ""}
{"id": "9309572", "revid": "1346043", "url": "https://it.wikipedia.org/wiki?curid=9309572", "title": "Samurai Marathon 1855", "text": ""}
{"id": "9309573", "revid": "1346043", "url": "https://it.wikipedia.org/wiki?curid=9309573", "title": "I sicari dello shogun", "text": ""}
{"id": "9309574", "revid": "1346043", "url": "https://it.wikipedia.org/wiki?curid=9309574", "title": "Samurai marason", "text": ""}
{"id": "9309575", "revid": "92723", "url": "https://it.wikipedia.org/wiki?curid=9309575", "title": "Thomas Jessayyan Netto", "text": "Biografia.\n\u00c8 nato a Puthiyathura, nell'arcidiocesi di Trivandrum, il 29 dicembre 1964.\nFormazione e ministero sacerdotale.\nDopo essere entrato nel seminario di Alwaye dove ha compiuto gli studi di filosofia e teologia, ha ricevuto l'ordinazione sacerdotale il 19 dicembre 1989. \nSuccessivamente ha completato gli studi conseguendo un diploma in sociologia presso l'istituto Loyola di Trivandrum e il dottorato in teologia dogmatica presso la Pontificia Universit\u00e0 Urbaniana di Roma nel 1999.\nHa ricoperto vari incarichi, tra cui quello di rettore del seminario minore di Trivandrum dal 2003 al 2010, nonch\u00e9 segretario del consiglio per il dialogo interreligioso.\nMinistero episcopale.\nIl 2 febbraio 2022 papa Francesco lo ha nominato arcivescovo metropolita di Trivandrum; \u00e8 succeduto a Maria Callist Soosa Pakiam, dimessosi per raggiunti limiti d'et\u00e0. Il 19 marzo ricever\u00e0 l'ordinazione episcopale, per imposizione delle mani del suo predecessore."}
{"id": "9309576", "revid": "6923", "url": "https://it.wikipedia.org/wiki?curid=9309576", "title": "Royal College of Physicians", "text": "Il Royal College of Physicians (RCP) \u00e8 un organismo, di appartenenza professionale, britannico dedicato al miglioramento della pratica medica, principalmente attraverso l'accreditamento dei medici mediante esame. Fondato per statuto reale dal re Enrico VIII nel 1518, l'RCP \u00e8 il pi\u00f9 antico college di medicina in Inghilterra. Stabil\u00ec il primo standard internazionale nella classificazione delle malattie e la sua biblioteca contiene testi medici di grande interesse storico. Il college viene talvolta chiamato Royal College of Physicians of London per differenziarlo da altri organismi con nomi simili.\nL'RCP promuove miglioramenti nella salute e nell'assistenza sanitaria attraverso il patrocinio, l'istruzione e la ricerca. I suoi 40.000 membri lavorano in ospedali e comunit\u00e0 in oltre 30 specialit\u00e0 mediche con circa un quinto con sede in oltre 80 paesi in tutto il mondo.\nIl college ospita sei facolt\u00e0 di formazione: la facolt\u00e0 di medicina legale, di medicina farmaceutica, di medicina del lavoro, di sanit\u00e0 pubblica, di medicina dello sport e dell'esercizio e dei medici associati.\nLa sede dell'RCP, a Regent's Park, \u00e8 uno dei pochi edifici del dopoguerra a cui \u00e8 stato concesso lo status di classificato di Grado I. Nel 2016 \u00e8 stato annunciato che l'RCP avrebbe aperto una nuova sede nel nord dell'Inghilterra a \"The Spine\", un nuovo edificio nel \"Liverpool Knowledge Quarter\" a Liverpool nel 2021.\nStoria.\nUn piccolo gruppo di illustri medici, guidato dallo studioso, umanista e sacerdote Thomas Linacre, chiese al re Enrico VIII di essere incorporato in un College simile a quelli che si trovavano in numerosi altri paesi europei. Le funzioni principali del college, come stabilite nella Carta istitutiva, erano di concedere licenze a coloro che erano abilitati all'esercizio e di punire i professionisti non qualificati e coloro che commettevano negligenza, includendo farmacisti e medici.\nFu fondato come \"College of Physicians\" quando ricevette una Carta reale nel 1518, affermata con Atto del Parlamento nel 1523. Non \u00e8 noto quando il nome \"Royal College\" sia stato assunto o concesso per la prima volta. Entr\u00f2 in uso dopo la Carta del 1663. Fu legalmente confermato nel 1960 dal \"Royal College of Physicians of London Act\" (che era richiesto principalmente per spostare i locali del college fuori dalle citt\u00e0 di Londra o Westminster a Regent's Park).\nIl college \u00e8 stato costantemente attivo nel migliorare la pratica della medicina sin dalla sua fondazione, principalmente attraverso l'accreditamento dei medici. \u00c8 membro della \"UK Academy of Medical Royal Colleges\". A volte viene indicato come il Royal College of Physicians di Londra per differenziarlo da altri organismi con nomi simili. \u00c8 stato il primo College of Physicians in Gran Bretagna o Irlanda. La sua istituzione segu\u00ec l'incorporazione dei \"Barber-Surgeons\" di Dublino nel 1446 (con decreto reale di Enrico VI d'Inghilterra come Lord d'Irlanda), che fu la prima societ\u00e0 medica in Irlanda o Gran Bretagna; i Barber-Surgeons di Edimburgo furono incorporati dalla citt\u00e0 di Edimburgo nel 1505.\nIl college aveva sede in tre siti nella City di Londra vicino alla Cattedrale di St Paul, prima di trasferirsi a Pall Mall East (con vista su Trafalgar Square) e infine nella sua attuale sede di Regent's Park.\nIl primo bibliotecario harveiano fu Christopher Merret, un collega del college e amico di Harvey. Fu fissato con un incarico a vita che lo risarciva con vitto e alloggio e un piccolo stipendio. Nel 1666, il Grande incendio di Londra distrusse molte delle stanze e la maggior parte dei libri, quindi l'istituzione cerc\u00f2 di rompere il contratto con Merret, ma lui fece appello alla corte del re, sostenendo che il suo era un incarico a vita. Alla fine perse la causa, venne espulso dalla Fellowship, dovette cercarsi un alloggio privato e restituire i libri che aveva salvato dall'incendio.\nNel corso della sua storia il college ha emesso consigli su tutta la gamma di questioni mediche e sanitarie. Le pubblicazioni del college includono le prime dieci edizioni della \"London Pharmacopoeia\" (scritta in latino e utilizzata per regolare la composizione dei farmaci dal 1618 e, tramite la polizia del college, i Censori, per far rispettare il monopolio del college sulla scienza medica, poi contestata dalla \"Society of Apothecaries\"), e la \"Nomenclature of Diseases\" nel 1869. Quest'ultima cre\u00f2 lo standard internazionale per la classificazione delle malattie che sarebbe durato fino a quando il Manuale della classificazione internazionale delle malattie dell'Organizzazione mondiale della sanit\u00e0 non lo ha sostituito nel XX secolo.\nIl college divenne l'organismo di autorizzazione per i libri di medicina alla fine del XVII secolo e cerc\u00f2 di stabilire nuovi standard nell'apprendimento attraverso il proprio sistema di esami. La tradizione dell'esame del college continua ancora oggi ed \u00e8 forse ancora il modo in cui il college \u00e8 pi\u00f9 noto al grande pubblico.\nIl Royal College of Physicians ha celebrato il suo 500\u00b0 anniversario nel 2018.\nAppartenenza.\nAdesione.\nIl postnominale MRCP(UK) viene utilizzato dai medici che hanno superato gli esami per il \"Diploma of Membership dei Royal Colleges of Physicians del Regno Unito\", che sono tenuti congiuntamente da tutti i Royal Colleges of Physicians del Regno Unito. I titolari dell'MRCP(UK) possono anche diventare \"Collegiate Members\" del London College (utilizzando l'addizionale MRCP(Lond) post-nominale) e/o degli altri due college del Regno Unito. L'appartenenza di affiliazione al Royal College of Physicians \u00e8 un livello di appartenenza simile all'appartenenza collegiale, ma viene assegnata a medici senior senza MRCP (Regno Unito). Sia i membri del college che quelli affiliati possono essere presi in considerazione per l'avanzamento alla borsa di studio del college.\nIl college ha anche livelli di iscrizione associati, studenti di medicina e medici di base.\nAppartenenza.\nI membri del Royal College of Physicians (che usano il FRCP post-nominale) sono eletti principalmente tra i membri generali (collegiati o affiliati), ma anche occasionalmente tra i membri delle facolt\u00e0 pi\u00f9 specializzate all'interno dei Royal Colleges of Physicians, per esempio medicina del lavoro (MFOM), medicina farmaceutica (MFPM) e medicina legale (MFLM), ecc. Ci sono anche borsisti eletti \"de jure\" (di solito esperti medici di altri paesi) e \"honoris causa\" (dignitari, membri della famiglia reale, ecc.).\nLicenza.\nIl diploma di licenza del Royal College of Physicians (LRCP) non viene pi\u00f9 rilasciato. La qualifica LRCP era riservata ai laureati in medicina, in pratica principalmente \"Bachelor of Medicine\" di Oxford e Cambridge, ma a met\u00e0 dell'ottocento entr\u00f2 a far parte di una molto apprezzata qualificazione iniziale in medicina rilasciata insieme al MRCS (Eng) dal \"Conjoint Board\", che alla fine del XX secolo fin\u00ec per essere in gran parte occupato da laureati all'estero. Dal 1993 l'LRCP \u00e8 stato assegnato insieme a LRCS e LMSSA attraverso lo \"United Examining Board\" fino a quando questo percorso per la registrazione medica \u00e8 stato abolito nel 1999.\u00a0\nBiblioteca.\nLa biblioteca mira a supportare le esigenze di apprendimento e informazione dei membri, degli studenti e del personale del college. Le collezioni uniche possono anche essere utilizzate per la ricerca da parte di membri del pubblico. Un servizio di richiesta fornisce informazioni sul ruolo e sulle funzioni attuali dell'RCP, nonch\u00e9 sulla sua storia. La biblioteca contiene libri su una vasta gamma di argomenti tra cui:\nCollezioni di libri rari.\nIl Royal College of Physicians ha avuto una collezione bibliografica sin dalla sua fondazione, nel 1518, sebbene la maggior parte dei libri originali siano stati distrutti durante il Grande incendio di Londra nel 1666. I libri rari e le collezioni speciali hanno una copertura diversificata, riflettendo le abitudini collezionistiche dei primi associati e la necessit\u00e0 di fornire l'ampia base educativa considerata adatta ai medici. I libri rari sono normalmente disponibili al grande pubblico, su appuntamento, dal luned\u00ec al venerd\u00ec dalle 10:00 alle 17:00.\nLibri e giornali, vecchi e nuovi, mostrano un continuum di cambiamento e sviluppo nelle specialit\u00e0 del RCP, cos\u00ec come nella professione medica. I punti salienti includono:\nI punti salienti della collezione del XX secolo includono:\nLe raccolte di libri sono esposte in mostre che cambiano regolarmente.\nNel dicembre 2020 il Board of Trustees (BoT) del college ha discusso in dettaglio la posizione finanziaria dell'RCP, che, come tanti enti di beneficenza, era stata influenzata in modo significativo dalla pandemia di COVID-19. Tutti gli aspetti dell'attivit\u00e0 di RCP sono stati esaminati e sono state prese in considerazione una serie di opzioni di riduzione dei costi e generazione di reddito, inclusa la possibile vendita di libri non medici della collezione. Il BoT ha riconosciuto che ci\u00f2 aveva causato preoccupazione in alcuni dei membri e ha accettato di ritardare tale vendita per l'immediato futuro.\nCollezioni museali.\nLe collezioni museali del Royal College of Physicians riguardano la storia del college e la storia della professione del medico. Contribuiscono a collocare la storia e lo sviluppo della medicina e dell'assistenza sanitaria nel suo contesto pi\u00f9 ampio. Le collezioni comprendono: ritratti, argenti, strumenti medici, la Collezione Symons, medaglie commemorative e tavole anatomiche.\nLa collezione di c. 250 ritratti forniscono una documentazione pittorica e scultorea di presidenti, Fellow e altri medici ad esso associati dalla sua fondazione nel 1518 fino ai giorni nostri. Comprende pezzi di artisti famosi, come un busto di Baldwin Hamey Junior (1600\u20131676) di Edward Pierce e uno di Richard Mead (1673\u20131754) di Louis Fran\u00e7ois Roubiliac. Ci sono ritratti, come quello di Richard Hale (1670\u20131728) di Jonathan Richardson. Nel 1964 un volume sui \"Ritratti\" del college fu pubblicato da Gordon Wolstenholme con una descrizione di David Piper.\nLa collezione d'argento ha pochi pezzi anteriori al Grande incendio di Londra (1666) a causa di un furto avvenuto l'anno precedente. La campana del calamaio di Baldwin Hamey e l'asta dimostrativa in osso di balena di William Harvey, con la punta d'argento, sono due pezzi sopravvissuti. Molti pezzi d'argento sono usati ancora oggi per occasioni formali al college. Oggetti speciali includono l'arredamento dell'ufficio del Presidente, il caduceo e la mazza del College in argento dorato.\nIl collegio possiede anche sei tavole anatomiche del XVII secolo, probabilmente realizzate asciugando e montando i vasi sanguigni e i nervi del corpo umano su blocchi di legno e poi verniciandoli. Sarebbero stati usati come sussidio didattico per l'insegnamento dell'anatomia, perch\u00e9 era difficile ottenere cadaveri per la dissezione.\nLa Symons Collection di strumenti medici \u00e8 esposta all'interno dell'edificio del college. Inizi\u00f2 come una raccolta di oggetti relativi alla cura di s\u00e9 in et\u00e0 georgiana e si espanse per includere oggetti che sarebbero stati usati dai medici durante il trattamento dei pazienti, principalmente nel XVIII e XIX secolo.\nLe collezioni possono essere ricercate tramite un catalogo online e gli oggetti in mostra sono aperti al pubblico dal luned\u00ec al venerd\u00ec dalle 9 alle 17. Il Royal College of Physicians \u00e8 membro dei London Museums of Health &amp; Medicine.\nArchivi.\nLe collezioni d'archivio risalgono alla fondazione del Royal College of Physicians nel 1518 e comprendono l'originale statuto reale concesso dal re Enrico VIII. Le attivit\u00e0 del collee sono conservate in verbali ufficiali e altri atti istituzionali dal XVI secolo ad oggi.\nOltre 200 raccolte di documenti personali riflettono le esperienze di professionisti e pazienti negli ultimi 500 anni. Queste collezioni comprendono oggetti risalenti al XIII secolo che riguardano la storia della medicina e della scienza in Europa.\nNel XIX secolo, William Munk, un collega con un vivo interesse per la biografia medica, inizi\u00f2 a raccogliere informazioni su tutti i medici che erano stati autorizzati dal College o che ne erano diventati membri. Dopo anni di ricerca, le biografie risultanti furono raccolte in 3 volumi che includevano tutti coloro che erano membri o autorizzati dal college fino al 1825. Questi volumi, pubblicati tra il 1861 e il 1878, furono l'inizio di una serie, nota come Munk's Roll dal compilatore originale. I volumi successivi si sono concentrati sui borsisti e la serie \u00e8 ora online con aggiornamenti regolari che assicurano una biografia per ogni borsista del passato dal 1518 ad oggi.\nL'archivio continua a raccogliere documenti che dimostrano i ruoli in via di sviluppo dei medici, comprese le registrazioni orali di professionisti che riflettono sulle loro vite e carriere. Le collezioni possono essere ricercate tramite un catalogo online, e sono disponibili al pubblico su appuntamento. Le storie orali 'Voci della medicina' sono disponibili per l'ascolto attraverso il catalogo della biblioteca.\nSede.\nIl college si trova a St. Andrews Place, che si trova all'estremit\u00e0 nord della strada che corre lungo il lato est di Regent's Park, Park Square East. La precedente sede del college, in Pall Mall East/Trafalgar Square, \u00e8 ora la Canada House, parte dell'alta commissione canadese a Londra. Il college aveva una serie di altre sedi prima di Pall Mall East, nella City di Londra.\nL'attuale edificio del College \u00e8 stato progettato dall'architetto Sir Denys Lasdun, inaugurato nel 1964 e da allora \u00e8 stato riconosciuto come edificio di importanza nazionale: si tratta di un edificio di interesse storico culturale di I grado, uno di una fascia molto selezionata di edifici del dopoguerra che condivide questa distinzione. L'uso da parte di Lasdun del cemento rivestito di mosaico fu estremamente influente su molti edifici pubblici successivi. Una caratteristica interessante dell'edificio era un \"muro mobile\", del peso di cinque tonnellate e in grado di essere sollevato idraulicamente di 3 metri per unire o suddividere una sala di 19 metri di larghezza, che era la larghezza interna dell'edificio. L'attrezzatura idraulica e la struttura in acciaio per il Moving Wall sono state prodotte da Merryweather &amp;amp; Sons Ltd di Greenwich, ingegneri idraulici. Sebbene sia conosciuta per le apparecchiature antincendio, non \u00e8 stata la prima installazione dell'azienda di questo tipo.\nPubblicazioni.\nIl college pubblica due riviste mediche peer-reviewed: \"Clinical Medicine\" e \"Future Healthcare Journal\". Inoltre, pubblica rapporti regolari, linee guida cliniche, documenti politici e risorse online. \"Occupational and Environmental Medicine\" \u00e8 la Gazzetta Ufficiale della Facolt\u00e0 di Medicina del Lavoro.\nFacolt\u00e0.\nIl Royal College of Physicians ospita sei facolt\u00e0 di formazione: la facolt\u00e0 di medicina legale, di medicina farmaceutica, di medicina del lavoro, di sanit\u00e0 pubblica, di medicina dello sport e dell'esercizio e dei medici associati.\nMedicina legale.\nLa facolt\u00e0 di medicina legale e forense (FFLM) \u00e8 stata istituita come facolt\u00e0 dell'RCP nel 2006 per sviluppare e mantenere i pi\u00f9 alti standard possibili di competenza e integrit\u00e0 professionale nella medicina legale. La specialit\u00e0 copre professionisti che lavorano in tre discipline correlate: medici legali (medici forensi, infermieri e paramedici forensi, patologi forensi, esaminatori di aggressioni sessuali e esaminatori di aggressioni fisiche e sessuali su bambini), consulenti medico-legali e medici legali qualificati. L'FFLM tiene una serie di esami per professionisti che lavorano in medicina legale e forense. \u00c8 riconosciuta come organismo autorevole ai fini della consultazione in materie di interesse educativo o pubblico concernenti la medicina legale e forense.\nMedicina farmaceutica.\nLa \"Faculty of Pharmaceutical Medicine\" (FPM) dei \"Royal Colleges of Doctors\" del Regno Unito (Edimburgo, Glasgow e Londra) mira a far progredire la scienza e la pratica della medicina farmaceutica lavorando per sviluppare e mantenere la competenza, l'etica e l'integrit\u00e0 e i pi\u00f9 alti standard professionali nella specialit\u00e0 a beneficio del pubblico.\nMedicina del lavoro.\nLa facolt\u00e0 di medicina del lavoro \u00e8 stata inaugurata come facolt\u00e0 specialistica del RCP nel 1978. La FOM \u00e8 l'organismo professionale ed educativo per la medicina del lavoro nel Regno Unito e cerca di garantire gli standard pi\u00f9 elevati nella pratica della edicina del lavoro.\nSalute pubblica.\nLa \"Faculty of Public Health\" (FPH) \u00e8 una facolt\u00e0 congiunta dei tre college reali dei medici del Regno Unito (Londra, Edimburgo e Glasgow). \u00c8 un'organizzazione di appartenenza di quasi 4.000 professionisti della salute pubblica in tutto il Regno Unito e in tutto il mondo. Il suo ruolo \u00e8 quello di migliorare la salute e il benessere delle comunit\u00e0 locali e delle popolazioni nazionali.\nMedicina dello sport e dell'esercizio.\nLa \"Faculty of Sport and Exercise Medicine\" (FSEM) UK \u00e8 l'organo di governo per la specialit\u00e0 della medicina dello sport e dell'esercizio (SEM) nel Regno Unito. \u00c8 una facolt\u00e0 intercollegiata dell'RCP e del Royal College of Surgeons di Edimburgo.\nMedici associati.\nLa \"Faculty of Physician Associates\" \u00e8 stata fondata nel 2015 con la collaborazione dell'RCP e della \"UK Association of Physician Associates\" (UKAPA). La facolt\u00e0 stabilisce gli standard per l'istruzione e la formazione dei medici associati, l'accreditamento dei programmi universitari e gli esami di certificazione nazionali. Supervisiona l'albo del volontariato gestito.\nLezioni universitarie.\nIl college tiene una conferenza annuale, comunemente chiamata \"Lumleian Lectures\", cos\u00ec chiamata in onore di Lord Lumley e istituita come parte del Lumleian Trust. Il trust e le conferenze furono istituiti nel 1582 da Richard Caldwell, un ex presidente del college. L'argomento delle lezioni era inizialmente in chirurgia, poi cambiato in medicina. La prima conferenza venne tenuta da Richard Forster e le lezioni continuano fino ad oggi.\nAltre conferenze annuali sono la \"Croonian Lecture\", la \"Goulstonian Lecture\", la \"Bradshaw Lecture\" e le \"Milroy Lectures\".\nUna volta all'anno, tradizionalmente il giorno di San Luca, un Fellow \u00e8 nominato per pronunciare l' \"Orazione Harveian\" al college riunito in memoria di William Harvey. L'orazione cerca di onorare i fondatori e benefattori del college e incoraggiare uno spirito di sperimentazione tra i membri.\nPremi.\nLa Medaglia Bisset Hawkins \u00e8 un premio triennale fondato nel 1899 in onore di Francis Bisset Hawkins, un collega del college, per riconoscere il lavoro svolto nei dieci anni precedenti nel progresso delle scienze sanitarie o nella promozione della salute pubblica. La Baly Medal \u00e8 un premio biennale, fondato da un dono di Frederick Daniel Dyster (1809?\u201393) ricevuto nel 1866, confermato con atto 1930, in memoria di William Baly: \u00a3 400 per fornire una medaglia d'oro alla persona che sia stata ritenuta essersi pi\u00f9 distinta nella scienza della fisiologia, soprattutto nei due anni precedenti."}
{"id": "9309577", "revid": "339392", "url": "https://it.wikipedia.org/wiki?curid=9309577", "title": "Est\u00e1dio Jornalista Felipe Drummond", "text": ""}
{"id": "9309584", "revid": "33751", "url": "https://it.wikipedia.org/wiki?curid=9309584", "title": "Est\u00e1dio da Ressacada", "text": ""}
{"id": "9309588", "revid": "33751", "url": "https://it.wikipedia.org/wiki?curid=9309588", "title": "Est\u00e1dio da Serrinha", "text": ""}
{"id": "9309589", "revid": "33751", "url": "https://it.wikipedia.org/wiki?curid=9309589", "title": "Est\u00e1dio \u00cdtalo del Cima", "text": ""}
{"id": "9309592", "revid": "33751", "url": "https://it.wikipedia.org/wiki?curid=9309592", "title": "Est\u00e1dio Governador Alberto Tavares Silva", "text": ""}
{"id": "9309596", "revid": "33751", "url": "https://it.wikipedia.org/wiki?curid=9309596", "title": "Mineir\u00e3o", "text": ""}
{"id": "9309599", "revid": "33751", "url": "https://it.wikipedia.org/wiki?curid=9309599", "title": "Mineirinho", "text": ""}
{"id": "9309602", "revid": "33751", "url": "https://it.wikipedia.org/wiki?curid=9309602", "title": "Castel\u00e3o", "text": ""}
{"id": "9309605", "revid": "33751", "url": "https://it.wikipedia.org/wiki?curid=9309605", "title": "Est\u00e1dio Luso Brasileiro", "text": ""}
{"id": "9309606", "revid": "33751", "url": "https://it.wikipedia.org/wiki?curid=9309606", "title": "Est\u00e1dio Manoel Barradas", "text": ""}
{"id": "9309607", "revid": "33751", "url": "https://it.wikipedia.org/wiki?curid=9309607", "title": "Est\u00e1dio Milton de Souza Corr\u00eaa", "text": ""}
{"id": "9309610", "revid": "1310927", "url": "https://it.wikipedia.org/wiki?curid=9309610", "title": "Micka\u00ebl Nanizayamo", "text": "Carriera.\nCresciuto nel settore giovanile del , ha esordito in prima squadra il 20 settembre 2016 disputando l'incontro di Ligue 2 perso 0-2 contro il .\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309636", "revid": "446353", "url": "https://it.wikipedia.org/wiki?curid=9309636", "title": "Una storia un successo", "text": "Una storia un successo \u00e8 un album in studio del cantante neomelodico Tommy Riccio, pubblicato nel 1998 dalla Mea Sound. Si compone di 7 tracce.\n1 - Una storia un successo - 8:20 \n2 - Acqua passata 4:11\n3 - Sto mpazzenno 3:56\n4 - 'Na stanza 3:51\n5 - Ma tu l'\u00e8 sap\u00e8 3:28\n6 - L'abito bianco 3:53\n7 - Uomini soli 4:16"}
{"id": "9309639", "revid": "446353", "url": "https://it.wikipedia.org/wiki?curid=9309639", "title": "Nu figlio e Napule", "text": "Nu figlio e Napule \u00e8 un album in studio del cantante neomelodico Tommy Riccio, pubblicato nel 2013 dalla Zeus Record. \n1 - 'Nu figlio 'e Napule - 3:40\n2 - 'E tu Dincello - 4:09\n3 - Si sto' carcerato - 4:00\n4 - 'E t'accarezzo - 3:32\n5 - L'urdemo passaggio - 4:08\n6 - Inseparabili - 4:03\n7 - Fosse bello - 3:40\n8 - Sott\"o sole 'e Margellina - 4:06\n9 - Io vulesse - 3:31\n10 - Si sulamente 'a mia - 3:23\n11 - A chi ce o Vaco a di' - 3:21"}
{"id": "9309642", "revid": "125865591", "url": "https://it.wikipedia.org/wiki?curid=9309642", "title": "Cygnus and the Sea Monsters", "text": "I Cygnus and the Sea Monsters sono stati un supergruppo musicale fondato da Mike Portnoy e Paul Gilbert, noto come cover band dei Rush.\nStoria.\nIl gruppo nasce nel 2003 con il preciso intento dei due fondatori di omaggiare la musica di una delle band che rappresentano per loro una delle maggiori fonti di ispirazione. Era formato da Jason McMaster (Dangerous Toys), Paul Gilbert (Mr Big), Bert Baldwin (Neal Morse Band), Sean Malone (Cynic) e Mike Portnoy (Dream Theater)."}
{"id": "9309645", "revid": "446353", "url": "https://it.wikipedia.org/wiki?curid=9309645", "title": "Mi manchi (Tommy Riccio)", "text": "Mi manchi \u00e8 il primo album in studio del cantante neomelodico Tommy Riccio, pubblicato nel 1984 dalla Mea Sound, all'epoca Mea Sud. \n1 - Mi manchi - 2:40\n2 - Professoressa mia - 3:49\n3 - Te voglio bene ancora - 3:33\n4 - Una fotografia - 3:51\n5 - Tutto p\u00e8 tte - 3:53\n6 - Primm'e te - 3:56\n7 - U\u00e8 nenn\u00e8 - 2:56\n8 - Follia - 2:56\n9 - Sta poco 'a pazzia - 2:54\n10 - Povera mamma mia 4:55"}
{"id": "9309646", "revid": "1310927", "url": "https://it.wikipedia.org/wiki?curid=9309646", "title": "Rodrigo Vilela", "text": "Carriera.\nDopo aver giocato a lungo nelle serie inferiori portoghesi, il 1\u00ba luglio 2020 viene acquistato a titolo definitivo dalla squadra bulgara del .\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "9309648", "revid": "344503", "url": "https://it.wikipedia.org/wiki?curid=9309648", "title": "Acque profonde (film 2022)", "text": "Acque profonde (\"Deep Water\") \u00e8 un film del 2022 diretto da Adrian Lyne.\nLa pellicola \u00e8 l'adattamento cinematografico dell'omonimo romanzo del 1957 scritto da Patricia Highsmith.\nProduzione.\nIl budget del film \u00e8 stato di 48,9 milioni di dollari.\nPromozione.\nIl primo trailer del film \u00e8 stato diffuso il 14 febbraio 2022.\nDistribuzione.\nNegli Stati Uniti il film verr\u00e0 distribuito su Hulu a partire dal 18 marzo 2022 mentre nel resto del mondo verr\u00e0 distribuito nello stesso giorno su Prime Video."}
{"id": "9309658", "revid": "73843", "url": "https://it.wikipedia.org/wiki?curid=9309658", "title": "Tour du Limousin 1995", "text": "Il Tour du Limousin 1995, ventottesima edizione della corsa, si svolse dal 15 al 18 agosto 1995 su un percorso di 706\u00a0km ripartiti in 4 tappe, con partenza e arrivo a Limoges. Fu vinto dal belga Andrei Tchmil della Lotto-Isoglass davanti al tedesco Jan Ullrich e al francese Didier Rous."}
{"id": "9309659", "revid": "73843", "url": "https://it.wikipedia.org/wiki?curid=9309659", "title": "Tour du Limousin 1996", "text": "Il Tour du Limousin 1996, ventinovesima edizione della corsa, si svolse dal 20 al 23 agosto 1996 su un percorso di 696\u00a0km ripartiti in 4 tappe, con partenza e arrivo a Limoges. Fu vinto dal francese Laurent Brochard della Festina-Lotus davanti al danese Michael Blaudzun e al francese Pascal Chanteur."}
{"id": "9309661", "revid": "73843", "url": "https://it.wikipedia.org/wiki?curid=9309661", "title": "Tour du Limousin 1997", "text": "Il Tour du Limousin 1997, trentesima edizione della corsa, si svolse dal 19 al 22 agosto 1997 su un percorso di 698\u00a0km ripartiti in 4 tappe, con partenza e arrivo a Limoges. Fu vinto dall'estone Lauri Aus della Casino-C'est votre \u00e9quipe davanti al francese Gilles Bouvard e al francese C\u00e9dric Vasseur."}
{"id": "9309663", "revid": "73843", "url": "https://it.wikipedia.org/wiki?curid=9309663", "title": "Tour du Limousin 1998", "text": "Il Tour du Limousin 1998, trentunesima edizione della corsa, si svolse dal 18 al 21 agosto 1998 su un percorso di 716\u00a0km ripartiti in 4 tappe, con partenza e arrivo a Limoges. Fu vinto dal francese Vincent Cali della Casino davanti allo statunitense Bobby Julich e al francese Jacky Durand."}
{"id": "9309666", "revid": "716642", "url": "https://it.wikipedia.org/wiki?curid=9309666", "title": "Palmar\u00e8s del Middlesbrough Football Club", "text": "Il Middlesbrough Football Club, noto semplicemente come Middlesbrough e a volte abbreviato in Boro, \u00e8 una societ\u00e0 calcistica inglese fondata nel 1876 e con sede nella citt\u00e0 di Middlesbrough; il Middlesbrough ha vinto una Football League Cup nel 2004 e ha raggiunto la finale di Coppa UEFA nel 2006, perdendola per 0-4 contro il ."}
{"id": "9309667", "revid": "73843", "url": "https://it.wikipedia.org/wiki?curid=9309667", "title": "Tour du Limousin 1999", "text": "Il Tour du Limousin 1999, trentaduesima edizione della corsa, si svolse dal 17 al 20 agosto 1999 su un percorso di 702\u00a0km ripartiti in 4 tappe, con partenza e arrivo a Limoges. Fu vinto dal francese St\u00e9phane Heulot della FDJ davanti al polacco Grzegorz Gwiazdowski e all'estone Lauri Aus."}
{"id": "9309670", "revid": "716642", "url": "https://it.wikipedia.org/wiki?curid=9309670", "title": "Palmar\u00e8s del Fulham Football Club", "text": "Il Fulham Football Club \u00e8 una societ\u00e0 calcistica inglese con sede nell'omonimo quartiere di Londra"}
{"id": "9309673", "revid": "436907", "url": "https://it.wikipedia.org/wiki?curid=9309673", "title": "Micha\u0142 \u0141apaj", "text": "Biografia.\n\u0141apaj \u00e8 entrato nei Riverside nel dicembre 2003 (poche settimane prima dell'uscita del loro debutto \"Out of Myself\") in sostituzione del precedente tastierista Jacek Melnicki, che abbandon\u00f2 per ragioni personali. Da allora \u00e8 stato presente in ogni pubblicazione del gruppo, che da allora ha pubblicato altri sei album in studio, il cui ultimo, \"Wasteland\", \u00e8 uscito nel 2018.\nIl 4 giugno 2020 il tastierista ha presentato il suo singolo di debutto, \"Breathe\", uscito digitalmente; il 16 novembre successivo \u00e8 stata la volta dell'EP \"Sessions\", composto da tre brani. Nel 2021 ha pubblicato l'album di debutto \"Are You There\", che ha debuttato al quinto posto della OLiS ed \u00e8 stato promosso dai video dei brani \"Flying Blind\" e \"Shattered Memories\"."}
{"id": "9309684", "revid": "6923", "url": "https://it.wikipedia.org/wiki?curid=9309684", "title": "Amalia Streitel", "text": "Biografia.\nAmalia Streitel nacque a Mellrichstadt il 24 novembre 1844, primogenita di quattro figli di Adam Streitel e di sua moglie Franziska Horhammer. In tenera et\u00e0, si appassion\u00f2 al ricamo e dopo gli studi elementari venne inviata a studiare all'istituto francescano \"Maria Stern\" di Augusta dove si diplom\u00f2 eccellendo in particolare in materie come la lingua francese e la musica.\nLa Streitel era intenzionata a divenire insegnante, ma all'et\u00e0 di diciassette anni decise invece di propendere per la vita religiosa. I suoi genitori si opposero a tale scelta sino ai suoi 21 anni. Nel settembre del 1866, fece ritorno all'istituto francescano di Augusta e l\u00ec fece la sua professione di fede come novizia, assumendo il nome di \"Suor Maria Angela\" nel giugno del 1867. Nel 1868, inizi\u00f2 ad insegnare ricamo, francese e musica agli studenti di un convento a Monaco di Baviera. Dal 1872 al 1880 fu direttrice di un orfanotrofio a Monaco.\nNel 1882, decise di dedicarsi pi\u00f9 attivamente alla religione in contemplazione ed eremitaggio, trasferendosi nel convento dei carmelitani di W\u00fcrzburg dove prese il nome di \"suor Petra\". Qui, ad ogni modo, matur\u00f2 che la sua vocazione non era quella della vita contemplativa nel monastero, bens\u00ec l'apostolato attivo tra le persone.\nDal 1883 si trasfer\u00ec dunque a Roma per assistere padre Francesco Maria della Croce e collaborare con l'ordine da lui fondato. Assieme, i due religiosi fondarono un'altra comunit\u00e0, la Societ\u00e0 delle Sorelle dell'Insegnamento Cattolico. Dopo aver preso i voti presso padre Francesco Maria, ottenne infine il nome di \"Maria Francesca della Croce\". Le regole alle quali si attenne furono contraddistinte da notevole severit\u00e0 per quanto riguarda la povert\u00e0 evangelica e l'austerit\u00e0 di vita, anche se padre Francesco Maria la consigli\u00f2 di allentare tali regole dovendo impegnarsi nel mondo della carit\u00e0 negli ospedali, nelle scuole e nelle missioni.\nIl 4 ottobre 1885, decise di fondare in autonomia una nuova comunit\u00e0 religiosa. Papa Leone XIII approv\u00f2 la fondazione delle Suore della Santissima Madre Addolorata il cui statuto venne poi approvato in via definitiva da papa Pio X dopo la morte della suora. Esso univa nel contempo i carismi dei carmelitani e dei francescani.\nAmalia Streitel mor\u00ec il 6 marzo 1911. Il suo ordine si espanse successivamente anche in Africa ed in Sudamerica.\nProcesso di beatificazione.\nLa beatificazione di suor Maria Francesca della Croce ha visto due distinti processi iniziare, l'uno presso Civita Castellana nel 1937 promosso dall'allora vescovo Santino Margaria su sprone di mons. Luigi Maria Olivares, vescovo di Sutri e Nepi (poi anch'egli proclamato venerabile dalla chiesa cattolica) e l'altro a W\u00fcrzburg; entrambi i processi ricevettero formale ratifica nel 1952. La \"positio\" venne presentata alla Congregazione delle Cause dei Santi nel 2004 ed il 27 marzo 2010 papa Benedetto XVI ne ha riconosciuto le virt\u00f9 eroiche conferendole il titolo di venerabile."}
{"id": "9309702", "revid": "521028", "url": "https://it.wikipedia.org/wiki?curid=9309702", "title": "Val d'Ombla", "text": " \nLa Val d'Ombla () \u00e8 una r\u00eda a nord di Ragusa, in Croazia, lungo la costa del mare Adriatico. Simile ad un fiordo, la r\u00eda si insinua all'interno dei rilievi costieri per una lunghezza di circa 3,7 km (2 miglia nautiche) ed \u00e8 oggi attraversata da un ponte su cui transita la strada statale D8.\nAll'estremit\u00e0 interna della profonda insenatura, nei pressi dell'insediamento di Komolac, sfocia il breve fiume omonimo Ombla, \nLungo la r\u00eda, sorgono diversi insediamenti; tra i pi\u00f9 antichi vi sono Moccosizza (Moko\u0161ica), Rosgiatto (Ro\u017eat) e Santo Stefano d'Ombla (Sustjepan). \nPresso Rosgiatto si trovano i resti di un monastero risalente al XII secolo, fondato dai monaci bendettini di Lacroma. Oggi la chiesa parrocchiale sorge sul luogo dell'ex convento, mentre sulla costa sorge il convento francescano dei Padri minori osservanti.\nSulla sponda meridionale della Val d'Ombla, sorge l'insediamento di Santo Stefano che ospita l'omonima chiesa romanica. "}
{"id": "9309705", "revid": "73843", "url": "https://it.wikipedia.org/wiki?curid=9309705", "title": "Agatti", "text": ""}
{"id": "9309708", "revid": "144796", "url": "https://it.wikipedia.org/wiki?curid=9309708", "title": "Galileo Nicolini", "text": "Biografia.\nNato a Capranica il 17 giugno 1882, Galileo Domenico era figlio di Luigi Nicolini e di sua moglie, Loreta Lucciola. Venne battezzato quattro giorni dopo nella chiesa parrocchiale locale. In casa visse una spiritualit\u00e0 viva e consapevole sin dalla pi\u00f9 tenera et\u00e0 grazie alla cugina Amabile che dal 1885 prese residenza stabile presso la sua famiglia, divenendo \"de facto\" l'iniziatrice cristiana del piccolo Galileo.\nCome tutti i bambini della sua et\u00e0, Galileo Nicolini venne avviato dalla famiglia ai sacramenti della vita cristiana. Al momento di ricevere la prima comunione il 5 marzo 1895, ad ogni modo, sent\u00ec la propria chiamata alla vita religiosa in seno all'ordine dei passionisti che aveva conosciuto l'anno precedente durante un ritiro spirituale organizzato dalla sua parrocchia presso il convento di Sant'Angelo sul Monte Fogliano. Col consenso dei genitori, venne quindi inviato al seminario di Rocca di Papa dove trascorse tredici mesi di preparazione, trasferendosi quindi a Lucca per intraprendere il percorso nel noviziato dell'ordine.\nIl 19 maggio 1896 ottenne il permesso di vestire l'abito dei passionisti e prese il nome di Gabriele dell'Addolorata (da non confondere con l'omonimo santo).\nAll'alba del 27 febbraio 1897, giorno anniversario della morte di san Gabriele dell'Addolorata suo omonimo, Galileo avvert\u00ec i primi giramenti di testa e sent\u00ec del sangue salirgli alla bocca. Visitato dal medico locale, scopr\u00ec di soffrire di tubercolosi, ma si rifiut\u00f2 categoricamente di fare ritorno in famiglia, anzi volle a tutti i costi trasferirsi a Monte Argentario dove si trovava la prima casa della congregazione istituita da San Paolo della Croce, fondatore dell'ordine, e dove giunse il 30 aprile. \nMor\u00ec a Monte Argentario il 13 maggio 1897, emettendo la professione religiosa dell'ordine \"in articulo mortis\" per concessione speciale.\nIl processo di beatificazione venne iniziato a livello diocesano da mons. Luigi Maria Olivares, vescovo di Sutri e Nepi (anch'egli poi proclamato venerabile) nell'ottobre del 1924; il presule lo defin\u00ec nei suoi scritti \"un altro Domenico Savio, entrambi ragazzi santi\". Il processo si \u00e8 concluso anni dopo ed il 27 novembre 1981 papa Giovanni Paolo II gli ha concesso il titolo di venerabile."}
{"id": "9309711", "revid": "1522738", "url": "https://it.wikipedia.org/wiki?curid=9309711", "title": "Congresso di Tutto il Popolo", "text": ""}
{"id": "9309712", "revid": "1099637", "url": "https://it.wikipedia.org/wiki?curid=9309712", "title": "Liga Femenina de Baloncesto 2021-2022", "text": "Il campionato spagnolo di pallacanestro femminile 2021-2022 (\"Liga Endesa\" per motivi di sponsorizzazione) \u00e8 il 59\u00ba.\nStagione.\nNovit\u00e0.\nL'organico \u00e8 di 16 squadre. Le retrocesse e C.B. Al-Qazeres vengono sostituite dalle neopromesse e C.B. Leganes, vincenti delle due semifinali play-off.\nRegolamento.\nLe squadre classificate dal primo all'ottavo posto al termine della \"regular season\" si qualificano ai play-off per l'assegnazione del titolo di campione di Spagna.\nLe squadre classificate al quindicesimo e sedicesimo posto retrocedono in Liga Femenina 2.\nStagione regolare.\nClassifica.\nLegenda:\nRegolamento:"}
{"id": "9309717", "revid": "79227", "url": "https://it.wikipedia.org/wiki?curid=9309717", "title": "Pavia Porta Garibaldi", "text": ""}
{"id": "9309731", "revid": "2056951", "url": "https://it.wikipedia.org/wiki?curid=9309731", "title": "Torre di San Mart\u00edn", "text": "La Torre di San Mart\u00edn \u00e8 una torre medievale che si trova a Teruel nella comunit\u00e0 autonoma d'Aragona.\nCostruita in stile mud\u00e9jar aragonese tra il 1315 e il 1316 e ristrutturata nel XVI secolo, nel 1986 \u00e8 stata inserita tra i patrimoni dell'umanit\u00e0 dell'UNESCO insieme ad altre architetture mud\u00e9jar di Teruel.\nLa torre \u00e8 una torre-porta attraversata da una strada che passa sotto un arco ogivale ed \u00e8 decorata con vetrine e segue lo schema dei minareti almohadi, con due torri quadrate concentriche tra le quali si trovano le scale. \nNel 1550 la parte inferiore della torre \u00e8 stata restaurata a causa dell'erosione causata dall'umidit\u00e0."}
{"id": "9309738", "revid": "709565", "url": "https://it.wikipedia.org/wiki?curid=9309738", "title": "Kenzie Anne", "text": "Biografia.\nInizialmente prima di intraprendere la carriera di attrice, ha fatto la modella partecipando a servizi fotografici per varie riviste per adulti quali Wet Seal, Free People, Carbon38, Playboy Plus e Eats Channel. In seguito nel novembre 2020 ha firmato un contratto con la casa di produzione Vixen Media Group. Il suo ingresso nell'industria del cinema per adulti \u00e8 avvenuto il 30 aprile 2021. Oltre che con VMG, lavora anche per altre case di produzione come Brazzers, Cherry Pimps e Naughty America.\nNel novembre 2020, Kenzie \u00e8 stata nominata \"Pet of the month\" dalla rivista Penthouse. Un anno dopo \u00e8 stata eletta Pet of the year."}
{"id": "9309748", "revid": "709565", "url": "https://it.wikipedia.org/wiki?curid=9309748", "title": "Victoria Voxxx", "text": "Biografia.\nIl suo debutto nell'industria del cinema per adulti \u00e8 avvenuto all'et\u00e0 di 24 anni, recitando la sua prima scena con Derrick Pierce per il sito Karups.\nCome attrice, ha lavorato con le case di produzione qualk Evil Angel, Elegant Angel, Devil's Film, Girlfriends Films, 3rd Degree, Pure Taboo, Diabolic, Hard X, Wicked, Girlsway, Sweetheart Video, Adam &amp; Eva, Zero Tolerance, Kink.com e Gender X.\nNel 2020 ha ricevuto le sue prime nomination nel mondo dell'industria del cinema per adulti agli AVN Awards. Nello strsso anno, agli XBIZ Awards ha ricevuto una candidatura al premio \"Best New Starlet\". Nel 2022 sempre agli AVN \u00e8 stata candidata come \"AVN Award for Best Supporting Actress\", mentre agli XBIZ \u00e8 stata premiata come \"Best Acting - Supporting\"."}
{"id": "9309789", "revid": "37401", "url": "https://it.wikipedia.org/wiki?curid=9309789", "title": "Et\u00e0 paleo-babilonese", "text": ""}
{"id": "9309790", "revid": "37401", "url": "https://it.wikipedia.org/wiki?curid=9309790", "title": "Et\u00e0 antico-babilonese", "text": ""}
{"id": "9309791", "revid": "1513836", "url": "https://it.wikipedia.org/wiki?curid=9309791", "title": "Drag Race Espa\u00f1a (seconda edizione)", "text": "La seconda edizione di \"Drag Race Espa\u00f1a\" andr\u00e0 onda in Spagna a partire dal 27 maggio 2022 sulla piattaforma streaming ATRESplayer.\nIl 20 febbraio 2022 vengono annunciate le dodici concorrenti, provenienti da diverse parti della Spagna, in competizione per ottenere il titolo di prossima \"Espa\u00f1a's Next Drag Superstar\".\nConcorrenti.\nLe dodici concorrenti che prendono parte al reality show sono:\nTabella eliminazioni.\nLegenda:"}
{"id": "9309792", "revid": "37401", "url": "https://it.wikipedia.org/wiki?curid=9309792", "title": "Antico Babilonese", "text": ""}
{"id": "9309793", "revid": "37401", "url": "https://it.wikipedia.org/wiki?curid=9309793", "title": "Lingua antico-babilonese", "text": ""}
{"id": "9309794", "revid": "37401", "url": "https://it.wikipedia.org/wiki?curid=9309794", "title": "Periodo antico-babilonese", "text": ""}
{"id": "9309796", "revid": "125984046", "url": "https://it.wikipedia.org/wiki?curid=9309796", "title": "Euroferry Olympia", "text": "Euroferry Olympia \u00e8 un traghetto di propriet\u00e0 della compagnia marittima Grimaldi Lines, entrato in servizio nel 1995. \nIn precedenza \u00e8 stata utilizzata dalla compagnia di navigazione finlandese Finnlines nel Mar Baltico fino a novembre 2013, per poi venire utilizzata nuovo armatore nel Mediterraneo. Il 18 febbraio 2022 sul traghetto \u00e8 scoppiato un grave incendio al largo di Corf\u00f9, che ha parzialmente distrutto la nave e provocato un morto e diversi feriti. Al 21 Febbraio 2022, un passeggero sui 12 dispersi dichiarati \u00e8 stato ritrovato. Il 23 Febbraio, dopo che l'incendio \u00e8 stato domato, i soccorsi hanno trovato un altro corpo senza vita"}
{"id": "9309797", "revid": "37401", "url": "https://it.wikipedia.org/wiki?curid=9309797", "title": "Et\u00e0 medio-babilonese", "text": ""}
{"id": "9309799", "revid": "37401", "url": "https://it.wikipedia.org/wiki?curid=9309799", "title": "Periodo medio-babilonese", "text": ""}
{"id": "9309801", "revid": "37401", "url": "https://it.wikipedia.org/wiki?curid=9309801", "title": "Medio-babilonese", "text": ""}
{"id": "9309802", "revid": "37401", "url": "https://it.wikipedia.org/wiki?curid=9309802", "title": "Lingua medio-babilonese", "text": ""}
{"id": "9309803", "revid": "37401", "url": "https://it.wikipedia.org/wiki?curid=9309803", "title": "Dinastia caldea", "text": ""}
{"id": "9309809", "revid": "37401", "url": "https://it.wikipedia.org/wiki?curid=9309809", "title": "Karduniash", "text": ""}
{"id": "9309810", "revid": "125826951", "url": "https://it.wikipedia.org/wiki?curid=9309810", "title": "Kotomi Ishizaki", "text": ""}
{"id": "9309863", "revid": "844563", "url": "https://it.wikipedia.org/wiki?curid=9309863", "title": "Ni\u0161ki lopta\u010dki podsavez", "text": "La Ni\u0161ki lopta\u010dki podsavez (in cirillico \"\u041d\u0438\u0448\u043a\u0438 \u043b\u043e\u043f\u0442\u0430\u0447\u043a\u0438 \u043f\u043e\u0434\u0441\u0430\u0432\u0435\u0437\"), fu la \"sottofederazione calcistica di Ni\u0161\", una delle 15 in cui era diviso il sistema calcistico del Regno di Jugoslavia.. La dicitura della sottofederazione veniva abbreviata in NLP.\nL'8 marzo 1931, al hotel \"Ruski Car\" di Ni\u0161, alla presenza del delegato e rappresentante della BLP Du\u0161an Spasovi\u0107, viene fondata la \"Ni\u0161ki lopta\u010dki podsavez\". Vi sono 40 delegati da 19 dei 24 club confluiti nella sottofederazione, ovvero quelli di Ni\u0161 (prima ricadenti nella \"Moravska \u017eupa\" della sottofederazione di Belgrado), pi\u00f9 quelli di Kru\u0161evac e di Leskovac, oltre a quelli di Zaje\u010dar, Negotin, Bor e Knja\u017eevac. Quelli di Leskovac, prima ricadenti sotto la sottofederazione di Skopje, si sono uniti di propria volont\u00e0 alla NLP. Dopo 4 giorni, il 12 marzo 1931, viene completata la costituzione dell'ufficio commerciale e penale e viene determinata l'istituzione della \"Kru\u0161eva\u010dka \u017eupa\" e della \"Leskova\u010dka \u017eupa\" per il 29 marzo dello stesso anno.\nI presidenti della NLP furono Bogoljub Petrovi\u0107 (1931\u20131933), Vasa Bukva (1933\u20131934), Agor Agori\u0107 (1934\u20131936), Vlada Zamfirovi\u0107 (1936\u20131940) e \u0110ura Spasi\u0107 (1940\u20131941).\nAlbo d'oro.\nMoravska \u017eupa.\nFino al 1931, i club di questa zona ricadevano sotto la giurisdizione della sottofederazione di Belgrado. I club vincitori della \"Moravska \u017eupa\" (parrocchia della Serbia Moravica) disputavano gli spareggi con le altre parrocchie della BLP per il titolo di \"campione provinciale\".\nNLP indipendente.\nCon la separazione dalla BLP, i vincitori della \"Ni\u0161ki podsavez\" accedevano agli spareggi al campionato nazionale."}
{"id": "9309868", "revid": "89688", "url": "https://it.wikipedia.org/wiki?curid=9309868", "title": "Okayama Korakuen", "text": ""}
{"id": "9309911", "revid": "1444886", "url": "https://it.wikipedia.org/wiki?curid=9309911", "title": "Centrale elettronucleare Enrico Fermi", "text": ""}
{"id": "9309922", "revid": "2179435", "url": "https://it.wikipedia.org/wiki?curid=9309922", "title": "Botteghelle", "text": ""}
{"id": "9309925", "revid": "15756", "url": "https://it.wikipedia.org/wiki?curid=9309925", "title": "Taraxacum sect. Erythrosperma", "text": "La Taraxacum sect. Erythrosperma \u00e8 una sezione di piante angiosperme dicotiledoni del genere \"Taraxacum\" della famiglia delle Asteraceae.\nEtimologia.\nIl nome scientifico della sezione \u00e8 stato definito dai botanici Harald Lindberg (1871-1963) e Gustav Adolf Hugo Dahlstedt (1856-1934) nella pubblicazione \" Acta Florae Sueciae. Stockholm\" ( Acta Fl. Sueciae 1: 36.) del 1921.\nDescrizione.\nHabitus. Le specie di questo gruppo in genere sono piante perenni scapose non molto alte (piccole e gracili). La forma biologica prevalente \u00e8 emicriptofita rosulata (\"H ros\"), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. La riproduzione delle specie di questo genere pu\u00f2 avvenire normalmente per via sessuale oppure anche in modo apomittico.\nRadici. Le radici sono dei fittoni alla fine sempre divisi. Il fittone \u00e8 perenne e quando aumenta in grossezza la sua lunghezza si espande e si contrae alternativamente. Nella radice \u00e8 presente un lattice amaro.\nFusto. La parte aerea vera e propria del fusto \u00e8 assente: dalla parte apicale del rizoma, posto al livello del suolo, emerge direttamente la rosetta basale e uno o pi\u00f9 peduncoli cavi e afilli dell'infiorescenza. La base delle piante \u00e8 avvolta da tuniche persistenti. Le piante di questo gruppo sono alte 3 - 10 cm.\nFoglie. Le foglie sono solamente basali (rosette radicali) con disposizione alterna lungo il caule e appressate al suolo. Il picciolo \u00e8 breve e spesso \u00e8 alato. La lamina ha una forma da oblunga a obovata o oblanceolata. I margini sono profondamente inciso-sfrangiati. Gli apici sono da arrotondati o ottusi. Le facce sono glabre o debolmente villose, colorate di verde-chiaro un po' grigio-pruinose. Larghezza delle foglie: 10 cm.\nInfiorescenza. Le infiorescenze sono composte da diversi singoli capolini peduncolati. I capolini sono formati da un involucro a forma da campanulata a oblunga composto da brattee (o squame) disposte in due serie principali in modo embricato, all'interno delle quali un ricettacolo fa da base ai fiori tutti ligulati. Le squame si dividono in interne ed esterne (queste ultime formano un calice basale all'involucro). Quelle esterne sono disposte su alcune subserie; hanno una forma da ovata a lanceolata; sono distinte e diseguali, in genere sono pi\u00f9 brevi delle brattee interne; nella parte apicale sono caratterizzate dai \"cornetti\" rosso-brunastri, la cui forma \u00e8 utile per distinguere una specie dall'altra; all'antesi spesso sono patenti con margini bordati di bianco (ma non membranoso). Il ricettacolo \u00e8 piano e butterato (alla fine diventa convesso), \u00e8 inoltre nudo, ossia privo di pagliette a protezione della base dei fiori. Larghezza dell'involucro: 10 - 14 mm. Larghezza delle brattee involucrali esterne: 1 - 2 mm.\nFiori. I fiori tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Gli acheni sono piccoli e con una evidente componente rossa. La forma del corpo, variabile da oblanceoloide a obovoide o fusiforme, \u00e8 appiattita, angolosa (con 4 - 12 coste), con cono, becco e pappo finale. La superficie in genere \u00e8 glabra, mentre nella parte superiore (in prossimit\u00e0 del becco) \u00e8 ricoperta da numerosi tubercoli ed aculei. Il cono ha una forma cilindrica ed \u00e8 lungo almeno 1/5 del corpo. ll becco \u00e8 molto fragile ed \u00e8 lungo il doppio del corpo. Il pappo \u00e8 persistente ed \u00e8 formato da numerose (da 50 a 100) setole bianche (peli semplici) disposte su una serie. Dimensioni dell'achenio: lunghezza 2,5 - 3,5 mm; larghezza 1 mm.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Ixeris-Ixeridium-Taraxacum\" clade\". Nel clade \"Ixeris-Ixeridium-Taraxacum\" i primi due generi (\"Ixeris\" e \"Ixeridium\") formano un \"gruppo fratello\", mentre il grande genere \"Taraxacum\" \u00e8 in posizione \"basale\". In posizione intermedia, questo clade include anche il genere \"Askellia\". [La precedente configurazione filogenetica \u00e8 basata sull'analisi di alcune particolari regioni (nrITS) del DNA; analisi su altre regioni (DNA del plastidio) possono dare dei risultati lievemente diversi.]\nI caratteri distintivi per il genere \"Taraxacum\" sono:\nIl genere \"Taraxacum\" \u00e8 composto da numerosi \"stirpi\" o \"aggregati\" (o sezioni tassonomiche) le cui specie differiscono poco una dall'altra. La causa di questa elevata presenza di \"specie collettive\" \u00e8 l'apogamia collegata a processi di poliploidizzazione (spesso sono presenti individui triploidi, tetraploidi, pentaploidi, esaploidi, e oltre). Un altro fattore importante per spiegare le variazioni, oltre alle mutazioni genetiche, \u00e8 l'ibridazione.\nIl successo della diffusione di questo genere (e anche della sua variabilit\u00e0) \u00e8 dato inoltre dal fatto che facilmente le sue specie si adattano ad ogni tipo di habitat (per questo in pi\u00f9 parti sono considerate piante invasive); oltre a questo il \"soffione\", l'organo di supporto per la riproduzione, pu\u00f2 contenere oltre un centinaio di pappi con relativi semi. \nAltre ricerche hanno collegato la maggiore frequenza della comparsa dell'apogamia in gruppi di specie situate in areali fortemente influenzati dall'antropizzazione; viceversa altri gruppi relegati in ambienti naturali pi\u00f9 tranquilli si presentano con minore variabilit\u00e0 e una diploidia pi\u00f9 bassa e costante. Per i motivi sopra esposti questo genere viene pi\u00f9 facilmente descritto attraverso il concetto di \"aggregato\" (o specie collettive o sezioni), piuttosto che attraverso singole specie di difficile definizione. Attualmente (2022) il genere \"Taraxacum\" \u00e8 suddiviso in 50 - 60 sezioni (secondo i vari Autori). In Europa sono presenti 35 sezioni, mentre in Italia sono presenti 16 sezioni (con circa 150 specie).\nI caratteri distintivi per le specie di questa sezione sono:\nElenco delle specie.\nLa sezione di questa voce ha circa 200 - 250 specie (oltre 200 nell'areale Euromediterraneo), delle quali una trentina sono presenti sul territorio italiano:\nSpecie italiane\nLa tabella seguente mette in evidenza alcuni dati relativi all'habitat, al substrato e alla distribuzione di una specie alpina tipica di questo gruppo..\nNota: nella pubblicazione di cui sopra la specie \"T. erythrospermum\" \u00e8 indicata con il nominativo di \"T. laevigatum\" .\nSinonimi.\nSono elencati alcuni sinonimi per questa entit\u00e0:"}
{"id": "9309930", "revid": "1605525", "url": "https://it.wikipedia.org/wiki?curid=9309930", "title": "Jean-Joseph Ader", "text": "Biografia.\nStudi\u00f2 in un seminario nei Paesi Baschi e arriv\u00f2 a Parigi nel 1813 dove segu\u00ec corsi di medicina e diritto.\nHa iniziato la sua carriera letteraria partecipando a numerose pubblicazioni giornalistiche(\"Diable boiteux, Frondeur, Pandore e Mercure du XIXe si\u00e8cle\"). Ha poi avuto numerose controversie con la polizia penitenziaria per i suoi articoli. Nel 1826 fu condannato a cinque giorni di reclusione, contro i tre mesi richiesti per l'articolo anonimo \"Robin des bois\" su \"Le Frondeur\" (che gli fu attribuito); nello stesso anno fond\u00f2 in Belgio il \"Constitutionnel des Pays-Bas\" con Pierre-Fran\u00e7ois Tissot, giornale subito bandito.\nHa fatto parte nel luglio 1830 dei trecento giornalisti e scrittori che redassero gli appelli all'insurrezione per realizzare l'abdicazione della monarchia di Carlo X.\nLe sue opere sono state rappresentate all'Od\u00e9on, al Th\u00e9\u00e2tre de la Porte Saint-Martin e sui pi\u00f9 grandi palcoscenici parigini."}
{"id": "9309931", "revid": "2166030", "url": "https://it.wikipedia.org/wiki?curid=9309931", "title": "\u015eirvanl\u0131 Mehmed R\u00fc\u015fdi Pasci\u00e0", "text": " Fu gran Visir dal 15 aprile 1873 al 15 febbraio 1874."}
{"id": "9309932", "revid": "2161050", "url": "https://it.wikipedia.org/wiki?curid=9309932", "title": "Chierico regolare", "text": ""}
{"id": "9309935", "revid": "2121138", "url": "https://it.wikipedia.org/wiki?curid=9309935", "title": "Dendraleni", "text": "I dendraleni o [\"n\"]dendraleni sono composti organici aciclici contenenti \"n\" doppi legami con coniugazione incrociata. \nIl nome \"dendralene\" deriva dall'unione delle parole \"dendrimero\", \"lineare\" e \"alchene\". I dendraleni pi\u00f9 complessi hanno attratto l'interesse dei ricercatori dato che permettono di ottenere una vasta gamma di composti organici partendo da precursori relativamente semplici, principalmente tramite reazioni di cicloaddizione Diels-Alder. Gli analoghi ciclici dei dendraleni sono chiamati radialeni.\nSintesi.\nIl [3]dendralene (2-vinilbutadiene) fu preparato per la prima volta nel 1955 tramite pirolisi di un triacetato:\nIl composto reagisce con due equivalenti di anidride maleica tramite cicloaddizione tandem Diels-Alder:\nSi conoscono varie procedure per ottenere [3]dendraleni sostituiti, a partire da alleni, o con una Reazione di Horner-Wadsworth-Emmons, o una reazione di accoppiamento incrociato, o da carbonati allilici.\nIl [4]dendralene (3,4-dimetilene-esa-1,5-diene) fu ottenuto per la prima volta nel 1962, ma fu isolato e purificato solo nel 1985. Una sintesi recente del [4]dendralene parte dal cloroprene. Questo composto viene convertito in un reattivo di Grignard con magnesio metallico; la successiva reazione con cloruro di rame(I) forma un intermedio organo-rame che per dimerizzazione produce il dimero del butadiene detto [4]dendralene.\nI composti [5]-, [6]- e [8]dendralene furono ottenuti per la prima volta nel 2000; il [7]dendralene nel 2009. Nel 2016 sono stati descritti \ni dendraleni da [9] a [12].\nPropriet\u00e0 e reattivit\u00e0.\nIn genere le propriet\u00e0 chimiche e fisiche degli [\"n\"]dendraleni mostrano un comportamento alternato a seconda che \"n\" sia pari o dispari. La stabilit\u00e0 dei dendraleni aumenta al crescere delle dimensioni, ma quelli con \"n\" dispari sono meno stabili di quelli con \"n\" pari. Ad esempio si \u00e8 osservato che quelli con \"n\" = 3, 5 e 7 posti in fiale sigillate a 25 \u00b0C mostrano un tempo di dimezzamento di 10, 25 e 63 ore, mentre quelli con \"n\" = 4, 6 e 8 dopo un mese non avevano sostanzialmente reagito.\nNegli [\"n\"]dendraleni (\"n\" = 4-12) lo spettro di assorbimento UV-visibile mostra un unico massimo di assorbimento a circa 215 nm, molto vicino a quello del butadiene, indicando che queste strutture si comportano come una serie di gruppi butadiene isolati. I valori di assorbivit\u00e0 molare del massimo di assorbimento non aumentano regolarmente ma in modo alternato.\nI dendraleni con numero dispari di unit\u00e0 alchene mostrano una maggior reattivit\u00e0 in reazioni di Diels-Alder rispetto a quelli con \"n\" pari. Questa differenza di reattivit\u00e0 tende a scomparire al crescere di \"n\", ed \u00e8 stata attribuita alle diverse percentuali di conformeri gauche/anti assunte dai gruppi butadiene al crescere di \"n\".\nReazioni.\nI dendraleni danno luogo facilmente a reazioni Diels-Alder con semplici dienofili, dando la possibilit\u00e0 di sintetizzare rapidamente molecole complesse. Sono stati pubblicati numerosi schemi di reazione, dei quali solo alcuni sono citati in queste note.\nAd esempio, il [4]dendralene d\u00e0 una reazione Diels-Adler tandem con il dienofilo \"N\"-metilmaleimmide (NMM). A seconda delle condizioni si possono ottenere percorsi di reazione differenti. Il dendralene 1 pu\u00f2 reagire con due equivalenti di NMM formando il monoaddotto 3. In altre condizioni 1 reagisce con tre equivalenti di NMM e la reazione procede fino ai triaddotti 2a e 2b."}
{"id": "9309938", "revid": "125828219", "url": "https://it.wikipedia.org/wiki?curid=9309938", "title": "Stampa musicale", "text": ""}
{"id": "9309948", "revid": "125828349", "url": "https://it.wikipedia.org/wiki?curid=9309948", "title": "Il sapore della vendetta (Abercrombie)", "text": "Il sapore della vendetta \u00e8 un romanzo \"stand alone\" collegato alla trilogia fantasy de \"La Prima Legge\" (\"The First Law\") dello scrittore britannico Joe Abercrombie. Il romanzo \u00e8 stato pubblicato nel Regno Unito da Gollancz nel 2009 e in seguito tradotto in italiano e pubblicato nel 2014.\nTrama.\nIl sapore della vendetta si svolge tre anni dopo gli eventi de La prima legge in Stiria, una terra formata da citt\u00e0-stato in perenne guerra tra di loro che ricorda l'Italia pre-rinascimentale (anche per i diversi riferimenti all'architettura e al clima temperato).\nMonzcarro \"Monza\" Murcatto \u00e8 la famigerata capo della compagnia mercenaria de Le Mille Spade e ha appena chiuso una campagna vittoriosa al servizio del potente Granduca Orso di Talins, diventando ricca e suo malgrado molto popolare. Orso decide di sbarazzarsi dunque di lei e del fratello Benna, braccio destro di Monza e suo fedelissimo e abile consigliere, sgozzando il primo e lanciando la seconda gi\u00f9 per una scarpata dal palazzo. Sfortunatamente per Orso, Monza sopravvive alla caduta.\nOra il Serpente di Talins vuole vendetta contro i sette responsabili dell'assassinio del fratello e del tradimento nei suoi confronti: La guardia del corpo di Orso Gobba, il suo banchiere Mauthis, il generale dei suoi eserciti Ganmark, il suo infido secondo in comando Fedele Carpi, i suoi figli il principe Ario e il conte Foscar, e infine lo stesso Orso.\nPer l'impresa si avvale dell'aiuto di uno strano carnevale d'emarginati: Caul Brivido, un uomo del Nord che cerca di ricominciare da capo dopo aver combattuto di fianco a Mastino e Novedita il Sanguinario nei precedenti capitoli della saga; Ghigno, un ex detenuto ossessionato dai numeri che spera solo di tornare un giorno in carcere; Castor Morveer, tanto sbruffone quanto pratico d'avvelenamenti, che viaggia assieme alla sua assistente Day; Shylo Vitari, una ex Pratico che aveva lavorato lo storpio nella difesa di Dragoska; e ultimo, ma non meno importante, l'amabile canaglia e ubriacone Nicomo Cosca, ex capo delle Mille Spade a suo tempo tradito e spodestato proprio dai fratelli Monzcarro.\nLungo la strada, non solo uccidono i loro obiettivi, ma avvelenano un'intera banca piena di persone a Westport, radono al suolo un bordello a Sipani e giocano un ruolo non da poco nel destino della Stiria nel suo insieme. Prima che Monza uccida finalmente lo stesso duca Orso, questi rivela che le sue paure erano fondate e Benna stava davvero progettando di usurparlo all'insaputa di Monza.\nNel frattempo, varie sottotrame intrecciano la sanguinosa vendetta violenta di Monza: se i grandi e immortali maghi Bayaz e Khalul continuano le loro macchinazioni sulla grande scacchiera della Stiria rimanendo nell'ombra, e si completa la trasformazione morale di Caul Brivido da simpatico ottimista in quell'assassino a sangue freddo che conosceremo meglio in Heroes, attraverso i flashback di Monza apprendiamo che la sua reputazione di macellaio di innocenti non era poi cos\u00ec fondata, mentre lo erano le voci di un rapporto incestuoso col fratello. Infine, nella trama compara un misterioso assassino chiamato Shenkt, probabilmente un Mangiatore, che sembra un battitore libero e vuole utilizzare Monza per vendicarsi contro Bayaz.\nAlla fine, Monza piuttosto inaspettatamente diventa Granduchessa di Talins proprio come aveva pianificato Benna, e in un secondo momento Shenkt, libera con disprezzo Brivido (all'ultimo s'era ribellato cercando d'assassinarla) che se ne torna al Nord, e assiste alla nuova ascesa di Cosca (supportato da Ghigno) come capo del famigerato gruppo di mercenari."}
{"id": "9309956", "revid": "2166030", "url": "https://it.wikipedia.org/wiki?curid=9309956", "title": "Mehmed Sad\u0131k Pasci\u00e0", "text": "conservatore e membro del senato. Fu Gran Visir dal 18 aprile 1878 al 28 maggio 1878. Fu nominato governatore dell'Eyalet di Aidin per due vole il 24 ottobre 1870 ed il 30 giugno 1872, per tre volte ministro delle finanze (dal 18 febbraio 1869 al 8 agosto 1870, dal 22 settembre 1871 al 13 novembre 1871 e dal 13 agosto 1872 al 16 febbraio 1873). Il 12 giugno 1878 fu nominato governatore del Vilayet dell'Arcipelago dove rimase in carica per 3 anni, dopo il suo licenziamento fu costretto a viviere fino alla sua morte a Lemno."}
{"id": "9309961", "revid": "363629", "url": "https://it.wikipedia.org/wiki?curid=9309961", "title": "Madame Restell", "text": "Biografia.\nPrimi anni di vita.\nAnn Trow nacque nel 1812 a Painswick, in Inghilterra, da un operaio di nome John e (Mary) Ann Lewis. Al quindicesimo anno di et\u00e0, la Trow inizi\u00f2 a lavorare come domestica in una famiglia di macellai.\nAll'et\u00e0 di sedici anni, Ann spos\u00f2 Henry Sommers, un sarto del Wiltshire che soffriva di alcolismo e da cui ebbe una figlia di nome Caroline.\nDopo tre anni vissuti in Inghilterra, la Trow e suo marito emigrarono a New York nel 1831, dove Sommers mor\u00ec di tifo nel 1833. Anche il fratello di Ann, Joseph Trow, era emigrato a New York, e lavorava come commesso in una farmacia. Ann continu\u00f2 a coltivare un vivo interesse per la salute delle donne.\nCarriera.\nQuando il marito mor\u00ec, la Trow fu costretta a guadagnarsi da vivere come sarta e ostetrica. Stando a quando dichiarava, Ann aveva viaggiato in Europa per apprendere le basi dell'ostetricia assieme a un medico francese di nome Madame Restell. Tuttavia, gli storici ritengono che questa fosse una farsa inventata da Ann e il fratello Joseph come mero pretesto per convalidare gli interessi della donna verso l'ostetrica e la salute delle donne.\nAnn si rispos\u00f2 nel 1836 con Charles Lohman, un immigrato di origini russe e tedesche che, in passato, aveva lavorato nel settore della stampa. Mentre stava con Madame Restell, Lohman faceva il tipografo per il \"New York Herald\". Lohman era un radicale e libero pensatore, amico e collega di George Matsell, l'editore della rivista radicale \"Free Inquirer\". Matsell e Lohman pubblicarono \"Moral Physiology\" (1831) di Robert Dale Owen e \"The Fruits of Philosophy\" (1832) di Charles Knowlton.\nUtilizzando il soprannnome \"Madame Restell\", la donna inizi\u00f2 a vendere medicine brevettate, nonch\u00e9 polveri e pillole (probabilmente realizzate da lei assieme al fratello e il nuovo marito Charles Lohman) dalle presunte propriet\u00e0 contraccettive. Madame Restell distribuiva questi prodotti via posta, e visitava i suoi pazienti a domicilio. Dal momento che i farmaci non davano i risultati sperati, Madame Restell e il marito iniziarono a svolgere interventi chirurgici (questo sebbene i due coniugi non avessero mai avuto alcuna formazione in chirurgia), che era una pratica pi\u00f9 redditizia (e, nel caso fosse esercitata illegalmente, costringeva il colpevole a rispondere ad una pena analoga a quella a cui era sottoposto colui che somministrava farmaci illeciti). Per permettere ai suoi pazienti di abortire, la levatrice si serviva di rimedi a base di ergot, calomelano, aloe, elleboro nero, e altre erbe che si pensava potessero turbare l'apparato digerente e quindi indurre le donne a partorire. In altri casi, Madame Restell procedeva con la rottura del sacco amniotico, la dilatazione della cervice (travaglio prematuro), o la decapitazione dell'utero.\nMadame Restell si definiva un \"medico donna\", e pubblicizzava la sua attivit\u00e0 sull\"Herald\" e il \"New York Times\". Lei e il compagno lavoravano in una grande villa in arenaria marrone all'angolo nord-est tra la Quinta e la cinquantaduesima strada.\nNel 1840, una paziente di nome Maria Purdy accus\u00f2 Madame Restell di averle fatto venire la tubercolosi nel corso di un aborto. La stampa si accan\u00ec contro la levatrice definendola \"un mostro di forma umana\" e di aver commesso delle empiet\u00e0. Madame Restell disse di essere disposta a cedere del denaro a chiunque potesse provare che i suoi metodi erano pericolosi. Sebbene fosse stata dichiarata colpevole, il suo appello ribalt\u00f2 il verdetto. \nMary Applegate era una donna con un amante che era stata mandata da Madame Restell da Filadelfia dal suo partner illecito. Quest'ultimo aveva fatto in modo che Madame Restell adottasse il bambino. Applegate non era a conoscenza di questo accordo fino a quando, tornata a Filadelfia, venne accolta freddamente dal suo ex amante. Applegate ritorn\u00f2 da Madame Restell per sapere che fine avesse fatto il figlio, ma Madame Restell asser\u00ec di non sapere nulla di lui. In seguito a queste accuse, pubblicazioni come il \"New York Medical and Surgical Reporter\" condannarono Madame Restell.\nNel 1841, una tabaccaia di nome Mary Rogers fu trovata morta nel fiume Hudson. Secondo i giornali, perse la vita forse a causa di un aborto praticato da Madame Restell.\nMadame Restell ottenne la cittadinanza statunitense nel 1854.\nSecondo quanto riporta qualcuno, i principali clienti di Madame Restell erano \"donne povere e ignoranti\" della Nuova Inghilterra e del Connecticut. Le prove fornite in un caso di inadempienza del 1854 in cui era coinvolta la donna, lasciano intendere che Madame Restell e suo marito avessero una clientela regolare e che si facessero pagare tra i 50 e i 100 dollari per ogni aborto. Prima del 1845, anno in cui gli aborti divennero illegali a New York, Madame Restell faceva spendere delle somme di denaro che erano direttamente proporzionali al ceto sociale dei suoi pazienti. Molti dei pazienti pi\u00f9 facoltosi, versarono quote di denaro pari a 1.000 dollari alla levatrice.\nNel periodo in cui Madame Restell inizi\u00f2 a fare l'ostetrica, gli aborti erano illegali solo se avvenivano chirurgicamente, e questo quando il feto raggiungeva all'incirca il quarto mese di vita, e dava quindi i primi segni di vita. La visibilit\u00e0 di cui godeva Madame Restell port\u00f2 all'emergere di emulatori concorrenti che praticavano anch'essi gli aborti. Alcuni venditori ambulanti di Boston, Filadelfia e altre citt\u00e0 che erano venuti a conoscenza del successo delle medicine di Madame Restell, iniziarono anch'essi a vendere delle pillole simili a quelle della levatrice di New York.Nel 1847, Madame Restell venne nuovamente accusata di aver eseguito un altro aborto. Una domestica di nome Maria Bodine venne inviata a Madame Restell dal suo maestro affinch\u00e9 abortisse. L'ostetrica asser\u00ec che il feto di Bodine aveva raggiunto uno stadio troppo avanzato per abortire, ma il maestro insistette affinch\u00e9 lei procedesse con l'intervento, e fu disposto a pagarla a caro prezzo. Dopo l'operazione, Bodine si ammal\u00f2, e quando fu visitata dal suo medico fu costretta ad ammettere di aver abortito. Madame Restell venne quindi processata. I difensori di Madame Restell giudicarono Bodine una donna \"facile\" e le cui ferite erano causate da una sifilide, e non da un'operazione chirurgica fallimentare di Madame Restell; gli avvocati di Bodine definirono Madame Restell un'incompetente e senza Dio. Madame Restell perse la causa, e fu costretta a trascorrere un anno nel carcere di Blackwell's Island con l'accusa di reato minore. Dopo aver scontato la pena, Madame Restell concentr\u00f2 i suoi sforzi sulla gestione della pensione di sua propriet\u00e0 e sulla produzione di pillole. Decise inoltre di non procedere pi\u00f9 con gli aborti tramite gli interventi chirurgici.\nNel 1855, Frederica Medinger, un'immigrata tedesca, si rivolse a Madame Restell per alloggiare da lei fino al giorno in cui sarebbe nato suo figlio. Stando alla testimonianza di Medinger, Madame Restell le avrebbe dato sei delle sue pillole abortive durante il parto. Il giorno seguente, quando si accorse della sparizione del neonato, avrebbe chiesto a Madame Restell dove si trovava, e quest'ultima avrebbe dichiarato che era scomparso. Accusata dalla donna di rapimento e di essere troppo avida, Madame Restell fin\u00ec in tribunale, ma Medinger non si present\u00f2 all'appello. Molti pensavano che Madame Restell l'avesse pagata per aver abbandonato il caso. Madame Restell venne assolta, ma della donna e del bambino non si sent\u00ec pi\u00f9 parlare. Si presume che il bambino fosse stato adottato da sconosciuti per volont\u00e0 di Madame Restell.\nLa fama di ostetrica.\nIl numero degli ostetrici a New York dell'epoca era tale che l'American Medical Association lanci\u00f2 una campagna contro gli aborti nel 1857; nel corso della stessa, Madame Restell, che era l'ostetrica pi\u00f9 nota del periodo, venne considerata un soggetto pericoloso. Nello stesso periodo, la parola \"Madame Restellism\" (che fa chiaramente riferimento a Madame Restell) divenne un eufemismo di \"aborto\". I cambiamenti delle leggi a New York resero la levatrice oggetto di persecuzioni da parte di coloro che volevano porre fine alla pratica dell'aborto.\nMadame Restell divenne cos\u00ec famosa in tutta New York che le notizie dei suoi processi furono pubblicate sul \"New York Times\" e sulla \"National Police Gazette\", e anche le principali testate di altre citt\u00e0 statunitensi ed europee parlavano di lei. Enoch E. Camp e George Wilkes della \"Gazette\" dedicarono articoli in cui venivano approfonditi nel dettaglio i casi di furto, aborto e stupro in cui sembrava coinvolta la donna. La \"Gazette\" affermava anche che, oltre ad eseguire aborti, Madame Restell era la principale ragione per cui vi erano molti bambini abbandonati nelle strade di New York. Nel primo articolo che condannava Madame Restell, pubblicato sul \"New York Sunday Morning News\" il 7 luglio 1839 e scritto dal conservatore Samuel Jenks Smith, viene asserito che i suoi affari \"... colpiscono alla radice tutto l'ordine sociale\". Stando a Smith, i medici credevano che Madame Restell praticasse un lavoro pericoloso \"impossibile da svolgere senza mettere in pericolo la vita dei pazienti\". Altri giudicavano \"peccaminoso\" il lavoro di Madame Restell, e qualcuno giunse a soprannominarla \"la donna pi\u00f9 malvagia di New York\". Inoltre, le guide turistiche della citt\u00e0 parlavano di lei. \nAnche quando i suoi guadagni si ridussero a causa delle polemiche a lei rivolte, la pessima reputazione di Madame Restell rimase inalterata.\nLa notoriet\u00e0 di Madame Restell fu all'origine di una serie di dibattiti sul tema dell'aborto negli USA che vennero temporaneamente oscurati a causa della guerra di secessione americana (1861-1865). Infatti, nel corso del conflitto, Madame Restell riusc\u00ec a rimettere in piedi i suoi affari.\nL'inganno di Comstock.\nL'ispettore postale Anthony Comstock era un influente riformatore morale, che cerc\u00f2 di regolamentare l'attivit\u00e0 sessuale e il modo stesso di pensare al sesso all'interno della societ\u00e0. Considerava pornografica qualsiasi informazione sulla prevenzione o l'interruzione di una gravidanza. Nel 1873, il Congresso degli Stati Uniti eman\u00f2 la legge Comstock, che rendeva illegale il discutere o il distribuire qualsiasi cosa considerata oscena dal governo. La violazione di queste leggi era punibile dai sei mesi a cinque anni di carcere e con una sanzione dai 100 ai 2000 dollari.\nNel 1878, Comstock si present\u00f2 nella sede di Madame Restell facendosi passare per un cliente in cerca di pillole anticoncezionali. Il giorno seguente, la polizia giunse sul posto e arrest\u00f2 la donna che fu obbligata a pagare una cauzione di 1.000 dollari. Pare che Madame Restell avesse tirato fuori dalla sua borsetta 10.000 dollari da dare in cauzione al giudice, ma ci\u00f2 venne giudicato irregolare, e fu pertanto costretta a pagare un garante.\nMadame Restell aveva accumulato un'immensa fortuna. Disponeva infatti di diversi appezzamenti di terreno, fra cui una villa stravagante, ottimi esemplari di cavalli, carrozze e abiti di seta. \nMorte.\nDurante una mattina del 1878, una cameriera ritrov\u00f2 il corpo esanime di Madame Restell nella vasca da bagno della sua villa. Stando alle fonti, la levatrice si era tolta la vita il primo giorno di aprile di quell'anno tagliandosi la gola.\nAlla sua morte, si scopr\u00ec che disponeva di un patrimonio compreso fra i 500.000 e i 600.000 dollari (corrispondenti rispettivamente a 12,4 milioni e 14,9 milioni di dollari odierni).\nMadame Restell \u00e8 oggi sepolta nel cimitero di Sleepy Hollow."}
{"id": "9309965", "revid": "827882", "url": "https://it.wikipedia.org/wiki?curid=9309965", "title": "Restell", "text": ""}
{"id": "9309966", "revid": "1444886", "url": "https://it.wikipedia.org/wiki?curid=9309966", "title": "Centrale elettronucleare Caorso", "text": ""}
{"id": "9309969", "revid": "827882", "url": "https://it.wikipedia.org/wiki?curid=9309969", "title": "Ann Trow Lohman", "text": ""}
{"id": "9309971", "revid": "736476", "url": "https://it.wikipedia.org/wiki?curid=9309971", "title": "Mark Kondratjuk", "text": ""}
{"id": "9309974", "revid": "1444886", "url": "https://it.wikipedia.org/wiki?curid=9309974", "title": "Centrale elettronucleare Latina", "text": ""}
{"id": "9309981", "revid": "125876597", "url": "https://it.wikipedia.org/wiki?curid=9309981", "title": "Kocher Nero", "text": "Il Kocher Nero \u00e8 un fiume tedesco che nasce nel territorio del comune di Oberkochen e dopo un breve percorso si unisce al Kocher Bianco per formare il fiume Kocher.\nCorso.\nIl Kocher Nero attraversa la citt\u00e0 di Oberkochen, dove affluisce alla sua destra il ruscello Kocher Rosso. Viene poi alimentato dal Katzenbach. Quest\ua78cultimo scorre, in parte intubato, dopo un breve tratto come \"Zollbach\" presso il ponte della stazione ferroviaria in un canale per mulini vicino al Kocher Nero. Circa mezzo chilometro dopo sfocia anche nel centro della citt\u00e0, a pochi passi dal riflusso nello stesso canale. \nNel quartiere di Aalen, Unterkochen, il Kocher Nero si unisce al Kocher Bianco. La confluenza nel 2015 fu riportata alle origini (rinaturalizzata) e spostata di circa 100\u00a0m verso nordest. Col\u00e0, dove oggi il Kocher Nero scorre verso est, il Kocher Bianco va verso est fino alla trasformazione. "}
{"id": "9309982", "revid": "1444886", "url": "https://it.wikipedia.org/wiki?curid=9309982", "title": "Centrale elettronucleare Garigliano", "text": ""}
{"id": "9309984", "revid": "6923", "url": "https://it.wikipedia.org/wiki?curid=9309984", "title": "Christian Rozeboom", "text": "Carriera.\nLos Angeles Rams.\nRozeboom firm\u00f2 con i Los Angeles Rams dopo non essere stato scelto nel Draft NFL 2020. Fu svincolato il 5 settembre 2020 e rifirm\u00f2 il giorno successivo con la squadra di allenamento. Il 18 gennaio 2021 firm\u00f2 un nuovo contratto con i Rams. Fu svincolato il 31 agosto 2021 alla fine del training camp.\nKansas City Chiefs.\nRozeboom firm\u00f2 con la squadra di allenamento dei Kansas City Chiefs il 1\u00ba settembre 2021. Fu promosso nel roster attivo il 24 ottobre 2021, per la gara della settimana 7 contro i Tennessee Titans e fece il suo debutto nella NFL giocando principalmente negli special team. Nella partita fece registrare un tackle.\nLos Angeles Rams.\nIl 2 novembre 2021, Rozeboom rifirm\u00f2 con i Los Angeles Rams. Concluse la stagione regolare con 10 presenze, una con i Chiefs e nove con i Rams. Il 13 febbraio 2022 scese in campo da subentrato nel Super Bowl LVI dove i Rams batterono i Cincinnati Bengals 23-20."}
{"id": "9309987", "revid": "69794", "url": "https://it.wikipedia.org/wiki?curid=9309987", "title": "Luigi Franchi di Pont", "text": "Biografia.\nAvvocato, fondatore della Reale Societ\u00e0 Ginnastica di Torino, si impegn\u00f2 attivamente nel rinnovamento del sistema scolastico subalpino dell'epoca.\nFu Deputato del Regno di Sardegna in tre legislature."}
{"id": "9309988", "revid": "69794", "url": "https://it.wikipedia.org/wiki?curid=9309988", "title": "Rodolfo Obermann", "text": ""}
{"id": "9310002", "revid": "62748", "url": "https://it.wikipedia.org/wiki?curid=9310002", "title": "Beijing Auto Museum", "text": "Il Beijing Auto Museum \u00e8 un museo situato a Pechino in Cina.\nDescrizione.\nInaugurato nel 2011, con una superficie di 50 000 m\u00b2 distribuiti su 5 piani, \u00e8 il pi\u00f9 grande museo dell'auto in Cina.\nLa costruzione dell'edificio museale ha avuto inizio nel 2006, venendo completato nel 2010. \u00c8 stato ufficialmente aperto al pubblico nel 2011.\nIl 18 maggio 2019, il museo \u00e8 stato insignito dalla \"Chinese Museum Association\" del premio come \"museo pi\u00f9 innovativo della Cina\".\nNel 2014 la collezione comprendeva 80 autovetture. Tuttavia, molte delle automobili presenti nella collezione sono delle repliche."}
{"id": "9310003", "revid": "1124164", "url": "https://it.wikipedia.org/wiki?curid=9310003", "title": "Fontana del Vagine", "text": "La fontana del V\u00e0gine, detta anche del Vasine \u00e8 la pi\u00f9 antica di Bergamo indicata gi\u00e0 in epoca romana, posta sulla via omonima della parte alta della citt\u00e0, dietro il grande complesso dell'antico monastero di Sant'Agata poi carceri di Bergamo.\nStoria.\nLa citt\u00e0 di Bergamo \u00e8 ricca di fontane, alcune presenti gi\u00e0 in epoca romana. Vi erano importanti sorgenti la cui acqua veniva convogliata in acquedotti perch\u00e9 venissero alimentate le numerose fontane. L'abbondanza di acqua ha consentito lo sviluppo della cittadina gi\u00e0 in epoca celtica. \nNel XIII secolo vi \u00e8 documentata la presenza di diciassette fontane, cos\u00ec che ogni quartiere o vicinia, fosse servito dal servizio idrico. Tra le fontane quella originariamente detta \u201cfons opacinus\u201d, fonte di tramontana, perch\u00e9 rivolta a nord ovest, in prossimit\u00e0 delle antiche mura romaniche, poi detta del V\u00e0gine, d'epoca romana \u00e8 sicuramente la pi\u00f9 antica di Bergamo. L'acqua della fontana proveniva dalla via Salvecchio.\nL'accento, volutamente posto sulla lettera a, solo in epoca moderna, trasformando foneticamente una parola dal comune accento parossitono a quello proparossitono per ovviare al riferimento all'organo genitale femminile, o diversamente al vagine, nome dato alle custodie o foderi delle spade, e il territorio bergamasco era infatti ricco di produzione di spade. Difficile supporre che in prossimit\u00e0 si fabbricassero foderi in cuoio per lame non essendoci fonti documentata. La nuova scelta fonetica non presenta quindi corrispondente significato, come invece raccontato da antiche leggende.\nCirca il toponimo vi sono differenti indicazioni leggendarie. Si tramanda che in epoca romana vi venissero immersi per pochi secondi, i neonati di sesso maschile e che una volta fatti riemergere avessero dovuto emettere un \u00abvagito\u00bb, da questo il nome, se il bambino non avesse pianto sarebbe stato considerato fragile quindi non idoneo alla vita militare, cosa considerata molto importante durante l'impero romano, in quanto necessitava sempre di un ricambio di militari che fossero sempre forti e vigorosi nella legione, quindi una selezione che doveva essere forzatamente naturale. \nIn epoca successiva la fontana pare che ebbe una funzione differente, si riteneva infatti che fosse quell'acqua quasi miracolosa o almeno ben augurante per le giovani spose o le donne sterili che desideravano avere un figlio. Queste donne si immergevano nella fontana cos\u00ec che fosse propiziata la salute della propria prole e la loro fertilit\u00e0, per questo motivo si avvicinavano alla fontana anche donne provenienti da localit\u00e0 vicine. Tutto questo comprometteva la purezza dell'acqua, che obbligava gli amministratori comunali a emanare continui decreti per il controllo delle sue acque. Vi \u00e8 un'ordinanza del 1248 che indicava gli orari a cui era autorizzato l'approvvigionamento delle acque e le modalit\u00e0 di raccolta nonch\u00e9 la chiusura della cancellata.\nSi consideri diversamente che il luogo, piuttosto defilato dal centro cittadino avesse invece il nome derivasse proprio dall'attivit\u00e0 di numerose prostitute presenti proprio per l'abbondanza di militari posti a guardia delle vicine carceri di Sant'Agata.\nLa fontana, posta presso le antiche mura cittadine, risalenti al 908, \u00e8 documentata almeno dal 955,e si trova sul retro dell'antico monastero teatino di Sant'Agata soppresso nel 1797 dopo l'occupazione napoleonica e adibito a carcere dal 1802 fino al 1978.\nDescrizione.\nLa fontana si presentava del XII secolo, secondo quanto indicato da Mos\u00e8 del Brolo nel suo \u201cLiber pergaminus\u201d, con le pareti e la volta completamente rivestite in marmo, e per la cura dell'acqua, che il comune voleva mantenere salubre, era completa di quattro secchi in rame che permettevano la raccolta delle acque cos\u00ec che non fossero contaminate, proibendo l'uso di altri differenti contenitori.\nIl grande arco che conteneva la fontana incassato nel paramento murario, si presentava in uno stato di grave abbandono, fino ai lavori di ripristino attuati nel 1984 e protetto da una cancellata ferrea. Originariamente la fontana era completa di un serbatoio e di un lavatoio, alle sue acque potevano abbeverarsi anche i cavalli, acque che per\u00f2 si sono perse nel tempo."}
{"id": "9310005", "revid": "6923", "url": "https://it.wikipedia.org/wiki?curid=9310005", "title": "Varicocele pelvico", "text": "La sindrome da congestione pelvica, \u00e8 una sindrome in cui le vene pelviche e la vena ovarica appaiono ingrossate. La condizione pu\u00f2 causare dolore cronico, come un dolore sordo costante, che pu\u00f2 peggiorare in posizione eretta, dopo aver passato molto tempo seduti o durante il ciclo mestruale. Pu\u00f2 causare anche dolore alle gambe o alla parte bassa della schiena.\nMolte sono le probabili cause, tra queste vi possono essere sia l'assenza di valvole nella vena ovarica (o la presenza di valvole difettose), cos\u00ec come alcune compressioni venose (ad esempio la Sindrome di May Thurner o Sindrome dello schiaccianoci).\nSi ritiene che la presenza di estrogeni sia coinvolta nel meccanismo, la condizione pu\u00f2 quindi apparire o peggiorare durante la gravidanza. La diagnosi pu\u00f2 essere supportata dall'ecografia, dalla TC o dalla risonanza magnetica.\nSi stima che circa il 30% delle donne in et\u00e0 riproduttiva ne sia affetto e che sia la causa di circa un terzo dei casi di dolore pelvico cronico. Mentre l'insufficienza venosa pelvica \u00e8 stata identificata negli anni '50 dell'Ottocento, solo negli anni '40 \u00e8 stata collegata al dolore pelvico.\nSintomi.\nLe donne con questa condizione avvertono un dolore costante che pu\u00f2 essere sordo e dolorante, o occasionalmente pi\u00f9 acuto. Il dolore peggiora alla fine della giornata e dopo lunghi periodi in piedi e chi ne soffre trova sollievo quando si sdraia. Il dolore \u00e8 peggiore durante o dopo il rapporto sessuale e pu\u00f2 peggiorare appena prima dell'inizio del periodo mestruale.\nLe donne con varicocele pelvico hanno un utero pi\u00f9 grande e un endometrio pi\u00f9 spesso. Il 56% delle donne manifesta alterazioni cistiche alle ovaie e molte riferiscono altri sintomi, come dismenorrea, mal di schiena, perdite vaginali, gonfiore addominale, sbalzi d'umore o depressione e affaticamento.\nDiagnosi.\nLa diagnosi pu\u00f2 essere effettuata mediante esami ecografici, una TAC o una risonanza magnetica. L'ecografia \u00e8 lo strumento diagnostico pi\u00f9 comunemente utilizzato. Alcune ricerche hanno suggerito che l'ecografia duplex transvaginale \u00e8 il miglior test per il varicocele pelvico.\nTrattamento.\nLe prime opzioni di trattamento includono farmaci antidolorifici con farmaci antinfiammatori non steroidei e la soppressione della funzione ovarica.\nIl trattamento pi\u00f9 avanzato include una procedura minimamente invasiva eseguita da un radiologo interventista. Questa procedura minimamente invasiva comporta l'arresto del sangue all'interno delle vene varicose pelviche utilizzando una procedura minimamente invasiva chiamata embolizzazione diretta da catetere. La procedura raramente richiede un pernottamento in ospedale e di solito viene eseguita in regime ambulatoriale e viene eseguita utilizzando anestetico locale e sedazione moderata. I pazienti riferiscono una percentuale di successo dell'80%, misurata dalla quantit\u00e0 di riduzione del dolore sperimentata.\nIn casi di varicocele pelvico causato da compressioni quali sindrome dello schiaccianoci e sindrome di May-Thurner \u00e8 tuttavia indicato prendere in considerazione l'intero quadro clinico perch\u00e9 eventualmente l'embolizzazione potrebbe essere controindicata."}
{"id": "9310008", "revid": "436907", "url": "https://it.wikipedia.org/wiki?curid=9310008", "title": "Are You There", "text": "Are You There \u00e8 il primo album in studio del tastierista polacco Micha\u0142 \u0141apaj, pubblicato il 16 luglio 2021 dalla Mystic Production."}
{"id": "9310015", "revid": "1821847", "url": "https://it.wikipedia.org/wiki?curid=9310015", "title": "Carlo Cavalli (1888-1923)", "text": "Biografia.\nFu Deputato del Regno d'Italia nella XXV legislatura, eletto nel Collegio elettorale di Bergamo."}
{"id": "9310026", "revid": "2202871", "url": "https://it.wikipedia.org/wiki?curid=9310026", "title": "Museo di storia della psichiatria - Padiglione Lombroso", "text": ""}
{"id": "9310027", "revid": "2202871", "url": "https://it.wikipedia.org/wiki?curid=9310027", "title": "Padiglione Lombroso", "text": ""}
{"id": "9310036", "revid": "327094", "url": "https://it.wikipedia.org/wiki?curid=9310036", "title": "Collezione Spallanzani", "text": "La Collezione Spallanzani \u00e8 la raccolta privata allestita dallo scienziato Lazzaro Spallanzani nella casa di famiglia a Scandiano (Reggio Emilia), acquistata nel 1799 dal Comune di Reggio Emilia e conservata dal 1830 a Palazzo dei Musei con la denominazione di Museo Spallanzani.\nStoria.\nLazzaro Spallanzani, direttore a Pavia del Museo di Storia Naturale dell\u2019Universit\u00e0, aveva allestito nella propria residenza di Scandiano una collezione privata, frutto di raccolte effettuate durante i suoi numerosi viaggi, di acquisti e di scambi con altri naturalisti. \nAlla sua morte, nel 1799, la collezione viene acquistata dal Municipio di Reggio Emilia per farne un Gabinetto di Storia Naturale ad uso delle scuole, unitamente agli arredi che la accompagnano. Ospitata temporaneamente presso Palazzo San Giorgio (1799-1815) ed in seguito presso Palazzo Busetti, dal 1830 trova collocazione nell'odierno Palazzo dei Musei, di cui costituisce il pi\u00f9 antico nucleo collezionistico.\nNel corso del XIX secolo, il progressivo inserimento di nuovi reperti e vetrine, volto ad ampliare ed arricchire il Museo ai fini didattici, rischia di compromettere l\u2019integrit\u00e0 e l'originaria consistenza della raccolta spallanzaniana. Su proposta di Don Gaetano Chierici, che nei contigui locali del palazzo dirige il suo Museo di Storia Patria, viene quindi avviato un progetto di riordinamento, coordinato da una commissione composta dallo stesso Chierici, e dai professori Torquato Taramelli, dell'Universit\u00e0 di Pavia, e Pellegrino Strobel, dell'Universit\u00e0 di Parma, e portato a compimento dal Alfredo Jona, all'epoca direttore del Museo. \nLa collezione dello scienziato, separata dalle acquisizioni naturalistiche pi\u00f9 recenti e riordinata utilizzando la classificazione in uso alla fine del XVIII secolo, viene destinata a rimanere inalterata nel tempo, nei suoi materiali ed arredi, quale Monumento scientifico a Lazzaro Spallanzani.\nDescrizione.\nLa raccolta \u00e8 distribuita in due sale. La prima saletta ospita oggetti di arredo e personali e reperti vegetali. Vi trovano posto ricordi del viaggio in Turchia, un gioco della dama a cento caselle in ambra, vasi in alabastro, piccole sculture, curiosi fiori e uccelli realizzati con conchiglie, tavolini in pietra levigata e grandi quadri ottenuti dallo stesso Spallanzani assemblando tavole zoologiche dai volumi delle \"Historiae naturalis\" di Jan Jonston. Tra i reperti vegetali c\u2019\u00e8 l'erbario, che raccoglie circa 250 specie di provenienza sia locale che esotica e una serie di quadretti contenenti piante marine essiccate. \nLa tipologia degli oggetti, in cui il materiale naturale \u00e8 rielaborato in forma artistica, crea un rimando al modello museale delle Wunderkammer.\nNella seconda sala \u00e8 esposta in 21 armadi la raccolta naturalistica. Si susseguono dapprima le diverse classi del Regno animale, dagli organismi pi\u00f9 complessi a quelli pi\u00f9 semplici, rigorosamente ordinate secondo la sistematica codificata da Linneo nel suo \"Systema Naturae\". Una vetrina contenente i reperti fossili segna il passaggio al Regno minerale."}
{"id": "9310039", "revid": "69794", "url": "https://it.wikipedia.org/wiki?curid=9310039", "title": "Vittorio Del Carretto di Balestrino", "text": "Biografia.\nFu Deputato del Regno di Sardegna nella IV e nella VI legislatura. Era stato eletto anche nella III, ma l'elezione fu annullata per irregolarit\u00e0 il 29 settembre 1849. L'elezione fu ripetuta, venne nuovamente eletto, ma lo scioglimento della Camera gli imped\u00ec di entrare in carica."}
{"id": "9310040", "revid": "2202871", "url": "https://it.wikipedia.org/wiki?curid=9310040", "title": "Museo Spallanzani", "text": ""}
{"id": "9310042", "revid": "1372005", "url": "https://it.wikipedia.org/wiki?curid=9310042", "title": "Elenco degli attentati a Adolf Hitler", "text": "L'elenco dei tentativi di omicidio di Adolf Hitler comprende vari attacchi documentati, pianificati e in parte effettuati da individui, gruppi o istituzioni sulla vita del dittatore nazista Adolf Hitler prima e durante la seconda guerra mondiale. Il numero effettivo di omicidi o tentativi di omicidio non pu\u00f2 essere determinato con precisione a causa di un possibile numero di casi non segnalati. Lo scrittore Will Berthold (1924\u20132000) ha pubblicato un libro nel 1981 intitolato \"Die 42 Attentate auf Adolf Hitler\" (I 42 assassinii di Adolf Hitler). L'opera contiene 42 tentativi di omicidio pianificati o effettuati su Hitler. Altre fonti soppongono siano esistiti almeno 39 attentati documentati.\nGli assassinii compiuti o pianificati prima dello scoppio della seconda guerra mondiale furono in parte eseguiti o pianificati da individui o gruppi politicamente motivati, ma il tentativo pi\u00f9 promettente fu quello della cospirazione Oster da alcuni elementi della Wehrmacht nel 1938. Dopo lo scoppio della guerra, ad eccezione dell'attentato di Georg Elser, tutti coloro che progettarono e realizzarono gli attentati furono membri della Wehrmacht.\nLe ragioni dell'aumento del numero di tentativi di omicidio da parte degli ufficiali della Wehrmacht sono viste l'incombente sconfitta senza prospettive di pace a causa della condotta dilettantesca della guerra da parte di Hitler (per esempio gli \"Haltebefehle\"), la scoperta di omicidi di massa (soprattutto nell'Est; vedi anche conoscenza contemporanea dell'Olocausto) e la crescente realizzazione della natura criminale della guerra ordinata dal regime nazista.\nLa seguente lista di tentativi di assassinii compiuti o non compiuti o abortiti non \u00e8 da considerarsi completa.\nTentativi di omicidio che non possono essere adeguatamente verificati.\nLa seguente lista contiene assassinii o piani di assassinii che sono menzionati da varie fonti, ma che non possono essere provati senza dubbio o che non sono assassinii."}
{"id": "9310050", "revid": "1442080", "url": "https://it.wikipedia.org/wiki?curid=9310050", "title": "Marco Tullio Garganello", "text": "Biografia.\nProvienente da una famiglia nobile bolognese, da giovane fu al servizio del vescovo di Casale Monferrato, Bernardino Castellari. Stabilitosi a Roma gi\u00e0 durante il papato di Clemente VII, dopo aver preso i voti entr\u00f2 al servizio del cardinale Alessandro Farnese nel 1548. Grazie alla sua personalit\u00e0 e stile di scrittura burlesco e sarcastico, entr\u00f2 nelle simpatie del cardinale e nel 1551 venne inviato nella Legazione di Avignone, con il compito di organizzare feste e balli, osservare la situazione locale e inviare regolari rapporti sulla vita cittadina.\nGarganello descrive la societ\u00e0 di Avignone come frivola e edonistica, intenta soprattutto a divertirsi e a godere dei piaceri della vita. Oltre a organizzare spettacoli danzanti alla sede della Legazione del Petit Palais, si occup\u00f2 anche di procurare compagnia femminile agli ospiti in arrivo. Organizz\u00f2 la visita ad Avignone del cardinale Farnese durante la Pasqua del 1553. Tale visita, svoltasi durante il periodo di Quaresima, prevedeva in teoria un divieto di feste e divertimenti: Garganello raccont\u00f2 per\u00f2 nelle sue lettere che anche in quel periodo feste e balli abbondavano. \nNonostante la natura del suo incarico, svolse comunque un ruolo importante nell'informare Farnese di alcune questioni locali, tra cui i contrasti tra il vicelegato Th\u00e9odore-Jean de Clermont-Tallard e il commissario speciale delle finanze Giacomo Maria Sala. Durante la sua presenza ad Avignone cerc\u00f2 spesso di ottenere posizioni pi\u00f9 prestigiose o rendite pi\u00f9 sostanziose. Chiese l'appoggio di Farnese in una disputa finanziaria con il vicelegato Giacomo Maria Sala, e cerc\u00f2 senza successo di vedersi assegnati vari incarichi, tra cui la sede di Nicopoli, il vicariato di Avignone, e una posizione vescovile. Riusc\u00ec per\u00f2 ad ottenere da Louis de P\u00e9russis il vicariato di Caumont per due anni. \nEbbe almeno due amanti: la prima fu la Sibille de Jarente dal 1551 al 1553, scherzosamente ribattezzata \"Reovilla\", subito dopo esser rimasta vedova del marito Antoine Rolland, signore di R\u00e9auville e di Ch\u00e2tenay. La seconda fu Jeanne de Lascaris, moglie di Paul d'Albert de Mondragon, a sua volta soprannominata \"Mondragona\" da Garganello.\nLo stile delle sue lettere, che sono la principale fonte di informazione su Garganello, hanno uno stile burlesco e irriverente influenzato da Petrarca e Francesco Berni. Successivamente il suo tono si fece pi\u00f9 serio e attento alle questioni religiose alla luce dell'avvento della controriforma e nella speranza di ottenere qualche vantaggio personale.\nContinu\u00f2 a abitare al Petit Palais e a scrivere a Farnese anche dopo l'aprile 1565, quando la Legazione di Avignone pass\u00f2 a Carlo di Borbone. In una delle ultime sue lettere datata 10 febbraio 1566 chiese a Farnese di poter ritornare a Roma, ma la richiesta non ebbe alcun seguito. Garganelli cerc\u00f2 comunque di rimanere in buoni rapporti con le autorit\u00e0 locali di Avignone, in particolare con il cardinale Giorgio di Armagnac, nonostante le critiche di quest'ultimo al suo operato, e i vicelegati Alessandro Guidiccioni e Lorenzo Lenzi. L'ultima lettera di Garganello \u00e8 datata 9 aprile 1574, e sono ignote sue notizie successive. "}
{"id": "9310051", "revid": "1971044", "url": "https://it.wikipedia.org/wiki?curid=9310051", "title": "Type A", "text": "La \u00e8 stata una pistola semiautomatica ideata dall'ufficiale Kijir\u014d Nambu tra la fine del XIX secolo e l'inizio del XX secolo per dotare l'Esercito imperiale giapponese di una nuova arma da fianco d'ordinanza, al posto della rivoltella Type 26. L'arma si rivel\u00f2 afflitta da alcuni difetti tecnici e, pertanto, non fu mai ufficialmente immessa in servizio con le forze armate imperiali; fu prodotta in poco pi\u00f9 di esemplari distinti in due versioni, buona parte dei quali fu venduta sul mercato asiatico.\nDalla Type A, Nambu svilupp\u00f2 la Type B e, negli anni 1920, la ben pi\u00f9 nota Type 14.\nStoria.\nNel 1893 l'Esercito imperiale giapponese aveva immesso in servizio la rivoltella Type 26, arma d'ordinanza per gli ufficiali che dette una buona prova durante la prima guerra sino-giapponese. Tuttavia, alla fine del secolo, nelle forze armate europee cominciarono a comparire i primi modelli di pistole semiautomatiche, armi per l'epoca innovative; il maggiore Kijir\u014d Nambu fu incaricato di sviluppare una semiautomatica per le forze imperiali ed egli fu profondamente influenzato, durante la progettazione, dalla Mauser C96, tanto da copiarne il sistema di chiusura.\nLo sviluppo della pistola termin\u00f2 nel 1902 e ricevette la denominazione Type A. La produzione in non grande serie fu avviata presso l'arsenale di Koishikawa, uno dei distretti di Tokyo, che tra il 1903 e il 1906 complet\u00f2 poco pi\u00f9 di pezzi; la fabbricazione riprese in un momento imprecisato e continu\u00f2 sino al 1923, quando gli stabilimenti furono rasi al suolo dal terremoto del Kant\u014d, totalizzando altri esemplari circa. Tutte le pistole di questo secondo lotto ebbero il ponticello pi\u00f9 largo, i caricatori con il fondo in alluminio e non pi\u00f9 in legno e rinunciarono all'attacco all'impugnatura per inserire un calciolo adatto al tiro dalla spalla; inoltre, l'anello porta-correggiolo saldato al castello al di sotto del carrello fu rimpiazzato da uno incernierato. Tra i collezionisti, perci\u00f2, le pistole prodotte fino al 1906 sono state definite \"Granpa Nambu\" e quelle appartenenti alla seconda commessa \"Papa Nambu\".\nL'ostacolo principale alla rapida diffusione della Type A fu il suo alto costo; infatti, nell'Esercito imperiale, la prassi prevedeva che tutti gli ufficiali si procurassero a proprie spese l'arma da fianco e, pertanto, la stragrande maggioranza prefer\u00ec acquistare pistole pi\u00f9 economiche, spesso di origine europea o statunitense. Neppure il secondo modello di Type A, che aveva riscosso alcuni commenti positivi dall'allora ministro della Guerra maresciallo Terauchi Masatake, riusc\u00ec a invertire questa tendenza. Gran parte delle Type A di entrame le versioni fu venduta alla Repubblica cinese e al Siam.\nTecnica.\nLa pistola Type A era un'arma semiautomatica di architettura tradizionale, operata a corto rinculo di canna; pesava circa 900 grammi e presentava una canna lunga 11,74 centimetri. Era camerata per la cartuccia 8 \u00d7 22 mm Nambu d'ideazione e produzione giapponesi, pi\u00f9 debole rispetto ad altre munizioni coeve: l'energia sprigionata alla volata, infatti, era pi\u00f9 o meno la met\u00e0 di quella sviluppata ad esempio dalla 9 \u00d7 19 mm Parabellum o dalla 7,62 \u00d7 25 mm Tokarev. Il proiettile raggiungeva una velocit\u00e0 iniziale di 290\u00a0m/s.\nLa Type A divenne presto nota per alcuni difetti tecnici che, peraltro, dovevano ripresentarsi nei progetti di pistole semiautomatiche di Nambu. La sicura integrale all'impugnatura e il pulsante di rilascio del caricatore (capienza otto cartucce) interferivano con la caduta del caricatore stesso una volta vuoto; l'operatore, dunque, era costretto ogni volta a tenere premuto il pulsante, arretrare l'otturatore per comprimere la molla di recupero ed estrarre il caricatore manualmente: un'operazione scomoda e difficoltosa, specialmente sul campo. Non fu mai trovata una vera soluzione a questo problema e l'idea di rimuovere il pulsante di tenuta del caricatore fu alla fine scartata. Anche la forte inclinazione dell'impugnatura ebbe riflessi negativi sull'alimentazione: la molla del caricatore aveva una percentuale di successo del 60% e l'attrito delle cartucce contro le pareti del pozzo causavano ulteriore stress meccanico, difetti amplificati dalla stringenti tolleranze.\nLa somiglianza con la Luger P08 era puramente estetica, dato che la meccanica era stata traslata dalla Mauser C96.\nVarianti.\nType B.\nAttorno al 1909 Nambu propose una nuova pistola semiautomatica, detta \"Type B\", che in sostanza era una versione pi\u00f9 piccola della Type A con modifiche minime. Anche questa creazione risult\u00f2 essere troppo costosa, ebbe un successo addirittura inferiore alla pistola antecedente e fu fabbricata in quantit\u00e0 inferiore.\nType A con caricatore maggiorato.\nA cominciare dagli anni 1920, Nambu speriment\u00f2 varie modifiche all'arma nel tentativo di renderla pi\u00f9 semplice, affidabile e adatta al combattimento. Il risultato fu un prototipo che ibridava alla struttura base della Type A una doppia molla di recupero (caratteristica tipica della futura Type 14). Nambu introdusse anche un caricatore bifilare da 15 colpi, che a parit\u00e0 di ingombro forniva una discreta autonomia di fuoco per una pistola semiautomatica. Il progetto, tuttavia, non prese mai una forma definitiva e i giapponesi ne fabbricarono appena 15 o 20 esemplari di preserie."}
{"id": "9310052", "revid": "633110", "url": "https://it.wikipedia.org/wiki?curid=9310052", "title": "Type B", "text": "La \u00e8 stata una pistola semiautomatica ideata dall'ufficiale Kijir\u014d Nambu tra il 1906 e il 1909 circa, per fornire un'alternativa alla precedente Type A e dotare l'Esercito imperiale giapponese di un'efficace arma da fianco d'ordinanza. In realt\u00e0, l'arma non risolse del tutto i difetti del precedente progetto e il suo costo proibitivo ne imped\u00ec sia una produzione in massa, sia la diffusione nel corpo ufficiali nipponico. Fabbricata in circa esemplari, non fu mai ufficialmente immessa in servizio con le forze armate imperiali che, comunque, assorbirono la totalit\u00e0 della produzione.\nBasandosi sulle lezioni apprese con quest'arma, nel 1925 Nambu riusc\u00ec a presentare una semiautomatica efficiente e pi\u00f9 economica, la Type 14.\nStoria.\nNel 1893 l'Esercito imperiale giapponese aveva immesso in servizio la rivoltella Type 26, arma d'ordinanza per gli ufficiali che dette una buona prova durante la prima guerra sino-giapponese, ma la comparsa dei primi modelli di pistole semiautomatiche ne mise in dubbio la convenienza. Perci\u00f2 il maggiore Kijir\u014d Nambu fu incaricato di sviluppare una semiautomatica per le forze imperiali. Profondamente influenzato dalla Mauser C96, nel 1902 egli present\u00f2 la Type A in calibro 8\u00a0mm, la cui produzione inizi\u00f2 l'anno seguente presso l'arsenale di Koishikawa, uno dei distretti di Tokyo.\nTuttavia la Type A mostr\u00f2 una serie di difetti e fu criticata per il costo eccessivo, tanto che Nambu ebbe il compito di progettare una seconda semiautomatica. Egli punt\u00f2 su un complessivo rimpicciolimento della pistola, che risult\u00f2 essere pari a 3/4 dell'ingombro della progenitrice, e ide\u00f2 la munizione dedicata 7 \u00d7 20 mm Nambu; nel 1909 lo sviluppo della cosiddetta \"Type B\" fu concluso e ne fu ordinata la produzione sempre agli stabilimenti Koishikawa. I primi 450 esemplari ebbero il fondo del caricatore realizzato in legno e un percussore con diametro costante, i successivi rimpiazzarono il legno con l'alluminio e introdussero percussori a diametri variabili; l'anello porta-correggiolo rimase del tipo saldato, subito sotto al carrello. A causa del grande terremoto del Kant\u014d del 1923 l'arsenale di Koishikawa fu raso al suolo e i macchinari sopravvissuti furono rilocati altrove, interrompendo cos\u00ec la produzione di nuove parti per la Type B. In ogni caso, fino al 1929 furono assemblate alcune altre centinaia di pistole con pezzi gi\u00e0 consegnati e lasciati in deposito: Il totale di Type B completate si aggira sulle unit\u00e0.\nLa Type B non fu mai ufficialmente adottata da alcuna branca delle forze armate imperiali giapponesi. All'epoca era prassi comune che gli ufficiali pagassero personalmente la propria arma, cosa che pose subito in svantaggio la pistola a causa del prezzo estremamente elevato se paragonato ad armi simili, come la FN M1900; una Type B costava infatti circa 180 yen, ovvero l'equivalente dello stipendio mensile di un capitano dell'esercito. A dispetto di ci\u00f2, quasi tutti gli esemplari furono alla fine acquistati da ufficiali dell'esercito. Secondo un'altra fonte la Type B fu adottata dai quadri della Marina imperiale, che ne acquistarono la maggior parte, e i rimanenti esemplari furono venduti al Siam.\nTra i collezionisti \u00e8 nota con il nomignolo ufficioso di \"Baby Nambu\" per le dimensioni ridotte e per essere la terza pistola dell'omonimo ufficiale dopo la Type A primo modello (\"Granpa\") e secondo modello (\"Papa\").\nTecnica.\nLa pistola Type B era un'arma semiautomatica di architettura tradizionale, operata a corto rinculo di canna; era camerata per la cartuccia 7 \u00d7 22 mm Nambu d'ideazione e produzione giapponesi, pi\u00f9 debole rispetto ad altre munizioni coeve: l'energia sprigionata alla volata era paragonabile a quella della cartuccia 7,65 \u00d7 17 mm Browning e il proiettile raggiungeva una velocit\u00e0 iniziale di 241\u00a0m/s.\nNambu non era comunque riuscito a risolvere alcuni difetti tecnici. La sicura integrale all'impugnatura e il pulsante di rilascio del caricatore (capienza sette cartucce) interferivano con la caduta del caricatore stesso una volta vuoto; l'operatore, dunque, era costretto ogni volta a tenere premuto il pulsante, arretrare l'otturatore per comprimere la molla di recupero ed estrarre il caricatore manualmente: un'operazione scomoda e difficoltosa, specialmente sul campo. Non fu mai trovata una vera soluzione a questo problema e l'idea di rimuovere il pulsante di tenuta del caricatore fu alla fine scartata. Anche la forte inclinazione dell'impugnatura ebbe riflessi negativi sull'alimentazione: la molla del caricatore aveva una percentuale di successo del 60% e l'attrito delle cartucce contro le pareti del pozzo causavano ulteriore stress meccanico, difetti amplificati dalla stringenti tolleranze.\nLa somiglianza con la Luger P08 era puramente estetica, dato che la meccanica era stata traslata dalla Mauser C96."}
{"id": "9310056", "revid": "2023220", "url": "https://it.wikipedia.org/wiki?curid=9310056", "title": "Marco Tullio Garganelli", "text": ""}
{"id": "9310059", "revid": "69794", "url": "https://it.wikipedia.org/wiki?curid=9310059", "title": "Giovanni Valerio Oliveri", "text": "Biografia.\nFu Deputato del Regno di Sardegna in due legislature per il collegio di Boves. Nel corso della III, cess\u00f2 il mandato nel novembre 1849 a causa della sua nomina come docente di geometria presso l'Accademia Reale di Torino. Rieletto nella IV legislatura, si dimise nell'aprile 1852."}
{"id": "9310070", "revid": "1442080", "url": "https://it.wikipedia.org/wiki?curid=9310070", "title": "Elena Andreicheva", "text": "Biografia.\nNel 1995 si trasferisce a Londra, inizialmente per studiare fisica e successivamente giornalismo scientifico. Dal 2006 inizia a lavorare nel campo della produzione di documentari e film per la televisione, in collaborazione con varie case di produzione cinematografica nel Regno Unito.\nNel 2016 dirige il cortometraggio \"Polish Go Home\", che \u00e8 stato proiettato, tra gli altri, all'Aesthetica Short Film Festival, al London Short Film Festival e al Polish International Film Festival.\nNel 2019 produce il film documentario \"Learning to Skateboard in a Warzone (If You're a Girl)\", per il quale lei e Carol Dysinger vincono l'Oscar al miglior cortometraggio documentario alla 92a edizione dei Premi Oscar."}
{"id": "9310081", "revid": "941725", "url": "https://it.wikipedia.org/wiki?curid=9310081", "title": "Shaka Nyorai", "text": ""}
{"id": "9310083", "revid": "941725", "url": "https://it.wikipedia.org/wiki?curid=9310083", "title": "Amida Nyorai", "text": ""}
{"id": "9310091", "revid": "267975", "url": "https://it.wikipedia.org/wiki?curid=9310091", "title": "Diocesi di Tempsa", "text": "La diocesi di Tempsa () \u00e8 una sede soppressa della Chiesa cattolica in Italia.\nStoria.\nTempsa (in greco: \u0398\u03ad\u03bc\u03c8\u03b7, ) \u00e8 il nome con cui nella tarda antichit\u00e0 e nell'alto medioevo era conosciuta la citt\u00e0 di Temesa (in greco: \u03a4\u03b5\u03bc\u03ad\u03c3\u03b7 o \u03a4\u03b5\u03bc\u03ad\u03c3\u03b1), antica colonia greca della Calabria. Tempsa fu sede di una diocesi attestata dagli inizi del VI secolo fino agli ultimi decenni del VII secolo. Tre sono i vescovi attribuiti a questa antica sede dalle fonti coeve.\nIl primo vescovo noto \u00e8 Ilaro (spesso indicato nella letteratura come Ilario), che figura tra i vescovi che presero parte ai concili celebrati a Roma nei primi anni di pontificato di papa Simmaco. Il suo nome appare negli atti dei concili del 23 ottobre e del 6 novembre, che lo storico tedesco Theodor Mommsen assegna rispettivamente agli anni 501 e 502. Nel concilio del 23 ottobre, convocato dal re Teodorico e che riabilit\u00f2 definitivamente papa Simmaco, il nome di \"Hilarus, episcopus ecclesiae Tempsanae\" si trova due volte tra le sottoscrizioni degli atti: al 15\u00ba posto tra Stefano di Napoli e Massimiliano di Perugia; e al 43\u00ba posto, tra Felice di Nepi e Innocenzo di Tiferno. Nel concilio del 6 novembre, convocato da papa Simmaco e durante il quale furono prese misure per salvaguardare i beni della Chiesa e proibire la loro alienazione, la firma del vescovo di Tempsa non si trova tra le sottoscrizioni degli atti conciliari. Tuttavia nella lista delle presenze, sono segnalati due vescovi di nome \"Hilarus\" al 36\u00ba e la 50\u00ba posto, ma senza indicazione della rispettiva sede di appartenenza; potrebbe trattarsi dello stesso vescovo di Tempsa.\nNel VII secolo le fonti storiche ricordano due vescovi di Tempsa. Il primo \u00e8 Sergio, che prese parte al concilio lateranense celebrato nel mese di ottobre del 649, convocato da papa Martino I per discutere della dottrina teologica del monotelismo, che il concilio condann\u00f2 come eresia. Nella prima sessione conciliare il nome di \"Sergius Tempsanense episcopus\" si trova al 5\u00ba posto, dopo quelli del vescovo Mauro di Cesena e dal presbitero Deusdedit, che rappresentavano il metropolita Mauro di Ravenna, e prima di Reparato di Monterano.\nLa questione monotelita fu nuovamente affrontata durante il concilio romano convocato da papa Agatone il 27 marzo 680, e durante il quale fu ribadita la condanna del monotelismo ed affermata la fede nella duplice volont\u00e0 e nella duplice operativit\u00e0 in Cristo. La lettera sinodale fu sottoscritta da 125 vescovi, tra cui anche Abbondanzio di Tempsa, il cui nome \u00e8 inserito al 21\u00ba posto tra Teodoro di Tropea e Giacinto di Sorrento. Abbondanzio fu scelto dal concilio romano per rappresentare le Chiese d'Occidente al concilio ecumenico di Costantinopoli che si apr\u00ec nella capitale imperiale il 7 novembre 680. Negli atti conciliari, Abbondanzio, \"legatus totius concilii sanctae sedis apostolicae urbis Romae\", \u00e8 indicato sia come vescovo di Tempsa, sia come vescovo di Paterno.\nOltre a questi tre vescovi, vengono attribuiti alla diocesi di Tempsa altri due vescovi, Maiorico e Stefano. Il primo fu destinatario di 2 lettere di papa Gelasio I (492-496) e fu coinvolto in alcune vicende che riguardavano le chiese di Squillace e di Vibona. Stefano ricevette due lettere di papa Gregorio I; nella prima (febbraio/aprile 599) fu incaricato di sorvegliare il trasporto delle travi di legno necessarie per le basiliche romane di San Pietro e di San Paolo; nella seconda (gennaio 603) fu nominato visitatore apostolico per alcune diocesi calabresi rimaste vacanti. \nTuttavia le fonti coeve che documentano l'esistenza di questi due vescovi non indicano mai le loro rispettive sedi di appartenenza; la loro assegnazione alla diocesi di Tempsa \u00e8 perci\u00f2 solo ipotetica o plausibile, ma non certa.\nIn seguito non si hanno pi\u00f9 notizie della diocesi di Tempsa. Louis Duchesne sostiene l'ipotesi secondo cui, di fronte alle incursioni longobarde o arabe, i vescovi fuggirono abbandonando il loro territorio. Quando questo fu riconquistato dai bizantini, furono costituite sul medesimo territorio due nuove diocesi, Nicastro e Amantea, che risulterebbero dunque eredi dell'antica Tempsa."}
{"id": "9310092", "revid": "467420", "url": "https://it.wikipedia.org/wiki?curid=9310092", "title": "Andrea Preuss", "text": ""}
{"id": "9310094", "revid": "941725", "url": "https://it.wikipedia.org/wiki?curid=9310094", "title": "Dainichi Nyorai", "text": ""}
{"id": "9310095", "revid": "1935652", "url": "https://it.wikipedia.org/wiki?curid=9310095", "title": "Ettore Castelli", "text": "Biografia.\nNacque il 31 ottobre 1881 a Casatico, frazione del comune di Siziano, in una famiglia di profonda vocazione religiosa che assecond\u00f2 il suo desiderio di intraprendere la carriera religiosa.\nFormazione e ministero sacerdotale.\nDopo gli studi al seminario arcivescovile di Saronno, il 17 giugno 1905 venne ordinato sacerdote presso il duomo di Milano per mano dell'arcivescovo, il cardinale Andrea Carlo Ferrari. Poco dopo entr\u00f2 a far parte degli Oblati dei Santi Ambrogio e Carlo.\nDopo l'ordinazione rimase impiegato presso la curia milanese dove venne notato dal successore del Ferrari come arcivescovo, Achille Ratti, il quale lo nomin\u00f2 protonotario apostolico. Quando venne eletto pontefice col nome di Pio XI, il Ratti lo volle con s\u00e9 a Roma affidandogli la carica di assistente al Soglio Pontificio a partire dal 1935.\nMinistero episcopale.\nIl 22 dicembre 1935 ottenne l'ordinazione a vescovo titolare di Messene per mano del cardinale Giovanni Battista Nasalli Rocca di Corneliano. In quegli anni di permanenza a Roma, si leg\u00f2 ancora pi\u00f9 profondamente alla figura di mons. Luigi Maria Olivares, vescovo di Sutri e Nepi (oggi venerabile), fratello di sua cognata Carlotta, col quale condivise l'orientamento favorevole nei confronti di un insegnamento ai giovani che riprendesse il modello tracciato da don Bosco e dai salesiani. Poco dopo Pio XI gli assegn\u00f2 la reggenza del Pontificio Seminario Regionale Marchigiano che dal pontefice prendeva il nome, dove rimase come rettore per qualche tempo.\nAlla morte di Pio XI nel 1939 rimase per qualche tempo a Roma, ma dall'8 maggio 1943, grazie all'amicizia con l'arcivescovo di Milano, cardinale Alfredo Ildefonso Schuster, venne richiamato nella diocesi milanese con l'incarico di vescovo ausiliare. Schuster, che aveva incontrato il Castelli per la prima volta a Roma quando ancora era abate della basilica di San Paolo fuori le Mura, apprezzava in particolare le sue doti di predicatore. Gli venne assegnato il titolo di vescovo titolare di Famagosta. Divenne membro del consiglio direttivo dell'Universit\u00e0 Cattolica del Sacro Cuore di Milano come delegato rappresentante della Santa Sede. Negli anni tra il 1943 ed il 1945, oper\u00f2 con suor Luigia Gazzola a favore della comunit\u00e0 israelitica milanese.\nIn quegli stessi anni, indirizz\u00f2 suo nipote Alberto (futuro vescovo) alla carriera ecclesiastica.\nMor\u00ec a Milano il 3 maggio 1945.\nGenealogia episcopale.\nLa genealogia episcopale \u00e8:"}
{"id": "9310096", "revid": "2225352", "url": "https://it.wikipedia.org/wiki?curid=9310096", "title": "Sebasti\u00e1n Herrera Barnuevo", "text": "Biografia.\nNacque a Madrid nel 1619; suo padre, lo scultore Antonio Herrera, lo introdusse al mestiere. Successivamente venne preso come discepolo dall'artista Alonzo Cano; come Cano, anche Herrera lavor\u00f2 per il Re Filippo IV di Spagna.\nNei suoi dipinti si pu\u00f2 notare l\u2019influenza di pittori come Tiziano, Rubens e Van Dyck. Verso la fine del XIX secolo, la maggior parte dei quadri di Herrera erano conservati a Madrid; tra le sue opere migliori si ricordano \"Santo Barnaba\", conservato al monastero El Escorial e la \"Nativit\u00e0\" nella chiesa di San Jer\u00f3nimo el Real.\nNel 1991 in Plaza de Oriente a Madrid \u00e8 stata posta una placca in sua memoria."}
{"id": "9310100", "revid": "941725", "url": "https://it.wikipedia.org/wiki?curid=9310100", "title": "Jiz\u014d Bosatsu", "text": ""}
{"id": "9310107", "revid": "1363832", "url": "https://it.wikipedia.org/wiki?curid=9310107", "title": "Maurice Wilson", "text": "Spesso descritto come \"eccentrico\", desiderava scalare l'Everest come modalit\u00e0 per promuovere la sua convinzione che i mali del mondo potessero essere risolti da una combinazione di digiuno e fede in Dio. Nonostante la sua mancanza di esperienza di alpinismo o di volo, riusc\u00ec a volare dalla Gran Bretagna all'India, entrando di nascosto in Tibet e salendo fino a 6920 metri sul monte Everest. Tuttavia, mor\u00ec nel tentativo di raggiungere la vetta e il suo corpo fu trovato l'anno successivo da una spedizione britannica.\nPrimi anni di vita e servizio in tempo di guerra.\nWilson nacque a Bradford da un proprietario di un lanificio e sarebbe cresciuto aspettandosi di lavorare nel mulino con suo padre e i suoi fratelli. Tuttavia, lo scoppio della prima guerra mondiale cambi\u00f2 le sue aspettative e si arruol\u00f2 nell'esercito britannico il giorno del suo diciottesimo compleanno.\nNell'esercito, Wilson sal\u00ec rapidamente di grado, diventando infine Capitano. Fu inviato in Francia nel novembre 1917 e nell'aprile 1918 vinse la Military Cross per il ruolo avuto in uno scontro vicino a Heuvelland dove, come unico sopravvissuto illeso della sua unit\u00e0, tenne da solo una postazione di mitragliatrice contro l'avanzata tedesca. \nQualche mese dopo fu gravemente ferito dal fuoco di una mitragliatrice vicino a Ypres e venne rimandato a casa. Le sue ferite non guarirono mai completamente e in particolare il braccio sinistro gli caus\u00f2 dolore per il resto della vita.\nMalattia e guarigione.\nWilson lasci\u00f2 l'esercito nel 1919 e, come molti della \" generazione perduta \", trov\u00f2 estremamente difficile il passaggio alla vita del dopoguerra. Per diversi anni girovag\u00f2, vivendo a Londra, negli Stati Uniti e in Nuova Zelanda e svolgendo diversi lavori. Nonostante il successo finanziario che alla fine avrebbe reso possibile la sua avventura, non raggiunse mai la felicit\u00e0 e si ammal\u00f2 fisicamente e mentalmente, perdendo peso e soffrendo ripetuti spasmi di tosse.\nLa malattia di Wilson termin\u00f2 bruscamente nel 1932 quando sub\u00ec un trattamento segreto che prevedeva 35 giorni di preghiera intensiva e digiuno completo. Afferm\u00f2 che la tecnica proveniva da un uomo misterioso che aveva incontrato a Mayfair che aveva curato se stesso e oltre 100 altre persone da malattie che i medici avevano dichiarato incurabili. Tuttavia, Wilson non fece mai il nome dell'uomo, ed \u00e8 stato messo in dubbio se fosse davvero esistito o se il trattamento provenisse dalla miscela di Wilson di cristianesimo e misticismo orientale. Indipendentemente dalla sua origine, la fede di Wilson nel potere della preghiera e del digiuno divenne assoluta e diffondere la parola di questi poteri divenne la sua vocazione di vita.\nPreparativi per l'Everest.\nL'idea di scalare l'Everest venne a Wilson mentre si stava riprendendo nella Foresta Nera . Ispirato dai ritagli di stampa sulla spedizione britannica all'Everest del 1924 e sull'imminente Houston Everest Flight, si convinse che il digiuno e la preghiera gli avrebbero consentito di riuscire dove George Mallory e Andrew Irvine avevano fallito, il che avrebbe dimostrato al mondo il potere delle sue convinzioni. Vedeva chiaramente ci\u00f2 come parte della sua vocazione, descrivendo l'arrampicata sull'Everest come \"il lavoro che mi \u00e8 stato \"imposto\" di fare\". Elabor\u00f2 quindi un piano per far volare un piccolo aeroplano in Tibet, farlo atterrare sulle pendici superiori dell'Everest e raggiungere la vetta a piedi. Era un piano audace; un volo in solitaria dall'altra parte del mondo sarebbe stata un'impresa significativa per i migliori aviatori dell'epoca, mentre nessun alpinista dell'epoca avrebbe contemplato una scalata in solitaria dell'Everest, un'impresa che non sarebbe stata raggiunta fino al 1980, quando ci riusc\u00ec Reinhold Messner. Un problema pratico era posto dal fatto che Wilson non sapeva nulla n\u00e9 di volo n\u00e9 di alpinismo, quindi decise di impararli.\nWilson acquist\u00f2 un Gipsy Moth di tre anni, che battezz\u00f2 \"Ever Wrest\", e inizi\u00f2 a imparare i rudimenti del volo. Fu uno studente non buono, che impieg\u00f2 il doppio del tempo medio per ottenere la licenza di pilota e il suo istruttore gli disse che non avrebbe mai raggiunto l'India. Tuttavia, ottenne la licenza e lo scetticismo dei suoi coetanei non fece che aumentare la sua determinazione: disse al suo istruttore che avrebbe raggiunto l'Everest o sarebbe morto nel tentativo.\nLa sua preparazione per la sfida alpinistica che l'attendeva fu anche peggiore della preparazione per il volo. Non acquist\u00f2 attrezzatura specialistica e non fece alcun tentativo di apprendere abilit\u00e0 tecniche alpinistiche, come l'uso di piccozza e ramponi. Invece, trascorse solo cinque settimane passeggiando per le modeste colline di Snowdonia e del Lake District prima di dichiararsi pronto.\n\u00c8 stato sottolineato che l'ingenuit\u00e0 di Wilson potrebbe essere stata in parte dovuta allo stile dei resoconti delle prime spedizioni britanniche sull'Everest. Con la classica moderazione vittoriana, la letteratura alpinistica dell'epoca spesso sminuiva i rischi e le difficolt\u00e0 affrontate dai primi scalatori, liquidando i pendii soggetti a valanghe, le ripide pareti di ghiaccio e le pareti rocciose a strapiombo come \"fastidio\" e ponendo poca enfasi sul mal di montagna dovuto alle quote elevate, ancora poco conosciuto. Tuttavia, \u00e8 ancora sorprendente che Wilson non abbia tentato di imparare ad arrampicarsi sulla neve, quando un semplice sguardo a una fotografia della montagna gli avrebbe fatto capire che sarebbe stato necessario.\nIl volo da solo per l'India.\nWilson pianific\u00f2 di partire per il Tibet nell'aprile 1933, ma dovette posticipare quando schiant\u00f2 su l\"'Ever Wrest\" in un campo vicino a Bradford. Era illeso, ma l'incidente caus\u00f2 danni all'aereo che avrebbero richiesto tre settimane per essere riparati e aument\u00f2 in modo significativo l'attenzione della stampa che stava ricevendo. Attir\u00f2 anche l'attenzione del Ministero dell'Aeronautica, che gli proib\u00ec di effettuare il suo volo.\nIgnorando il divieto del ministero dell'Aeronautica, Wilson part\u00ec finalmente il 21 maggio e, sorprendentemente, e nonostante i migliori sforzi del governo britannico, riusc\u00ec a raggiungere l'India due settimane dopo. Al suo arrivo al Cairo gli venne revocato il permesso di sorvolare la Persia. Imperterrito vol\u00f2 in Bahrain, dove gli fu rifiutato il permesso di fare rifornimento per ordine del consolato britannico,che spieg\u00f2 che poich\u00e9 tutte le piste di atterraggio a est nella portata del suo aereo erano in Persia, non gli poteva essere permesso di continuare.\nGli fu permesso di fare rifornimento quando accett\u00f2 di ripercorrere la sua rotta e tornare in Gran Bretagna, ma una volta in volo vir\u00f2 il suo aereo verso l'India. La pista di atterraggio di Gwadar, la pi\u00f9 occidentale dell'India, non era in realt\u00e0 entro la portata del suo aereo, ma quasi esattamente al suo limite; dopo nove ore di volo, Wilson arriv\u00f2 con l'indicatore del carburante che segnava zero. Arrivato sano e salvo in India prosegu\u00ec attraverso il Paese, ma il suo volo termin\u00f2 a Lalbalu quando le autorit\u00e0 ribadirono che non gli sarebbe stato permesso di sorvolare il Nepal e sequestrato il suo aereo per impedirgli di provarci..\nViaggio attraverso l'India fino al Tibet.\nDopo aver tentato senza successo di ottenere il permesso di entrare in Tibet a piedi, Wilson trascorse l'inverno a Darjeeling digiunando e pianificando un viaggio illecito alla base dell'Everest. Per caso incontr\u00f2 tre sherpa; Tewang, Rinzing e Tsering, che avevano tutti lavorato come portatori nella spedizione dell'Everest del 1933 guidata da Hugh Ruttledge, e che erano disposti ad accompagnarlo.\nIl 21 marzo 1934 Wilson e i suoi tre compagni lasciarono Darjeeling travestiti da monaci buddisti. Wilson finse di essere sordomuto e di salute debole per evitare sospetti. Raggiunsero il monastero di Rongbuk il 14 aprile, dove fu accolto calorosamente e gli fu dato accesso all'equipaggiamento lasciato dalla spedizione di Ruttledge. Tuttavia, rimase solo due giorni prima di partire da solo per l'Everest.\nTentativi sull'Everest.\nLa maggior parte di ci\u00f2 che si sa delle attivit\u00e0 di Wilson sulla montagna proviene dal suo diario, recuperato l'anno successivo e ora conservato negli archivi del Club Alpino. Completamente inesperto nei viaggi sui ghiacciai, Wilson trov\u00f2 l'attraversata del ghiacciaio Rongbuk estremamente difficile e perse costantemente l'orientamento dovendo tornare sui suoi passi. Mostr\u00f2 la sua mancanza di esperienza quando trov\u00f2 un paio di ramponi in un vecchio campo, che lo avrebbero aiutato moltissimo, ma li gett\u00f2 via.\nDopo cinque giorni e in condizioni meteorologiche peggiorate, era ancora a due miglia dal Campo III di Ruttledge al di sotto del Colle Nord. Scrisse nel suo diario: \"\u00c8 il tempo che mi ha battuto - che dannata sfortuna\" e inizi\u00f2 un estenuante ritiro di quattro giorni lungo il ghiacciaio. Torn\u00f2 al monastero esausto, con cecit\u00e0 da neve e molto dolorante per le ferite di guerra e una caviglia gravemente storta.\nCi vollero diciotto giorni prima che Wilson si riprendesse dal suo calvario, ma si rimise in marcia il 12 maggio, questa volta portando con s\u00e9 Tewand e Rinzing. Con la conoscenza del ghiacciaio da parte degli sherpa fecero progressi pi\u00f9 rapidi e in tre giorni raggiunsero il Campo III vicino alla base dei pendii sotto il Colle Nord. Confinato al campo per diversi giorni dal maltempo, Wilson consider\u00f2 possibili percorsi attraverso i quali avrebbe potuto scalare i pendii ghiacciati sopra e fece un commento significativo nel suo diario.Non prendere la scorciatoia per il Campo V come inizialmente previsto, avrei dovuto tagliare la mia strada sul ghiaccio e non va bene quando c'\u00e8 gi\u00e0 una corda per le mani e gradini (se ancora l\u00ec) per il Campo IV. La voce che mostra come Wilson pensava che i gradini tagliati nel ghiaccio dell'anno precedente potessero essere ancora presenti \u00e8 stata citata come forte prova della sua ignoranza dell'ambiente montano e della sua continua incapacit\u00e0 di comprendere il compito davanti a lui. Quando, il 21, finalmente fece un tentativo fallito di salire al Colle Nord, rimase estremamente deluso nel non trovare traccia n\u00e9 della corda, n\u00e9 dei gradini.\nIl giorno successivo inizi\u00f2 un ulteriore tentativo di raggiungere il Colle Nord. Dopo quattro giorni di progressi lenti e di accampamento su sporgenze esposte, fu sconfitto da una parete di ghiaccio di quaranta piedi a circa 6910 metri che aveva portato Frank Smythe al suo limite nel 1933. Al suo ritorno gli sherpa lo supplicarono di tornare con loro al monastero, ma lui rifiut\u00f2. Se credesse ancora di poter scalare la montagna, o se continuasse semplicemente perch\u00e9 ormai rassegnato al suo destino e preferisse la morte all'umiliazione di un infruttuoso ritorno in Gran Bretagna, \u00e8 stato oggetto di accesi dibattiti. Scrisse nel suo diario: \"Questo sar\u00e0 un ultimo sforzo, e sar\u00e0 un successo\", part\u00ec per l'ultima volta il 29 maggio, da solo. Troppo debole per tentare il Colle quel giorno, si accamp\u00f2 alla sua base, a poche centinaia di metri da dove erano accampati gli sherpa. Il giorno dopo rimase a letto. La sua ultima annotazione nel diario era datata 31 maggio e diceva semplicemente \"Di nuovo via, splendida giornata\". [sic]\nQuando non torn\u00f2 dal suo ultimo tentativo, Tewand e Rinzing lasciarono la montagna. Raggiunsero Kalimpong alla fine di luglio, dando al mondo la prima notizia della morte di Wilson. .\nScoperta.\nNel 1935, Eric Shipton guid\u00f2 una piccola spedizione di ricognizione sull'Everest. Trovarono il corpo di Wilson ai piedi del Colle Nord, sdraiato su un fianco nella neve e circondato dai resti di una tenda che era stata fatta a pezzi dalle intemperie. Nelle vicinanze fu ritrovato uno zaino contenente il suo diario. Il corpo fu sepolto in un vicino crepaccio. Si presume che Wilson sia morto nella sua tenda di esaurimento o di fame. La data esatta della sua morte \u00e8 sconosciuta.\nControversia sul raggiungimento della vetta.\nNel 2003 Thomas Noy parl\u00f2 della possibilit\u00e0 che Maurice Wilson avesse raggiunto la vetta dell'Everest per morire durante la discesa. La principale evidenza a sostegno di questa teoria viene da un'intervista che Noy ebbe con lo scalatore tibetano Gombu, che raggiunse la vetta con la spedizione cinese del 1960. Gombu ha ricordato di aver trovato i resti di una vecchia tenda a 8500 m. Se fosse vero, sarebbe un'altezza pi\u00f9 alta di qualsiasi campo stabilito dalle precedenti spedizioni britanniche, e Noy suggerisce che deve essere stato messo l\u00ec da Wilson, dimostrando che aveva raggiunto un punto molto pi\u00f9 alto di quanto si credesse in precedenza. La teoria di Noy non ha trovato grande consenso nella comunit\u00e0 alpinistica.\nC'\u00e8 molto scetticismo sul fatto che un dilettante inesperto come Wilson avrebbe potuto scalare la montagna da solo, e Chris Bonington dichiar\u00f2 \"Penso che puoi dire con assoluta certezza che non avrebbe avuto alcuna possibilit\u00e0\". Lo storico dell'arrampicata Jochen Hemmleb e il biografo di Wilson Peter Meier-H\u00fcsing hanno entrambi suggerito che Gombu si fosse sbagliato sull'altitudine della tenda e sottolinearono che il suo racconto non \u00e8 mai stato confermato da altri membri della spedizione del 1960. \u00c8 stato anche suggerito che se la tenda a 8500 m fosse esistita, avrebbe potuto essere della presunta spedizione sovietica del 1952 . Tuttavia, l'esistenza della spedizione sovietica \u00e8 di per s\u00e9 incerta."}
{"id": "9310110", "revid": "941725", "url": "https://it.wikipedia.org/wiki?curid=9310110", "title": "Senju Kannon", "text": ""}
{"id": "9310112", "revid": "1745361", "url": "https://it.wikipedia.org/wiki?curid=9310112", "title": "Upstate New York", "text": "LUpstate New York \u00e8 una regione geografica costituita dalla porzione dello Stato di New York situata a nord dell'area metropolitana di New York. Sebbene il confine preciso sia dibattuto, esso generalmente esclude le cinque contee che formano la citt\u00e0 di New York e Long Island, che fanno invece parte del \"Downstate New York\", e la maggior parte delle definizioni esclude anche tutte o parte delle contee di Westchester e Rockland. Le principali citt\u00e0 dell'Upstate New York da est a ovest sono Albany, Utica, Binghamton, Syracuse, Rochester e Buffalo.\nLa regione si caratterizza per un'ampia variet\u00e0 paesaggistica, compresi i paesaggi urbani, suburbani, boschivi e rurali. Grazie alle sue vaste aree di campagna, l'Upstate New York \u00e8 sede di un'importante industria agricola ed \u00e8 nota per la produzione di latticini, sciroppo d'acero e frutta (soprattutto mele), oltre che per la produzione di vino.. L'industria manifatturiera, un tempo importante, ha oggi un ruolo secondario nell'economia della regione.\nL'Upstate New York \u00e8 delimitato ai margini settentrionale e occidentale dal fiume San Lorenzo e dai Grandi Laghi, e molti importanti fiumi hanno qui la sorgente, tra cui Susquehanna, Allegheny, Delaware e Hudson. Di conseguenza, la regione \u00e8 una fonte significativa di energia idroelettrica (fin dalla creazione della prima diga idroelettrica al mondo da parte di Nikola Tesla alle Cascate del Niagara) e di acqua potabile (con pi\u00f9 bacini idrici che servono la citt\u00e0 di New York).\nLa regione ospita numerose famose destinazioni turistiche e ricreative, tra cui le Cascate del Niagara, i Monti Adirondack e Catskill, le Thousand Islands, la National Baseball Hall of Fame e i Finger Lakes.\nStoria.\nPrima della colonizzazione europea, la regione era popolata da diverse trib\u00f9 di nativi americani. Fu sede della Confederazione Irochese, una confederazione indigena di sei trib\u00f9, conosciuta come le Sei Nazioni.\nHenry Hudson fece la prima esplorazione europea registrata della regione nel 1609, e gli olandesi eressero Fort Orange (l'odierna Albany) nel 1624, che fu il primo insediamento permanente nello stato di New York. La regione fu sede di molte battaglie durante la guerra d'indipendenza americana, con gli Irochesi divisi tra sostenitori dei lealisti e sostenitori dei rivoluzionari. Dopo la fine della guerra, il Trattato di Fort Stanwix del 1784 diede il via a una serie di trattati e acquisti che videro gli Irochesi cedere la stragrande maggioranza delle loro terre ai neo-costituiti Stati Uniti d'America.\nL'apertura nel 1825 del Canale Erie trasform\u00f2 l'economia della regione e dello stato. Il canale facilit\u00f2 il movimento di merci da tutto il Midwest e dalle citt\u00e0 lungo i Grandi Laghi attraverso lo stato di New York e il porto di New York City. Di conseguenza, Upstate New York divenne un'importante sede produttiva durante la seconda rivoluzione industriale, dando vita a aziende come General Electric, IBM, Kodak e Xerox. La rapida industrializzazione port\u00f2 a un grande afflusso di immigrati in tutta la regione. Dalla met\u00e0 del XX secolo, la deindustrializzazione ha contribuito al declino economico e demografico e la regione \u00e8 ora considerata parte della Rust Belt.\nSport.\nNei maggiori sport nordamericani, la regione ospita le due franchigie professionistiche dei Buffalo Bills (NFL) e dei Buffalo Sabres (NHL). In ambito universitario, sono di ottimo livello le rappresentative di pallacanestro e di football americano dell'Universit\u00e0 di Syracuse. Tra gli altri sport \u00e8 piuttosto popolare il lacrosse, con ben tre squadre che militano nella lega professionistica NLL: Buffalo Bandits, Rochester Knighthawks e Albany FireWolves."}
{"id": "9310113", "revid": "827882", "url": "https://it.wikipedia.org/wiki?curid=9310113", "title": "Shangela Laquifa Wadley", "text": "Biografia.\nGiovent\u00f9 e primi anni di carriera.\nPierce nacque e crebbe a Paris, in Texas, ed era figlio unico di una madre che lavorava per l'esercito e viaggiava spesso. Pierce venne accudito dai suoi nonni, che professavano il credo della Southern Baptist Convention.\nDopo aver fatto la conoscenza di Jenifer Lewis nel 2008, Shangela and\u00f2 a convivere con lei; Shangela occupava la \"d\u00e9pendance\" della villa dell'amica a Los Angeles, e vi rimase per oltre dieci anni.\nCarriera.\n2010-2015.\nNel 2010, Shangela venne premiato al primo California Entertainer of the Year, ed entr\u00f2 a far parte \u00a0del cast della seconda stagione di \"RuPaul's Drag Race\", ma venne eliminato durante il primo episodio. Durante l'edizione seguente, mandata in onda durante l'anno seguente, Shangela riusc\u00ec a piazzarsi al sesto posto. Shangela fece una comparsa nell'anteprima della quarta stagione dello show, e nell'episodio \"Snatch Game\" della seconda stagione di \"All Stars\".\nNel 2010, Pierce recit\u00f2 nell'episodio \"Downelink.com's One Night Stand Up\" del programma \"One Night Stand Up\".\nShangela \u00e8 noto per aver coniato l'esclamazione di gioia \"Halleloo\", che, secondo il \"Los Angeles Times\", sarebbe uno dei migliori termini inventati nei reality show nel corso del 2010.\nPierce recit\u00f2 non truccato da drag queen nel corto \"Body of a Barbie\" (2011), andato in onda su BET, e fu uno dei finalisti della serie \"Lens on Talent\".\nShangela \u00e8 anche un cantante. Nel 2011 pubblic\u00f2 il suo singolo d'esordio \"Call Me Laquifa\", a cui segu\u00ec, durante l'anno seguente, \"Werqin' Girl'. Nel filmato di quest'ultimo compaiono Abby Lee Miller, Jenifer Lewis e Yara Sofia.\nComparve anche in uno spot pubblicitario della Orbitz con i concorrenti di \"Drag Race\" Manila Luzon e Carmen Carrera.\nShangela venne definita una delle \"persone pi\u00f9 avvincenti del 2011\" da \"Out\".\nFra il 2012 e il 2013, segu\u00ec una bambina di nove anni partecipante al controverso concorso di bellezza \"Little Miss America\".\nShangela compare in un filmato della Facebook Home, e in quello della canzone \"Gone With the Wind Fabulous\" di Kenya Moore del 2013. Shangela, Detox Icunt, Morgan McMichaels, Courtney Act, Willam Belli e Raven, compaiono nel lyric video di \"Applause\" (2013) di Lady Gaga.\nNel 2014, mentre partecipava a \"Dra\"NOW: Red Ribbon Runway Auctiong Race\", Shangela lanci\u00f2 l'agenzia di gestione dei talenti Say What Entertainment.\nShangela fu una delle trenta drag queen figuranti nella performance di Miley Cyrus avvenuta in occasione degli VMA 2015.\n2016-oggi.\nLa commedia \"L'uragano Bianca\" (2016), diretta da Matt Kugelman, vede Shangela al fianco di Bianca Del Rio e Willam Belli, gi\u00e0 partecipanti a \"Drag Race\" . Pierce ricomparr\u00e0 anche nel seguito \"\" (2018).\nSono molte le iniziative che Shangela prese nel corso del 2018. Durante quell'anno, partecip\u00f2 alla terza stagione di \"RuPaul's Drag Race: All Stars\", divenendo cos\u00ec la prima drag queen partecipante a tre edizioni diverse del programma. Bench\u00e9 fosse considerato uno dei favoriti, Shangela raggiunse la terza posizione con Bebe Zahara Benet, il vincitore della prima stagione. Shangela venne infatti eliminato in una puntata ove ricevette un solo voto da parte di Thorgy Thor, che faceva parte della giuria composta da altre draq queen che avevano precedentemente preso parte a \"'RuPaul's Drag Race: All Stars\". Shangela prese parte alla gara dello speciale televisivo \"RuPaul's Drag Race Holi-slay Spectacular\" (2018). Shangela fu il commentatore per gli Stati Uniti assieme a Ross Matthews durante l'Eurovision Song Contest di Lisbona, andato in onda su Logo TV.\u00a0La drag queen interpret\u00f2 un presentatore nella pellicola \"A Star Is Born\", dove recitano anche Lady Gaga, Bradley Cooper, e William Belli.\u00a0In ambito musicale, Shangela lanci\u00f2 il nuovo brano \"Pay Me\", con la partecipazione del produttore Ryan Skyy, e presentato per la prima volta durante la finale di \"All Stars 3\", e\u00a0 prese parte al brano \"Doll Hairs\" di Todrick Hall, contenuta nell'album \"Forbidden\". Shangela compare anche nel filmato della traccia. Il brano \"NASA\" (2019) di Ariana Grande, contenuto nell'album di lei \"Thank U, Next\", contiene un'introduzione di Shangela.\nPierce era il direttore creativo dell'evento \"Werq the World\".\nDal 2020, Shangela conduce, assieme a Bob the Drag Queen ed Eureka O'Hara, l'acclamata serie \"We're Here\", mandata in onda su HBO.\nSono molte le serie televisive a cui la drag queen ha preso parte nel corso della sua carriera. Queste comprendono \"Glee\", \"Bones\", \"Community\", \"Terriers\", \"Mamme sull'orlo di una crisi da ballo\", \"2 Broke Girls\", \"Detroit 1-8-7\", e \"The Mentalist\".\nAttivismo.\nPierce ha anche collaborato a qualche iniziativa a sostegno della cultura LGBT. L'abito che indossava in una pubblicit\u00e0 della Gilead Sciences, intitolata \"Red Ribbon Runway\", e dove sono anche presenti Carmen Carrera, Delta Work, Manila Luzon e Alexis Mateo, venne venduto all'asta dalla Logo in commemorazione della Giornata mondiale contro l'AIDS. Il ricavato venne donato alla National Association of People with AIDS.\nShangela e altri membri dell'entourage di \"RuPaul\", tra cui Luzon, Trixie Mattel, e Tammie Brown sono apparsi in una campagna di sensibilizzazione contro il tabagismo della Food and Drug Administration.\nNel mese di giugno del 2020, Pierce collabor\u00f2 con la Actors Fund of America per lanciare \"Feed the Queens\", un ente di beneficenza nato per aiutare le drag queen che hanno perso il lavoro nel corso della pandemia di COVID-19.\nVita privata.\nPierce si \u00e8 dichiarato gay.\nShangela \u00e8 amico di Alyssa Edwards, concorrente della quinta edizione di \"RuPaul's Drag Race\", e si considera la \"figlia drag\" di quest'ultimo."}
{"id": "9310114", "revid": "1924342", "url": "https://it.wikipedia.org/wiki?curid=9310114", "title": "Shattered Dreams (singolo)", "text": "Shattered Dreams \u00e8 un brano del gruppo musicale britannico Johnny Hates Jazz, estratto come singolo dall'album di debutto \"Turn Back the Clock\" (1988). Scritta dal cantante della band Clark Datchler, la canzone \u00e8 stata pubblicata nel marzo 1987\n\"Shattered Dreams\" \u00e8 entrato nella UK Singles Chart nel marzo 1987 al numero 92, ma ha guadagnato popolarit\u00e0 grazie a un'ampia trasmissione radiofonica e alla rotazione televisiva del video su MTV e ha scalato rapidamente le classifiche, raggiungendo la posizione 5 nel maggio 1987 e trascorrendo tre settimane in quella posizione e un totale di 16 settimane in classifica. Ha anche raggiunto la top 10 in Canada, Irlanda, Norvegia, Svizzera e Germania Ovest.\nLa canzone ha avuto maggior successo l'anno successivo negli Stati Uniti d'America, dove \u00e8 stata pubblicata il 16 marzo 1988 con un video musicale alternativo, girato interamente in bianco e nero e diretto da David Fincher, che Datchler in realt\u00e0 preferiva. Il singolo \u00e8 stato in cima alla classifica Adult Contemporary di Billboard per una settimana e ha raggiunto il numero due per tre settimane non consecutive nella Billboard Hot 100.\nNel 1990, l'attrice, presentatrice e giornalista spagnola Miriam D\u00edaz Aroca ha cantato una versione in spagnolo con il titolo \"Merlin\" ed inserita nell'album per bambini \"Chicos\", l'unica volta che ha debuttato come cantante.\nClark Datchler e il gruppo si sarebbero presto separati e Datchler pubblic\u00f2 una versione acustica della canzone come traccia del suo singolo solista della Virgin del 1990 \"Crown of Thorns\". Successivamente ha registrato nuovamente una versione pi\u00f9 lenta nel suo album del 2007 \"Tomorrow\".\nLa canzone \u00e8 stata interpretata dalla boyband Ultra, nel loro album omonimo del 1999; dall'artista di musica house Jaybee nel 2005; dal cantante russo Sergey Lazarev nel 2007; e nel 2009 da Quentin Elias, ex cantante della boy band francese Alliage, e dal vincitore della settima stagione di American Idol David Cook durante il suo tour \"Declaration\"."}
{"id": "9310118", "revid": "827882", "url": "https://it.wikipedia.org/wiki?curid=9310118", "title": "Shangela", "text": ""}
{"id": "9310122", "revid": "578906", "url": "https://it.wikipedia.org/wiki?curid=9310122", "title": "Lex Menenia Sestia", "text": ""}
{"id": "9310127", "revid": "736476", "url": "https://it.wikipedia.org/wiki?curid=9310127", "title": "Trimingham", "text": "Trimingham \u00e8 un villaggio con \"status\" di parrocchia civile dell'Inghilterra orientale, facente parte della contea del Norfolk e del distretto del North Norfolk e situato lungo la costa che si affaccia sul Mare del Nord. L'intera parrocchia civile conta una popolazione di circa 450 abitanti.\nGeografia fisica.\nTrimingham si trova tra le localit\u00e0 di Cromer e Mundesley, rispettivamente a sud-est della prima e a nord-ovest della seconda, a pochi chilometri a sud-est di Overstrand. Da Cromer dista circa 5 miglia.\nL'intera parrocchia civile occupa un'area di 3,632 km\u00b2. \nMonumenti e luoghi d'interesse.\nArchitetture religiose.\nChiesa di San Giovanni Battista.\nPrincipale edificio religioso di Trimingham \u00e8 la chiesa di San Giovanni Battista: di epoca medievale, fu restaurata negli anni cinquanta del XIX secolo da Thomas Jekyll.\nArchitetture civili.\nThe Pilgrim Shelter.\nAltro edificio d'interesse di Timingham \u00e8 The Pilgrim Shelter, edificio realizzato nel 1935 dal reverendo Page e dal giardiniere di quest'ultimo, Bertie Gray per ospitare una struttura sociale.\nSociet\u00e0.\nEvoluzione demografica.\nNel 2020, la popolazione della parrocchia civile di Trimingham era stimata in 454 unit\u00e0, in maggioranza (229) di sesso femminile.\nLa popolazione al di sotto dei 18 anni era stimata in 38 unit\u00e0 (di cui 17 erano i bambini al di sotto dei 10 anni), mentre la popolazione dai 65 anni in su era stimata in 193 unit\u00e0 (di cui 39 erano le persone dagli 80 anni in su). \nLa parrocchia civile di Trimingham ha conosciuto un decremento demografico rispetto al 2011, quando la popolazione censita era pari a 485 unit\u00e0. Il dato era in crescita rispetto al 2001, quando la parrocchia civile di Trimingham contava 453 abitanti.\nIl 71,6% dei residenti (pari a 350 unit\u00e0) \u00e8 di passaporto britannico (dato del 2011).\nInfrastrutture e trasporti.\nRAF Trimingham.\nA Trimingham \u00e8 presente una stazione radar della RAF, realizzata nel 1941.\nSport.\nLa squadra di calcio locale \u00e8 il Trimingham Pilgrims Football Club."}
{"id": "9310137", "revid": "6923", "url": "https://it.wikipedia.org/wiki?curid=9310137", "title": "Coleman Shelton", "text": "Carriera.\nSan Francisco 49ers.\nShelton firm\u00f2 con i San Francisco 49ers dopo non essere stato scelto nel Draft NFL 2018. Fu svincolato alla fine del training camp.\nArizona Cardinals.\nShelton firm\u00f2 con la squadra di allenamento degli Arizona Cardinals il 15 ottobre 2018. Vi trascorse tutta la stagione e fu svincolato alla fine del training camp 2019.\nLos Angeles Rams.\nShelton firm\u00f2 con i Los Angeles Rams il 2 settembre 2019. Debutt\u00f2 nella NFL il 22 settembre 2019 contro i Cleveland Browns. In quella stagione disput\u00f2 11 partite. A fine anno firm\u00f2 con i Rams un nuovo contratto di un anno. Nel 2020 Shelton disput\u00f2 15 gare nella stagione regolare e 2 nei playoff, giocando esclusivamente negli special team. A fine anno firm\u00f2 per un'altra stagione.\nShelton aument\u00f2 il suo minutaggio in campo nella settimana 12 della stagione 2021, giocando 67 snap come centro dopo che il titolare Brian Allen sub\u00ec un infortunio al ginocchio contro i Jacksonville Jaguars. La settimana successiva disput\u00f2 la prima gara come titolare contro gli Arizona Cardinals. Shelton disput\u00f2 tutte le 17 partite nella stagione regolare e tutte le 4 nei playoff, incluso il Super Bowl LVI dove i Rams batterono i Cincinnati Bengals 23-20."}
{"id": "9310140", "revid": "6923", "url": "https://it.wikipedia.org/wiki?curid=9310140", "title": "Stephen Waddams", "text": "Biografia.\nHa insegnato presso la Facolt\u00e0 di giurisprudenza dell'Universit\u00e0 di Toronto dal 1968. Si \u00e8 laureato presso l'Universit\u00e0 di Toronto, l'Universit\u00e0 del Michigan e l'Universit\u00e0 di Cambridge.\nLa specialit\u00e0 di Waddams \u00e8 il diritto contrattuale ed ha pubblicato sette libri su di esso e altri argomenti di diritto privato. \u00c8 stato eletto membro della Royal Society of Canada nel 1988. Dal 1988 al 1989 \u00e8 stato professore in visita all'All Souls College, Universit\u00e0 di Oxford. Da studente \u00e8 stato redattore capo della Facolt\u00e0 di giurisprudenza dell'Universit\u00e0 di Toronto nel 1968."}
{"id": "9310141", "revid": "125830319", "url": "https://it.wikipedia.org/wiki?curid=9310141", "title": "Sauin", "text": ""}
{"id": "9310144", "revid": "736476", "url": "https://it.wikipedia.org/wiki?curid=9310144", "title": "Mark Kondratiuk", "text": ""}
{"id": "9310145", "revid": "73843", "url": "https://it.wikipedia.org/wiki?curid=9310145", "title": "Tour du Limousin 2000", "text": "Il Tour du Limousin 2000, trentatreesima edizione della corsa, si svolse dal 15 al 18 agosto 2000 su un percorso di 706\u00a0km ripartiti in 4 tappe, con partenza e arrivo a Limoges. Fu vinto dal francese Patrice Halgand della Jean Delatour davanti ai suoi connazionali Jean-Cyril Robin e St\u00e9phane Heulot."}
{"id": "9310146", "revid": "73843", "url": "https://it.wikipedia.org/wiki?curid=9310146", "title": "Tour du Limousin 2001", "text": "Il Tour du Limousin 2001, trentaquattresima edizione della corsa, si svolse dal 21 al 24 agosto 2001 su un percorso di 702\u00a0km ripartiti in 4 tappe, con partenza e arrivo a Limoges. Fu vinto dal francese Franck Bouyer della Bonjour davanti all'australiano Patrick Jonker e al francese David Moncouti\u00e9."}
{"id": "9310148", "revid": "73843", "url": "https://it.wikipedia.org/wiki?curid=9310148", "title": "Tour du Limousin 2002", "text": "Il Tour du Limousin 2002, trentacinquesima edizione della corsa, si svolse dal 20 al 23 agosto 2002 su un percorso di 717\u00a0km ripartiti in 4 tappe, con partenza e arrivo a Limoges. Fu vinto dal francese Patrice Halgand della Jean Delatour davanti all'italiano Guido Trentin e al francese Pierrick F\u00e9drigo."}
{"id": "9310150", "revid": "762947", "url": "https://it.wikipedia.org/wiki?curid=9310150", "title": "Demetri Terzopoulos", "text": "Formazione.\nTerzopoulos ha studiato alla McGill University dove ha conseguito una laurea con lode in Ingegneria nel 1978 e un Master in Ingegneria nel 1980, entrambi in elettrotecnica. Ha proseguito gli studi presso il Massachusetts Institute of Technology, dove ha conseguito un dottorato di ricerca in intelligenza artificiale nel 1984 per la ricerca sul calcolo delle rappresentazioni della superficie visibile, assistito da Shimon Ullman e Mike Brady.\nCarriera e ricerca.\nDopo il dottorato Terzopoulos \u00e8 stato ricercatore presso il MIT Computer Science and Artificial Intelligence Laboratory (CSAIL), un responsabile del programma presso i centri di ricerca Schlumberger in California e Texas, professore di informatica e professore di ingegneria elettrica e informatica all'Universit\u00e0 di Toronto e Professore di Informatica e Matematica presso il Courant Institute of Mathematical Sciences della New York University, dove ha tenuto una cattedra Lucy e Henry Moses Endowed in Science. Si \u00e8 poi trasferito all'UCLA, dove \u00e8 Chancellor's Professor of Computer Science dal 2005 e Distinguished Professor dal 2012.\nTerzopoulos ha anche ricoperto posizioni aggiuntive, professore Invitato, consulenza e part-time presso Schlumberger, IBM, Digital Equipment Corporation, Intel, Bell-Northern Research, National Research Council of Canada, University of Ontario Institute of Technology e Universit\u00e0 di Parigi-Dauphine.\nGli interessi di ricerca di Terzopoulos sono in computer grafica, computer vision, diagnostica per immagini, computer-aided design, intelligenza e vita artificiale.\nTerzopoulos ha fatto parte dei comitati consultivi e di revisione presso DARPA (Stati Uniti), la National Science Foundation (Stati Uniti), il National Institutes of Health (Stati Uniti), le Accademie Nazionali, il Consiglio di ricerca in scienze naturali e ingegneria (Canada) e l'Istituto Max Planck per l'informatica (Germania).\nPremi e riconoscimenti.\nTerzopoulos ha ricevuto una Guggenheim Fellowship nel 2009. \u00c8 o \u00e8 stato ACM Fellow, Fellow dell'Institute of Electrical and Electronics Engineers (IEEE), Fellow of the Royal Society (FRS), Fellow of the Royal Society of Canada ( FRSC) e membro del Canadian Institute for Advanced Research (CIFAR) e membro dell'Accademia europea delle scienze, della New York Academy of Sciences e Sigma Xi. Terzopoulos \u00e8 stato eletto Fellow of the Royal Society (FRS) nel 2014. Il suo certificato di elezione e candidatura recita:\nNel 2020 la IEEE Computer Society ha assegnato a Terzopoulos il Computer Pioneer Award \"per un ruolo di primo piano nello sviluppo di computer vision, computer grafica e diagnostica per immagini, attraverso una ricerca pionieristica che ha contribuito a unificare questi campi e ha avuto un impatto sulle discipline correlate all'interno e al di l\u00e0 dell'informatica\".\nNel 2013 alla International Conference on Computer Vision (ICCV), Terzopoulos ha ricevuto il Premio Helmholtz per il suo lavoro all'ICCV del 1987, con Kass e Witkin, sui modelli di contorno attivi.\nNel 2007, alla Conferenza internazionale sulla visione artificiale (ICCV), Terzopoulos ha ricevuto il premio inaugurale IEEE PAMI Computer Vision Distinguished Researcher Award per \"ricerca pionieristica e sostenuta su modelli deformabili e loro applicazioni\".\nNel 2006, al 78\u00b0 Premio Oscar, Terzopoulos ha vinto un Premio Oscar per le Conquiste Tecniche dell'Academy of Motion Picture Arts and Sciences con John Platt per \"il loro lavoro pionieristico in tecniche fisiche generate al computer utilizzate per simulare tessuti realistici in film.\""}
{"id": "9310151", "revid": "73843", "url": "https://it.wikipedia.org/wiki?curid=9310151", "title": "Tour du Limousin 2003", "text": "Il Tour du Limousin 2003, trentaseiesima edizione della corsa, si svolse dal 19 al 22 agosto 2003 su un percorso di 695\u00a0km ripartiti in 4 tappe, con partenza e arrivo a Limoges. Fu vinto dall'italiano Massimiliano Lelli della Cofidis davanti al francese Laurent Lefevre e al norvegese Thor Hushovd."}
{"id": "9310152", "revid": "125865561", "url": "https://it.wikipedia.org/wiki?curid=9310152", "title": "Baldwin (famiglia)", "text": "I Baldwin sono una nota famiglia di attori e musicisti statunitensi discendenti dai cugini di primo grado Alexander e John Arthur Baldwin, i capostipiti. Dalla loro progenie nati molti attori famosi, tra cui il pi\u00f9 conosciuto \u00e8 sicuramente il primogenito di Alexander, Alec Baldwin.\nAlexander Rae Baldwin Jr, a sua volta figlio del professore Alexander Rae Baldwin (1897-1969), e fratello di Joseph Sylvester Baldwin (1929-2007) e di Charles Edward Baldwin (1932-2011). Nel 1956 spos\u00f2 l'attrice Carol Newcomb, dalla quale ebbe quattro figli maschi: Alec, Daniel, William e Stephen; tutti loro intrapresero la carriera di attori.. \nFilm in cui hanno recitato assieme.\nI tre fratelli Stephen, Daniel e William Baldwin hanno recitato insieme nel film Nato il quattro luglio del 1989."}
{"id": "9310155", "revid": "181699", "url": "https://it.wikipedia.org/wiki?curid=9310155", "title": "Fontana del V\u00e0gine", "text": ""}
{"id": "9310156", "revid": "6923", "url": "https://it.wikipedia.org/wiki?curid=9310156", "title": "Alaric Jackson", "text": "Carriera.\nJackson firm\u00f2 con i Los Angeles Rams dopo non essere stato scelto nel Draft NFL 2021. Alla fine del training camp riusc\u00ec ad entrare nei 53 uomini del roster per l'inizio della stagione regolare. Debutt\u00f2 nella NFL il 31 ottobre 2021, giocando 9 snap in attacco contro gli Houston Texans. La sua stagione regolare si chiuse con 4 presenze. Il 13 febbraio 2022 scese in campo da subentrato nel Super Bowl LVI dove i Rams batterono i Cincinnati Bengals 23-20."}
{"id": "9310163", "revid": "73843", "url": "https://it.wikipedia.org/wiki?curid=9310163", "title": "Tour du Limousin 2004", "text": "Il Tour du Limousin 2004, trentasettesima edizione della corsa, si svolse dal 17 al 20 agosto 2004 su un percorso di 705\u00a0km ripartiti in 4 tappe, con partenza da Oradour-sur-Glane e arrivo a Limoges. Fu vinto dal francese Pierrick F\u00e9drigo della Cr\u00e9dit Agricole davanti allo svizzero Patrick Calcagni e al francese Franck Renier."}
{"id": "9310172", "revid": "2056951", "url": "https://it.wikipedia.org/wiki?curid=9310172", "title": "Point Blank - Appuntamento con la morte", "text": "Point Blank - Appuntamento con la morte (\"Point Blank\") \u00e8 un film del 1998 diretto da Matt Earl Beesley.\nTrama.\nIl criminale Howard, pianifica un'evasione dalla prigione con altri sei detenuti. Una volta evasi prendono d'assalto un centro commerciale, prendendo in ostaggio un gruppo di acquirenti. L'ex poliziotto Rudy Ray affronter\u00e0 a modo suo i rapitori."}
{"id": "9310175", "revid": "277947", "url": "https://it.wikipedia.org/wiki?curid=9310175", "title": "James Planch\u00e9", "text": "Biografia.\nJames Planch\u00e9 proveniva da una famiglia ugonotta fuggita dalla Francia dopo la revoca dell'editto di Nantes; figlio di un orologiaio, James Planch\u00e9 venne educato in un collegio, dopo di che lavor\u00f2 presso un libraio.\nEntrato a far parte di una compagnia teatrale amatoriale, incominci\u00f2 a scrivere testi che ottennero un buon successo.\nSi spos\u00f2 con una drammaturga Elizabeth St George, con la quale collabor\u00f2 nella stesura delle sue opere, fino al 1846, anno della morte della moglie. \nNel corso della sua carriera Planch\u00e9 scrisse svariate opere che anticiparono le commedie musicali e le Savoy Operas, in voga negli ultimi anni dell'Ottocento.\nQuesti lavori tetrali, definiti come 'extravaganzas', composti sia in versi sia in prosa e impreziositi da elementi coreografici e mimici, risultarono profondamente differenti dai lavori della prima met\u00e0 dell'Ottocento e si caratterizzarono per una riuscit\u00e0 razionalit\u00e0 di trama.\nNon esenti da riferimenti di usi, costumi, eventi politici contemporanei, queste 'extravaganzas' ottennere grandi successi grazie anche alla bravura di artisti quali Charles Mathews e Madame Vestris.\nIl nome di Planch\u00e9 \u00e8 legato per aver scritto, oltre a una settantina di lavori teatrali, una \"History of British costumes\" (1834), dato che era un grande appassionato e conoscitore dei costumi delle varie epoche."}
{"id": "9310183", "revid": "125964272", "url": "https://it.wikipedia.org/wiki?curid=9310183", "title": "Uno di noi sta mentendo", "text": "Uno di noi sta mentendo (\"One of Us Is Lying)\" \u00e8 una serie televisiva di genere giallo, thriller e dramma adolescenziale basata sull'omonimo libro di Karen M. McManus.\nLa serie segue le vicende di alcuni adolescenti che si ritrovano coinvolti nella morte di un loro compagno, Simon, che muore avvelenato dopo aver bevuto un bicchiere d'acqua durante una punizione scolastica in cui tutti i ragazzi erano presenti.\nLa serie \u00e8 stata pubblicata negli Stati Uniti su Peacock TV nell'ottobre del 2021 ed ha debuttato in Italia su Netflix il 18 febbraio 2022.\nTrama.\nLa serie segue le vicende di quattro adolescenti, pi\u00f9 i loro amici, che si ritrovano coinvolti direttamente quando un loro compagno, Simon, divenuto conosciuto in quanto postava i segreti pi\u00f9 intimi di tutti i ragazzi sulla App \"About That,\" muore avvelenato durante una punizione di detenzione, in cui quasi tutti sono presenti. Quando tutti i ragazzi vengono accusati come probabili responsabili della morte di Simon, che certo non era ben visto a causa dell'App, devono cercare di difendersi dai loro pi\u00f9 oscuri segreti che rischiano di venire a galla. \nProduzione.\nLa serie \u00e8 tratta dal primo romanzo di Karen M. McManus, edito nel 2017. Nel 2020 \u00e8 stato annunciato Dario Madrona come showrunner, che gi\u00e0 aveva lavorato per la serie spagnola \u00c9lite. Le riprese sono avvenute nel 2019 a Vancouver, in Canada.\nDistribuzione.\nLa serie \u00e8 andata in onda nel paese madre nell'ottobre del 2021 sulla piattaforma televisiva Peacock.\nIl 18 febbraio 2022 la serie ha debuttato internazionalmente su Netflix. Il 14 febbraio dello stesso anno, 4 giorni prima dell'uscita internazionale, \u00e8 stata rinnovata per una seconda stagione.\nAccoglienza.\nSul sito web di recensioni Rotten Tomatoes la serie ha ricevuto una valutazione di 7 su 10, basato su 9 recensioni."}
{"id": "9310194", "revid": "827882", "url": "https://it.wikipedia.org/wiki?curid=9310194", "title": "Gatsby (gastronomia)", "text": "Il Gatsby \u00e8 un panino sudafricano, nato a Citt\u00e0 del Capo, e popolare in tutta la provincia del Capo Occidentale. Di solito, esso contiene patate fritte, e altri ingredienti, fra cui pesce o carne, e salse, ed \u00e8 di grandi dimensioni affinch\u00e9 venga tagliato in parti pi\u00f9 piccole.\nStoria.\nIl \"Gatsby\" venne inventato nel 1976 ad Athlone, un sobborgo di Citt\u00e0 del Capo che occupa l'area di Cape Flats. Deciso a servire un pasto veloce da preparare e sostanzioso ai lavoratori che lo aiutavano a rinnovare il suo negozio di alimentari, Rashaad Pandy ide\u00f2 un grande panino composto da \"slap chips\" (patate fritte che in Sudafrica si consumano assieme all'aceto), \"Bologna sausage\", e \"achar\", per poi tagliarlo in pi\u00f9 parti. Dopo aver provato la pietanza, uno dei lavoratori di nome \"Froggy\" la giudic\u00f2 \"cos\u00ec buona che \u00e8 degna di Gatsby (\"a Gatsby smash\"), alludendo al film \"Il grande Gatsby\" recentemente proiettato in un cinema di Athlone. Pandy continu\u00f2 a preparare il panino di sua invenzione, ma decise di utilizzare una pagnotta oblunga. Secondo gli abitanti di Citt\u00e0 del Capo, il \"Gatsby\" \u00e8 un rimedio contro i postumi di una sbornia.\nCaratteristiche.\nIl \"Gatsby\" \u00e8 un panino lungo in genere 30 o pi\u00f9 centimetri e il cui unico ingrediente standard sono le patate fritte. Di norma, si prepara il \"Gatsby\" usando una baguette, ma alcuni non disdegnano i panini da hot dog o i roti (tuttavia, quando un roti viene riempito con vari ingredienti, esso viene pi\u00f9 propriamente chiamato \"salomie\"). Il contenuto di un \"Gatsby\" \u00e8 molto variabile, e pu\u00f2 comprendere, oltre alle patate, carne (alla griglia o al gusto \"masala\", pollo, \"Bologna sausage\", salsiccia di Vienna e/o salsiccia russa), prodotti ittici (pesce fritto, in salamoia, o speziato con il curry, e calamari), uova, sottaceti con \"achar\", e salsa al peperoncino piri piri.\nDate le sue grandi dimensioni, il panino di citt\u00e0 del Capo viene tagliato in pi\u00f9 parti (solitamente, viene suddiviso in quattro porzioni).\nVarianti.\nNel Regno Unito e in Irlanda viene preparato il simile \"chip butty\". Un altro panino contenente le patate fritte \u00e8 la \"mitraillette\" belga, che \u00e8 molto apprezzata dai giovani del luogo.\nEsistono delle versioni vegane del \"Gatsby\" in cui si usa la bistecca di soia marinata al posto della carne.\nQualcuno consiglia di utilizzare i fagioli e la carne rossa magra al posto della \"Bologna sausage\" e le patate al forno al posto di quelle fritte per rendere il piatto pi\u00f9 magro e con un tasso minore di colesterlolo."}
{"id": "9310195", "revid": "827882", "url": "https://it.wikipedia.org/wiki?curid=9310195", "title": "Gatsby", "text": ""}
{"id": "9310213", "revid": "6923", "url": "https://it.wikipedia.org/wiki?curid=9310213", "title": "Museo del folclore di Loktak", "text": "Il museo del folclore di Loktak (\"Loktak Khunnung Pukei Lankei Shanglen\") o museo del folclore di Thanga (\"Thanga Khunnung Pukei Lankei Shanglen\") \u00e8 un museo popolare nell'isola di Thanga nel lago Loktak di Manipur. Espone una collezione di manufatti artistici, culturali e storici legati al lago Loktak. Il museo conserva i costumi e le credenze popolari, le medicine popolari e la letteratura popolare associati al lago Loktak.\nStoria.\nNel 2016, la famiglia Tongbram guidata da Tongbram Amarjit, ha deciso di fondare il Museo del folclore Loktak a Thanga, distretto di Bishnupur nel Manipur. Il museo \u00e8 stato inaugurato da Tongbram Mangibabu, l'allora membro dell'Assemblea legislativa (MLA) del collegio elettorale dell'Assemblea di Thanga nel 2016. L'evento inaugurale \u00e8 stato presieduto da K. Sushila, direttore dell'arte e della cultura del governo del Manipur.\nCollezioni.\nLe collezioni del museo comprendono arnesi per la pesca usati dai pescatori dei primi tempi e la letteratura sul \"Moirang Kangleirol\" sparsa nel Thanga e nelle regioni adiacenti. Ospita anche i dipinti degli esseri spirituali e mortali, nonch\u00e9 i tradizionali telai a mano e accessori per la tessitura artigianale.\nAll'interno del museo \u00e8 consentito fotografare e realizzare filmati.\nMostre.\nNell'ottobre 2019 \u00e8 stato organizzato il \"Bangla Manipuri Poetry Festival\" (3 ottobre-5 ottobre) in varie localit\u00e0 del Manipur. Il secondo giorno del festival, l'evento si \u00e8 svolto nel Museo del folclore di Loktak, organizzato dalla Biblioteca e centro informazioni (LIC), Kakching e Sahitya \"Thoupang Lup\" (Sathoulup), di Imphal.\nNel 2021 si \u00e8 tenuta, presso il museo, la \"Kalen Art Exhibition\". Lo scopo della mostra d'arte era quello di promuovere il patrimonio culturale e il significato del lago Loktak.\nTongbram Amarjit, il fondatore del museo ha dichiarato: \"Il museo come sappiamo, \u00e8 l'anima della civilt\u00e0 umana e non possiamo semplicemente abbandonare le cose del passato\".\nIl museo aveva pianificato di organizzare la \"Kalen Art Exhibition\", associata alla Giornata internazionale dei musei, il 18 maggio. Tuttavia, a causa della pandemia di COVID-19, l'evento programmato \u00e8 stato posticipato.\n\"Kalen\" \u00e8 il mese lunare Meitei in cui vengono adorati gli Umang Lais. \u00c8 durante questo periodo che viene celebrato, in tutto lo stato, il festival di Lai Haraoba. In associazione con questo, la Kalen Art Exhibition si \u00e8 concentrata sull'ispirazione dei giovani a esplorare il patrimonio culturale del lago Loktak."}
{"id": "9310233", "revid": "2056951", "url": "https://it.wikipedia.org/wiki?curid=9310233", "title": "Creatures of the Night (singolo)", "text": "Creatures of the Night \u00e8 un singolo della band hard rock americana dei Kiss, pubblicato nel 1982."}
{"id": "9310240", "revid": "125838522", "url": "https://it.wikipedia.org/wiki?curid=9310240", "title": "Acquario (film 1996)", "text": "Acquario \u00e8 un film del 1996 diretto da Michele Sordillo."}
{"id": "9310244", "revid": "80598", "url": "https://it.wikipedia.org/wiki?curid=9310244", "title": "Maybellene/Wee Wee Hours", "text": "Maybellene/Wee Wee Hours \u00e8 un singolo di Chuck Berry pubblicato nel luglio 1955 dalla Chess Records di Chicago. in gommalacca a 78 giri e in vinile a 45 giri.\nDescrizione.\nFu il singolo di debutto di Berry ed il suo primo successo."}
{"id": "9310254", "revid": "827882", "url": "https://it.wikipedia.org/wiki?curid=9310254", "title": "Ketchup ai funghi", "text": "Il ketchup ai funghi (\"mushroom ketchup\") \u00e8 una salsa a base di funghi originaria del Regno Unito.\nStoria.\nIn origine, a differenza di ci\u00f2 che avviene oggi, il ketchup preparato nel Regno Unito era a base di funghi. Le prime fonti che testimoniano l'uso della salsa ai funghi negli USA risalgono agli anni settanta del Settecento, quando veniva preparato nelle colonie inglesi del Nord America. Un manoscritto di Harriott Pinckney Horry di Charleston del 1770 descrive un ketchup contenente funghi e gli albumi di due uova utilizzati per chiarificare la miscela, e un altro a base di noci. \"The English Art of Cookery\" di Richard Briggs (1788) contiene anch'esso le ricette del ketchup di funghi e di quello alle noci.\nVerso la fine del XIX secolo, negli Stati Uniti, venivano venduti dei surrogati di ketchup di funghi. Queste varianti contraffatte erano a base di ingredienti \"facili da individuare\" (cit.), e riconoscibili grazie all'uso di un microscopio.\nOggi il ketchup ai funghi viene prodotto dalle industrie.\nIngredienti e preparazione.\nEsistono vari metodi per preparare il ketchup di funghi. In passato, esso si cucinava mettendo dei funghi interi in barattoli pieni di sale per privarli del loro liquido, prima che essi venissero infornati. I funghi venivano poi insaporiti con spezie (macis, noce moscata e pepe nero), e filtrati del liquido risultante. I funghi usati per cucinare il ketchup potevano essere diversi. A volte, l'intingolo conteneva l'aceto. Le spore dei miceti rendevano scuro il prodotto finale. Briggs opt\u00f2 per una salsa che contiene funghi secchi, vino rosso, e una riduzione in cui viene ridotto un terzo dell'alimento prima che esso venga imbottigliato.\nIl libro \"British Edible Fungi\" del 1891, afferma che, per ottenere dei risultati ottimali, \"non si dovrebbero usare funghi misti, oltre certi limiti...\" In altre parole, alcune specie di funghi possono essere mescolate insieme, mentre, in altri casi, \u00e8 sconsigliato, e talvolta dannoso per la salute, preparare dei ketchup usando determinati tipi di funghi fra loro diversi mescolati insieme. Il tomo contiene anche la preparazione del \"doppio ketchup\", che consiste nel ridurre il ketchup di funghi a met\u00e0 del suo volume originale privandolo dell'acqua, il che raddoppierebbe doppiamente saporito l'alimento.\nUtilizzi.\nNel diciannovesimo secolo, ci si serviva del ketchup ai funghi per preparare alcune salse, come la \"quin sauce\". In alternativa all'intingolo di funghi, si poteva usare un ketchup di noci e acciughe e una cosiddetta \"essence d'assortiment sauce\" con vino bianco, aceto, succo di limone, funghi secchi, aglio, scalogno , chiodi di garofano, alloro, macis, noce moscata, sale e pepe.\nil ketchup ai funghi era uno degli ingredienti della \"Scotch brown soup\", una zuppa di pane e manzo, descritta da Christian Isobel Johnstone nel diciannovesimo secolo.\nIl \"camp ketchup\", risalente al 1857, contiene ketchup di funghi, birra, vino bianco, acciughe, scalogno, zenzero, macis, noce moscata e pepe nero. La ricetta combinava questi ingredienti che venivano poi lasciati riposare per quattordici giorni. Una variante della stessa preparazione si ottiene mischiando ketchup di funghi, aceto, ketchup di noci, acciughe, soia, aglio, baccelli di cayenna e sale."}
{"id": "9310256", "revid": "827882", "url": "https://it.wikipedia.org/wiki?curid=9310256", "title": "Ketchup di funghi", "text": ""}
{"id": "9310272", "revid": "2165191", "url": "https://it.wikipedia.org/wiki?curid=9310272", "title": "Doljanchi", "text": "Il dol o doljanchii \u00e8 una tradizione coreana che celebra il primo compleanno e ancora oggi \u00e8 festeggiata dalle famiglie coreane. Il festeggiato indossa un particolare tipo di hanbok (dolbok) con un copricapo tradizionale: le bambine il gulle e i bambini l\u2019hogeon.\nQuadro generale.\nSecondo la tradizione, la mattina del compleanno la famiglia si riunisce davanti al \"samsinsang\", un tavolo allestito per le divinit\u00e0 della gravidanza e parto (\"Samsin halmeoni\", cor: \uc0bc\uc2e0\ud560\uba38\ub2c8), e rendono grazie servendo riso, zuppa di \"miyeok\" (\"miyeok-guk\", cor: \ubbf8\uc5ed\uad6d) e torte di riso (\"tteok\", cor: \ub5a1). La festa vera e propria inizia con l\u2019arrivo di parenti e amici e culmina con il \"doljabi\", in cui il festeggiato \u00e8 incoraggiato a scegliere uno degli oggetti posizionati sul tavolo (tradizionalmente: arco e freccia, libro e pennelli, riso e denaro, forbici e righello) \u2013 in base all\u2019oggetto scelto, viene predetto il futuro del festeggiato. Per la maggior parte delle famiglie coreane, questa celebrazione \u00e8 uno degli eventi familiari pi\u00f9 importanti poich\u00e9 si ritiene che sia strettamente correlato alla salute e la felicit\u00e0 del loro giovane membro della famiglia.\nOrigine storica.\nQuesta ricorrenza ha origine durante la dinastia Joseon, periodo in cui il tasso di mortalit\u00e0 infantile entro un anno dalla nascita era molto alto. Per questo motivo, superare il primo anno di vita era un importante traguardo degno di essere festeggiato in grande.\nCibi tradizionali.\nLa cerimonia del doljanchi si apre con il banchetto, chiamato in coreano dolsang (cor: \ub3cc\uc0c1) e dedicato alla divinit\u00e0 Samsin (cor: \uc0bc\uc2e0), considerata il nume tutelare dei bambini. Il bambino \u00e8 seduto al centro, vestito con l\u2019hanbok, e il cibo imbandito davanti a lui o lei consiste in una variet\u00e0 di gnocchi di riso, chiamati rispettivamente: baekseolgi, susupatteok, injeolmi, and songpyeon. Il riso, infatti, \u00e8 considerato un alimento molto importante nella cucina coreana, anche in conseguenza al fatto che scarseggiava in passato. Il termine baekseolgi (cor:\ubc31\uc124\uae30) deriva dai caratteri cinesi baek (cin: \u767d) - questi ha doppio significato, sia di bianco che di cento, sol che significa neve (cin: \u96ea), e gi (cin: \u53ea), gnocco di riso, la cui funzione era, quindi, sia ricordare il colore della neve, che, nondimeno, augurare al bambino una vita lunga cento anni. I Susupatteok (cor: \uc218\uc218\ud325\ub5a1), invece, sono gnocchi di riso a base di fagioli rossi che, per via del loro colore rossastro, si pensava essere dotati di valore apotropaico (allontanare gli spiriti maligni). L\u2019injeolmi (cor: \uc778\uc808\ubbf8) sono un altro tipo di gnocchi di riso ricco di glutine, cotto a vapore e lavorato fino ad ottenere una consistenza collosa. Infine, i songpyeon (cor: \uc1a1\ud3b8) sono gnocchi, alcuni con aggiunta di ripieni e altri senza, che augurano al bambino una crescita fruttuosa, sia per il carattere che per la costituzione fisica. Oltre ai songpyeon vengono preparati anche i noodles, i quali, per via della forma allungata e sottile, simboleggerebbero longevit\u00e0. Sul tavolo si pu\u00f2 trovare anche della frutta che simboleggia prosperit\u00e0. \nDoljabi, il significato degli oggetti.\nLa tradizione del doljabi risale all'antica Cina, ma in Corea ha iniziato a diffondersi ampiamente durante il periodo Joseon, dapprima tra i membri della famiglia reale e, col tempo, anche tra le famiglie della gente comune. Il termine doljabi deriva dal coreano dol (cor: \ub3cc), che significa il \u201cprimo compleanno del bambino\u201d,\u00a0 jab (cor: \uc7a1), che significa \u201cafferrare\u201d, e -i (cor: \uc774), la particella del soggetto. Il doljabi, infatti, consiste nel rituale dell\u2019afferrare un oggetto posto sul tavolo, da parte del bambino o della bambina vestiti in hanbok, l\u2019abito tradizionale coreano. Si fa risalire questa usanza all\u2019antica Cina, poi diffusasi in Corea durante il periodo Joseon. In base al genere del bambino venivano posti sul tavolo oggetti quali carta, pennello, libro, inchiostro, per il bambino; forbici, coltello, cucchiaio, indumenti, metro, filo e ago, per la bambina. In base a ci\u00f2 che il bambino o la bambina afferra si pu\u00f2 predire il futuro della loro vita. Ad esempio, se il bambino avesse afferrato la carta o il pennello si pensava che sarebbe diventato uno studioso; se la bambina avesse afferrato le forbici o l\u2019ago sarebbe diventata una buona moglie e casalinga. Al giorno d\u2019oggi \u00e8 ancora un'usanza praticata, ma sono stati aggiunti altri oggetti pi\u00f9 moderni, quali lo stetoscopio, la palla da pallacanestro o il microfono.\nAbiti: il dolbok.\nUsanza vuole che, in occasione del doljanchi, il bambino o la bambina indossi abiti dai colori sgargianti, la cui combinazione varia a seconda che si tratti di un maschio o di una femmina. Questo indumento \u00e8 un particolare tipo di hanbok noto come dolbok (cor: \ub3cc\ubcf5), utilizzato specificamente per la cerimonia del primo compleanno. Il dolbok del bambino consta di un hogeon (cor: \ud638\uac74), particolare tipo di gwanmo (cor: \uad00\ubaa8, copricapo indossato dai giovani coreani in et\u00e0 compresa tra uno e cinque anni) a forma di tigre, il cui intento \u00e8 quello di allontanare le energie negative e augurare salute e longevit\u00e0, e un ggachi durumagi (cor: \uae4c\uce58 \ub450\ub8e8\ub9c8\uae30, soprabito multicolore), lo strato pi\u00f9 esterno dell\u2019hanbok da indossare sopra la jeogori (cor: \uc800\uace0\ub9ac, giacca tradizionale coreana) e i paji (cor: \ubc14\uc9c0, pantaloni). Il dolbok della bambina si compone invece di un gulle (coreano: \uad74\ub808), un tipo di sseugae (cor: \uc4f0\uac1c, copricapo tradizionale, popolare in periodo Joseon tra le giovani coreane dell\u2019alta societ\u00e0) decorato con diversi daenggi (cor: \ub315\uae30, nastri per capelli); una saekdong jeogori (cor: \uc0c9\ub3d9\uc800\uace0\ub9ac), giacca corta con maniche multicolore da legare in vita con un fiocco;\u00a0 una gonna color cremisi. Infine, entrambi i dolbok presentano alcuni elementi comuni: una doltti (cor: \ub3cc\ub760), una lunga fascia da avvolgere attorno alla vita pi\u00f9 volte come augurio di longevit\u00e0, solitamente la doltti presenta ricchi ricami, raffiguranti la luna, le nuvole e gli alberi di pino, anch\u2019essi augurio di una vita lunga, cos\u00ec come fiori e farfalle, augurio di salute e felicit\u00e0; e i tarae beoseon (cor: \ud0c0\ub798\ubc84\uc120), calzini trapuntati con ricami decorativi, stretti intorno alle caviglie con un nastro blu nel caso un maschio, con uno rosso nel caso di una femmina. \nRegali: geumbanji (o anello d\u2019oro).\nDa che se ne ha memoria in Corea l\u2019oro \u00e8 il medium pi\u00f9 apprezzato per augurare una vita lunga e prospera in occasione di riti di passaggio e ricorrenze varie, specialmente nel caso dei bambini. Per questa ragione \u00e8 consuetudine, durante il doljanchi, fare dono al festeggiato di un anello d\u2019oro (cor: \uae08\ubc18\uc9c0, geumbanji), nello specifico compreso tra i 22 e i 24 carati. Questi anelli hanno funzione di talismani, con lo scopo di vegliare sulla crescita del bambino. Ogni famiglia coreana ne possiede in media dai 5 ai 20. Ebbene, questi anelli non volevano essere un regalo puramente vistoso, oltre che di natura simbolica, avevano anche un valore pi\u00f9 pratico: era sottinteso che gli anelli potessero venir fusi o venduti, in caso di emergenza, e il ricavato investito a sostenere il futuro del bambino. Se in precedenza conservare gli anelli era l\u2019opzione pi\u00f9 gettonata, al giorno d\u2019oggi vendere o ipotecare questi doni sta diventando una pratica sempre pi\u00f9 frequente. In origine il peso degli anelli era misurato in don (3,75 grammi), tradizionale unit\u00e0 di misura coreana: ciascuno di essi misurava tra 1 o \u00bd don e a seconda del costo dell\u2019oro il prezzo poteva variare dai 50 ai 60\\70$. Quantomeno fino a tre anni fa. Con l\u2019aumento del prezzo dell\u2019oro, in tempi pi\u00f9 recenti, doni simili possono arrivare a costare pi\u00f9 di 100.000 won. Per questa ragione, se molti coreani antepongono ancora la natura simbolica degli anelli al loro valore materiale, sempre pi\u00f9 invitati ai doljanchi optano per regali meno costosi o direttamente contanti, e sempre pi\u00f9 famiglie che ricevono in dono gli anelli li rivendono il prima possibile.\nDoljanchi oggi.\nPur conservando i tratti fondamentali del doljanchi originario, questa pratica \u00e8 mutata nel tempo inglobando elementi della Corea moderna e iper-tecnologica, si pensi alla cerimonia del doljabi, in cui gli oggetti tradizionali vengono sovente sostituiti da un microfono, uno stetoscopio, un mouse etc, o al servizio fotografico allestito dopo la cerimonia classica. Nonostante il doljanchi continui a essere una pratica ampiamente diffusa e riverita, la recente situazione economica spinge sempre pi\u00f9 famiglie a ridimensionare la festa o a non celebrarla affatto. Se in passato il doljanchi voleva celebrare il traguardo di un anno di vita raggiunto dal bambino, al giorno d\u2019oggi, con la drastica riduzione della mortalit\u00e0 infantile, sempre pi\u00f9 giovani vedono in questa ricorrenza una futile ostentazione di benestare e opulenza. In aggiunta a ci\u00f2, il doljanchi moderno richiede una spropositata quantit\u00e0 di denaro, tempo e organizzazione, investiti in catering, fotografi e parrucchieri professionisti, spese che molte famiglie non possono o non vogliono sostenere. Queste ragioni e l\u2019attuazione di una legge anti-graft (la quale regola la quantit\u00e0 di denaro donato, ricevuto o investito), hanno spinto sempre pi\u00f9 coreani a organizzare doljanchi privati nell\u2019intimit\u00e0 della propria cerchia familiare."}
{"id": "9310274", "revid": "80598", "url": "https://it.wikipedia.org/wiki?curid=9310274", "title": "Disco in gommalacca", "text": ""}
{"id": "9310289", "revid": "2056951", "url": "https://it.wikipedia.org/wiki?curid=9310289", "title": "Killer (Kiss)", "text": "Killer \u00e8 un singolo della band hard rock americana dei Kiss, pubblicato nel 1982."}
{"id": "9310290", "revid": "1149807", "url": "https://it.wikipedia.org/wiki?curid=9310290", "title": "Alla ricerca della stella del Natale", "text": "Alla ricerca della stella del Natale (\"Reisen til julestjernen\") \u00e8 un film del 2012 diretto da Nils Gaup e basato sull'ononima opera teatrale del 1924 diretta da Sverre Brandt. \u00c8 un remake di \"Reisen til julestjernen\" del 1976.\nTrama.\nLa leggenda narra la storia di Gulltupp, la figlia di un re che dopo essersi recata nel bosco per andare a cercare la stella del Natale, scompare nel nulla. Successivamente la regina muore di dolore da quella notizia e il re maledisce la stella, facendo calare il buio e il freddo nel suo regno. Dopo 9 anni, il re fa amicizia con Sonja (una ragazzina quattordicenne che sta fuggendo da alcuni ladri), e gli affida l'incarico di andare a cercare la stella del Natale. Pi\u00f9 avanti nel viaggio, Sonja dovr\u00e0 superare diversi ostacoli e anche le stregonerie della strega che far\u00e0 di tutto per impedirle di proseguire nel suo cammino.\nDistribuzione.\nIl film \u00e8 stato distribuito nelle sale cinematografiche nel 2012 da Walt Disney Company Nordic, Walt Disney Motion Pictures Norway, Film Europe, Condor Distribution, Polyband e Film Europe s.r.o.\nAccoglienza.\nIl film \u00e8 stato un successo al botteghino ed \u00e8 stato visto da persone, il che lo ha reso il quinto film pi\u00f9 visto nei cinema norvegesi nel 2012 (dopo \"Lo Hobbit - Un viaggio inaspettato\" e prima de \"Il cavaliere oscuro - Il ritorno\")."}
{"id": "9310303", "revid": "4252", "url": "https://it.wikipedia.org/wiki?curid=9310303", "title": "Diocesi di Sebastopoli", "text": ""}
{"id": "9310305", "revid": "580", "url": "https://it.wikipedia.org/wiki?curid=9310305", "title": "Mulliltu", "text": ""}
{"id": "9310308", "revid": "88740", "url": "https://it.wikipedia.org/wiki?curid=9310308", "title": "Perrey &amp; Kingsley", "text": "Perrey &amp; Kingsley erano un duo di musica elettronica statunitense, attivo fra il 1965 e il 1967, e composto dal francese Jean-Jacques Perrey e dal germano-statunitense Gershon Kingsley.\nStoria.\nPerrey era un fisarmonicista e studente di medicina francese che aveva abbandonato gli studi dopo aver incontrato Georges Jenny, l'inventore dell'Ondioline. Quando i due si conobbero, Perrey inizi\u00f2 a vendere gli strumenti di Jenny. Inoltre, Perrey era stato allievo dall'inventore della musica concreta Pierre Schaeffer, che gli aveva insegnato la tecnica del \"tape loop\". Kingsley aveva invece lavorato come arrangiatore per i musical di Broadway.\nPerrey e Kingsley si conobbero nella residenza di Carroll Bratman nel 1964 e, durante lo stesso anno, iniziarono a lavorare alle tracce di \"The In Sound From Way Out!\", album che fa un largo uso di \"tape loop\". Essendo stato realizzato decenni prima dell'avvento della tecnologia digitale, la sua realizzazione richiese un lungo e meticoloso lavoro di montaggio. L'album venne pubblicato dalla Vanguard nel 1966. Fra i brani in esso contenuto vi sono \"Swan's Splashdown\" e \"Countdown at 6\", rispettivamente due rivisitazioni de \"Il lago dei cigni\" di Tchaikovsky e la \"Danza delle ore\" di Ponchielli. La conclusiva \"Visa to the Stars\" vede la partecipazione di Angelo Badalamenti (che nei crediti del disco prende il nome di Andy Badale), e ricorda molto la musica prodotta da Joe Meek, come \"Telstar\" dei Tornados. La copertina del disco \u00e8 opera di Jules Halfant.\nDopo aver acquistato il secondo Moog modulare mai venduto, che era di grandi dimensioni, e ricordava una vecchia centrale telefonica, i Perrey &amp; Kingsley se ne servirono per registrare il secondo e ultimo album \"Kaleidoscopic Vibrations\", uscito nel 1967 e pubblicato anch'esso dalla Vanguard. Le varie tracce di \"Kaleidoscopic Vibrations\" vennero realizzate aggiungendo i \"tape loop\" di Perrey e gli effetti sonori in post-produzione. Le tracce dell'album, fra le primissime suonate con un Moog, includono composizioni originali, come il singolo \"The Savers\", \"Baroque Hoedown\", usata per accompagnare le parate a Disneyland, \"Pioneers of the Stars\", e \"Fallout\". Vi sono anche alcune reinterpretazioni elettroniche di brani altrui, quali \"Winchester Cathedral\", \"Mas que nada\", e \"Moon River\".\nIn seguito al loro scioglimento, avvenuto nel 1967, Perrey pubblic\u00f2 altri due album per la Vanguard (\"The Amazing New Electronic Pop Sound of Jean Jacques Perrey\" del 1968 e \"Moog Indigo\" del 1970), mentre Kingsley avvi\u00f2 la carriera solista. Degno di nota \u00e8 \"Music to Moog By\" (1969) di Kingsley, contenente la primissima versione di \"Popcorn\", la hit portata al successo dagli Hot Butter.\nDurante gli anni settanta e gli inizi del nuovo millennio, la Vanguard e la Welk Music Group pubblicarono varie antologie di musica del duo.\nUna versione orchestrale di \"Pioneers of the Stars\" dei Perrey &amp; Kingsley \u00e8 contenuta nella compilation \"Jean-Jacques Perrey et son Ondioline\" (2017)."}
{"id": "9310335", "revid": "199745", "url": "https://it.wikipedia.org/wiki?curid=9310335", "title": "Taraxacum glaciale", "text": "Il tarassaco appenninico (nome scientifico Taraxacum glaciale ) \u00e8 una specie di pianta angiosperma dicotiledone del genere \"Taraxacum\" della famiglia delle Asteraceae. Il \"Taraxacum glaciale\" \u00e8 anche l'unica specie del gruppo Taraxacum sect. Glacialia .\nEtimologia.\nIl nome scientifico della specie \u00e8 stato definito dai botanici \u00c9douard Huet du Pavillon (1819-1908), Alfred Huet du Pavillon (1829-1907) e Heinrich Raphael Eduard Handel-Mazzetti(1882-1940) nella pubblicazione \" Monographie der Gattung Taraxacum\" ( Monogr. Taraxacum 15) del 1907. Il nome scientifico della sezione \u00e8 stato definito dal botanico Heinrich Raphael Eduard Handel-Mazzetti nella stessa pubblicazione.\nDescrizione.\nHabitus. Le specie di questo gruppo in genere sono piante perenni scapose, piccole e basse. La forma biologica prevalente \u00e8 emicriptofita rosulata (\"H ros\"), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. La riproduzione delle specie di questo genere pu\u00f2 avvenire normalmente per via sessuale oppure anche in modo apomittico.\nRadici. Le radici sono dei grossi fittoni senza tunica. Il fittone \u00e8 perenne e quando aumenta in grossezza la sua lunghezza si espande e si contrae alternativamente. Nella radice \u00e8 presente un lattice amaro.\nFusto. La parte aerea vera e propria del fusto \u00e8 assente: dalla parte apicale del rizoma, posto al livello del suolo, emerge direttamente la rosetta basale e uno o pi\u00f9 peduncoli cavi e afilli dell'infiorescenza; questi possono essere glabri o villosi (soprattutto nella parte distale). Le piante di questo gruppo sono alte 5 - 15 cm. \nFoglie. Le foglie sono solamente basali (rosette radicali) con disposizione alterna lungo il caule e appressate al suolo. Il picciolo \u00e8 breve. La lamina ha una forma da oblunga a obovata o oblanceolata. I margini sono da interi a fortemente lobati irregolarmente con forme triangolari. Gli apici sono da arrotondati o ottusi. Le facce sono glabre o debolmente villose.\nInfiorescenza. Le infiorescenze sono composte da un singolo capolino sottile e paucifloro. I capolini sono formati da un involucro a forma da campanulata a oblunga composto da brattee (o squame) disposte in due serie principali in modo embricato, all'interno delle quali un ricettacolo fa da base ai fiori tutti ligulati. Le brattee (sottili) si dividono in interne ed esterne; queste ultime formano un calice basale all'involucro e sono prive di cornetti. Il ricettacolo \u00e8 piano e butterato (alla fine diventa convesso), \u00e8 inoltre nudo, ossia privo di pagliette a protezione della base dei fiori.\nFiori. I fiori (pochi), tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Gli acheni sono piccoli e di colore grigio-chiaro (sono prive di rosso); la forma del corpo, variabile da oblanceoloide a obovoide o fusiforme, \u00e8 appiattita, angolosa (con 4 - 12 coste), solcata nella parte apicale, con becco molto breve e pappo finale; la superficie in genere \u00e8 glabra, mentre nella parte superiore (in prossimit\u00e0 del becco) \u00e8 ricoperta da numerosi tubercoli ed aculei. Il pappo (subsessile) \u00e8 persistente ed \u00e8 formato da numerose (da 50 a 100) setole bianche (peli semplici) disposte su una serie.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Ixeris-Ixeridium-Taraxacum\" clade\". Nel clade \"Ixeris-Ixeridium-Taraxacum\" i primi due generi (\"Ixeris\" e \"Ixeridium\") formano un \"gruppo fratello\", mentre il grande genere \"Taraxacum\" \u00e8 in posizione \"basale\". In posizione intermedia, questo clade include anche il genere \"Askellia\". [La precedente configurazione filogenetica \u00e8 basata sull'analisi di alcune particolari regioni (nrITS) del DNA; analisi su altre regioni (DNA del plastidio) possono dare dei risultati lievemente diversi.]\nI caratteri distintivi per il genere \"Taraxacum\" sono:\nIl genere \"Taraxacum\" \u00e8 composto da numerosi \"stirpi\" o \"aggregati\" (o sezioni tassonomiche) le cui specie differiscono poco una dall'altra. La causa di questa elevata presenza di \"specie collettive\" \u00e8 l'apogamia collegata a processi di poliploidizzazione (spesso sono presenti individui triploidi, tetraploidi, pentaploidi, esaploidi, e oltre). Un altro fattore importante per spiegare le variazioni, oltre alle mutazioni genetiche, \u00e8 l'ibridazione.\nIl successo della diffusione di questo genere (e anche della sua variabilit\u00e0) \u00e8 dato inoltre dal fatto che facilmente le sue specie si adattano ad ogni tipo di habitat (per questo in pi\u00f9 parti sono considerate piante invasive); oltre a questo il \"soffione\", l'organo di supporto per la riproduzione, pu\u00f2 contenere oltre un centinaio di pappi con relativi semi. \nAltre ricerche hanno collegato la maggiore frequenza della comparsa dell'apogamia in gruppi di specie situate in areali fortemente influenzati dall'antropizzazione; viceversa altri gruppi relegati in ambienti naturali pi\u00f9 tranquilli si presentano con minore variabilit\u00e0 e una diploidia pi\u00f9 bassa e costante. Per i motivi sopra esposti questo genere viene pi\u00f9 facilmente descritto attraverso il concetto di \"aggregato\" (o specie collettive o sezioni), piuttosto che attraverso singole specie di difficile definizione. Attualmente (2022) il genere \"Taraxacum\" \u00e8 suddiviso in 50 - 60 sezioni (secondo i vari Autori). In Europa sono presenti 35 sezioni, mentre in Italia sono presenti 16 sezioni (con circa 150 specie).\nLa sezione \"Glacialia\" \u00e8 monotipo e include una sola specie diploide a normale riproduzione sessuale posizionata a quote alte nell'Appennino. Potrebbe essere un tipo ancestrale di \"Taraxacum\".\nI caratteri distintivi per le specie della sezione \"Glacialia\" sono:\nIl numero cromosomico delle specie del gruppo \u00e8: 2n = 16."}
{"id": "9310339", "revid": "594360", "url": "https://it.wikipedia.org/wiki?curid=9310339", "title": "Cho Yi-hyun", "text": " Ha debuttato nel 2017. Ha firmato un contratto esclusivo con JYP Entertainment nel 2018, ma l'anno successivo si \u00e8 trasferita alla Artist Company. \u00c8 conosciuta soprattutto per le sue interpretazioni in Hospital Playlist (2020\u20132021), School 2021 (2021) e nella serie Netflix Non siamo pi\u00f9 vivi (2022)."}
{"id": "9310340", "revid": "199745", "url": "https://it.wikipedia.org/wiki?curid=9310340", "title": "Taraxacum sect. Glacialia", "text": ""}
{"id": "9310341", "revid": "6923", "url": "https://it.wikipedia.org/wiki?curid=9310341", "title": "Polizia Blu", "text": " \nLa Polizia Blu (in polacco: \"Granatowa policja\", lett. Polizia blu navy), fu il Corpo di Polizia istituito durante la seconda guerra mondiale nella Polonia occupata dai tedeschi, il Governatorato Generale. Il nome ufficiale tedesco dell'entit\u00e0 era \"Polnische Polizei im Generalgouvernement\" (Polizia polacca del Governatorato Generale; in polacco: \"Policja Polska Generalnego Gubernatorstwa\").\nLa Polizia Blu nacque ufficialmente il 30 ottobre 1939 quando la Germania arruol\u00f2 gli ufficiali di polizia di stato polacchi prebellici (\"Policja Pa\u0144stwowa\"), organizzandoli in unit\u00e0 locali sotto la guida tedesca. Fu un'istituzione ausiliaria con il compito di proteggere la sicurezza e l'ordine pubblico nel Governatorato Generale. La Polizia Blu, inizialmente impiegata esclusivamente per occuparsi della criminalit\u00e0 ordinaria, fu in seguito utilizzata anche per contrastare il contrabbando, l'elemento essenziale dell'economia sommersa nella Polonia occupata.\nL'organizzazione fu ufficialmente sciolta dal Comitato Polacco di Liberazione Nazionale il 27 agosto 1944. Dopo un processo di revisione, alcuni dei suoi ex membri si unirono alla nuova struttura di polizia nazionale, la \"Milicja Obywatelska\". Altri furono perseguiti dopo il 1949 sotto lo stalinismo.\nOrganizzazione.\nNell'ottobre 1939, il governatore generale Hans Frank ordin\u00f2 la mobilitazione della polizia polacca prebellica al servizio delle autorit\u00e0 tedesche. I poliziotti avrebbero dovuto presentarsi in servizio o essere condannati a morte. Formalmente la \"Polnische Polizei\" (PP) era subordinata alla Polizia d'Ordine tedesca, furono utilizzate le strutture preesistenti in tutta la Polonia occupata con esattamente la stessa struttura organizzativa, sotto il comando del maggiore Hans K\u00f6chlner, addestrato in Polonia nel 1937. Indossarono le stesse uniformi, ma senza le insegne nazionali. \nNella primavera del 1940, la polizia ucraina fu separata dalla polizia polacca. Il dipartimento esisteva gi\u00e0 prima del 1939. Il comandante tedesco della Polizia d'Ordine (\"KdO\", cos\u00ec come tutta la sua leadership) assunse il duplice ruolo di responsabile per entrambi i corpi. \nDopo l'attacco all'URSS, noto come Operazione Barbarossa, tutti i territori di nuova acquisizione nel Distretto della Galizia furono posti sotto il controllo ucraino con sede a Che\u0142m. In particolare, il distretto di Galizia creato il 1\u00b0 agosto 1941 (documento n. 1997-PS del 17 luglio 1941 di Adolf Hitler), sebbene considerato da alcuni come parte dell'Ucraina occupata, fu l'unit\u00e0 amministrativa separata dal Reichskommissariat Ukraine, creato il 1\u00b0 settembre dello stesso anno. Le due entit\u00e0 non erano collegate tra loro politicamente.\nSecondo lo storico Andrzej Paczkowski, le forze di polizia furono composte da circa 11000-12000 ufficiali, ma il numero effettivo dei suoi quadri fu inizialmente molto pi\u00f9 basso. Emmanuel Ringelblum port\u00f2 il numero a 14300 entro la fine del 1942, comprendendo Varsavia, Lublino, Kielce e la Galizia orientale. L'Enciclopedia dell'Olocausto riporta che la sua forza lavoro era di 8700 membri nel febbraio 1940 e afferma che raggiunse il suo apice nel 1943 con 16000 membri. \nLe statistiche sono spiegate dallo storico Marek Getter. L'iniziale espansione del corpo fu il risultato dell'espulsione verso il Governatorato Generale di tutti i poliziotti professionisti polacchi dai territori annessi al Terzo Reich (Reichsgau Wartheland, Westpreu\u00dfen, ecc.). Un altro motivo fu lo stipendio (250\u2013350 z\u0142) impossibile da ottenere altrove, aumentato dai bonus (fino a 500 z\u0142 ciascuno). Inoltre, i tedeschi riuscirono a modificare gli standard morali della polizia dando ai singoli poliziotti il diritto di tenere per s\u00e9 il 10% di tutti i beni confiscati. \nLa Polizia Blu fu composta principalmente da polacchi e ucraini di lingua polacca provenienti dalle regioni orientali del Governatorato Generale. Come menzionato da Ringelblum, dal 1\u00b0 agosto 1941 (data di costituzione), il distretto della Galizia orientale non fu pi\u00f9 controllato dalla divisione etnicamente polacca della PP. Invece, la divisione ucraina fu incaricata in circa 600 distretti, inizialmente ampliata da 242 ufficiali, arrivando a 2000 entro il 1942 e a 4000 ufficiali entro il 1943.\nLa Polizia Blu ebbe poca autonomia e tutti i suoi ufficiali di alto rango provenirono dai ranghi della polizia tedesca (\"Kriminalpolizei\"). Serv\u00ec in qualit\u00e0 di forza ausiliaria, insieme alle forze di polizia a guardia delle sedi dell'amministrazione (\"Schutzpolizei\"), della polizia ferroviaria (\"Bahnschutz\"), della polizia forestale (\"Forstschutz\") e della polizia di frontiera (\"Grenzschutz\"). La Polizia Blu fu subordinata alla polizia d'ordine tedesca con i regolamenti prebellici polacchi. I nuovi volontari (\"Anw\u00e4rter\") furono addestrati in una scuola di polizia a Nowy S\u0105cz, con 3000 diplomati (che percepiscono uno stipendio di 180 z\u0142 ciascuno), sotto il maggiore Vincenz Edler von Strohe della \"Schutzpolizei\" (il vero nome fu Wincenty S\u0142oma, un \"Reichdeutscher\" gi\u00e0 nella polizia austriaca). Ci furono corsi aggiuntivi, anche se separati, per gli arruolati polacchi e ucraini.\nDal punto di vista tedesco, il ruolo principale della Polizia Blu fu quello di mantenere la legge e l'ordine nei territori della Polonia occupata, in modo da liberare la Polizia d'Ordine tedesca per gli altri compiti. Come dichiar\u00f2 Heinrich Himmler nel suo ordine del 5 maggio 1940:\"fornire un servizio di polizia generale nel Governatorato Generale \u00e8 il ruolo della polizia polacca. La polizia tedesca interverr\u00e0 solo se richiesto dagli interessi tedeschi e controller\u00e0 la polizia polacca\".\nPoich\u00e9 il corpo fu principalmente una continuazione delle forze di polizia polacche prebelliche, si bas\u00f2 in gran parte sulle leggi penali polacche prebelliche, una situazione che fu accettata come una necessit\u00e0 provvisoria dai tedeschi. Sebbene lo Stato clandestino polacco avesse le proprie forze di polizia e magistratura (il Corpo di sicurezza nazionale e la Direzione della resistenza civile), non fu in grado di fornire i servizi di polizia di base per l'intera popolazione dell'ex Seconda Repubblica polacca entro le condizioni dell'occupazione tedesca.\nValutazione storica.\nIl ruolo della Polizia Blu nella sua collaborazione e resistenza nei confronti dei tedeschi \u00e8 difficile da valutare nel suo insieme ed \u00e8 spesso oggetto di controversia. Lo storico Adam Hempel ha stimato, sulla base dei dati della resistenza, che circa il 10% dei membri della Polizia Blu e della Polizia Criminale possono essere classificati come collaborazionisti.\nGli studiosi non sono d'accordo sul grado di coinvolgimento della Polizia Blu nel rastrellamento degli ebrei. Sebbene il controllo all'interno del ghetto di Varsavia fosse una responsabilit\u00e0 della polizia del ghetto ebraico, lo storico ebreo polacco Emmanuel Ringelblum, cronista del ghetto di Varsavia, menzion\u00f2 i poliziotti polacchi tra coloro che eseguirono estorsioni e percosse: anche la polizia prese parte ai rastrellamenti in strada. Il 3 giugno 1942, durante un'esecuzione carceraria di 110 ebrei a Varsavia, i membri della Polizia Blu si alzarono e piansero, mentre gli stessi tedeschi giustiziarono le vittime dopo che i polacchi si erano rifiutati di obbedire agli ordini dati dai loro sorveglianti di eseguire l'uccisione. \nSecondo Szymon Datner, \"La polizia polacca era impiegata in modo molto marginale, in quello che chiamerei mantenere l'ordine. Devo affermare con tutta decisione che oltre il 90% di quel terrificante lavoro omicida \u00e8 stato svolto dai tedeschi, senza alcuna partecipazione polacca\". Secondo Raul Hilberg, \"Di tutte le forze di polizia autoctone nell'Europa orientale occupata, quelle polacche erano le meno coinvolte nelle azioni antiebraiche [...] Loro [la polizia blu polacca] non potevano unirsi ai tedeschi in grandi operazioni contro gli ebrei o la resistenza polacca, per non essere considerati traditori da praticamente ogni spettatore polacco. Il loro compito nella distruzione degli ebrei era quindi limitato\".\nJan Grabowski afferma che la Polizia Blu ha svolto un ruolo importante nell'Olocausto in Polonia, spesso operando indipendentemente dagli ordini tedeschi e uccidendo gli ebrei per guadagni finanziari. Afferma:\"Per un ebreo, cadere nelle mani della polizia polacca significava, praticamente in tutti i casi conosciuti, morte certa [...] Le prove storiche, prove dure e inconfutabili indicano un modello di coinvolgimento omicida in tutta la Polonia occupata\".\nSecondo Emanuel Ringelblum, che ha paragonato il ruolo della polizia polacca a quella ebraica, \"La polizia in uniforme ha avuto un ruolo deplorevole nelle\" azioni di reinsediamento\". Il sangue di centinaia di migliaia di ebrei polacchi, catturati e portati ai \"furgoni della morte\" saranno sulle loro teste. La tattica dei tedeschi era solitamente la seguente: nella prima \"azione di reinsediamento\" utilizzavano il servizio dell'ordine ebraico, che dal punto di vista etico non si comportava meglio dei loro opposti polacchi. Nel successive \"azioni\", quando fu liquidata la polizia del ghetto, furono utilizzate le forze di polizia polacche\".\nUna parte sostanziale della polizia apparteneva all'esercito nazionale della resistenza clandestina polacca, principalmente per il controspionaggio e nel Corpo di sicurezza nazionale, alcune stime arrivano fino al 50%. \nAlcuni poliziotti rifiutarono gli ordini tedeschi, \"gridando per le strade e sfondando [?] le porte per dare alle persone il tempo di scappare o nascondersi\". Gli ufficiali che disobbedirono agli ordini tedeschi lo fecero incorrendo nel rischio di morte. Alcuni membri della Polizia Blu che hanno agito contro gli ordini sono stati riconosciuti come Giusti tra le Nazioni.\nInoltre, fu condotta una leva tra i membri della polizia polacca per creare il battaglione \"Polnisches Schutzmannschaftsbataillon 202\" inviato in Oriente con 360 uomini, la maggior parte dei quali disert\u00f2 nella 27a divisione di fanteria dell'esercito nazionale in difesa della popolazione etnica polacca contro i massacri dell'UPA.\nMembri notevoli.\nVarsavia era la citt\u00e0 maggiore del Governatorato Generale, quindi la posizione di comandante della polizia di Varsavia fu il posto pi\u00f9 importante a disposizione di un polacco etnico nella Polonia occupata dai tedeschi. Il suo primo comandante, Marian Kozielewski (fratello di Jan Karski), fu imprigionato dai tedeschi e mandato nel campo di concentramento di Auschwitz. Il comandante successivo, Aleksander Reszczy\u0144ski, fu assassinato nel 1943 dall'organizzazione comunista Gwardia Ludowa. Una ricerca del 1977 negli archivi del governo polacco in esilio rivel\u00f2 che Reszczy\u0144ski fu un membro della clandestinit\u00e0 che diede informazioni di inestimabile valore all'esercito nazionale polacco. Dopo le rivoluzioni del 1989 molti agenti di Polizia Blu furono riabilitati e furono revisionati i precedenti stereotipi imposti dai comunisti."}
{"id": "9310342", "revid": "827882", "url": "https://it.wikipedia.org/wiki?curid=9310342", "title": "Perrey and Kingsley", "text": ""}
{"id": "9310353", "revid": "827882", "url": "https://it.wikipedia.org/wiki?curid=9310353", "title": "Baroque Hoedown", "text": "Baroque Hoedown \u00e8 un brano strumentale del duo Perrey &amp; Kingsley contenuto nell'album \"Kaleidoscopic Vibrations\" del 1967.\nStoria.\n\"Baroque Hoedown\" risale al 1967, e viene principalmente ricordata per essere stata usata nella Main Street Electrical Parade, la vivace parata musicale tenuta a Disneyland. Bob Jani, vicepresidente della Walt Disney Productions, voleva originariamente usare la musica sinfonica del film \"Fantasia\" per accompagnare la sfilata, ma\u00a0 Jack Wagner consigli\u00f2 al suo collega di usare della musica elettronica, e non orchestrale. Dopo aver ascoltato diverse potenziali tracce da utilizzare, Jani decise di usare \"Baroque Hoedown\", che era da lui ritenuta idonea per il ritmo. Il brano verr\u00e0 usato per alcuni decenni come accompagnamento dell'Electrical Parade a partire dal 17 giugno 1972. Jean-Jacques Perrey dei Perrey &amp; Kingsley si dichiar\u00f2 sorpreso quando venne a sapere che la sua traccia era stata scelta come accompagnamento per un'attrazione. \nIl brano venne ripubblicato nelle compilation \"The Essential Perrey and Kingsley\" (1975), \"Incredible Synthesizer\" (1975), \"Vanguard Visionaries\" (2007) e nel cofanetto \"The Out Sound From Way In! (The Complete Vanguard Recordings)\" (2001).\nAltre versioni.\nIl Los Angeles Guitar Quartet realizz\u00f2 una versione vivaldiana di \"Baroque Hoedown\" inclusa nel loro album \"Heigh-Ho! Mozart\" (1995)."}
{"id": "9310363", "revid": "2056951", "url": "https://it.wikipedia.org/wiki?curid=9310363", "title": "Famiglia Baldwin", "text": ""}
{"id": "9310367", "revid": "125846644", "url": "https://it.wikipedia.org/wiki?curid=9310367", "title": "Uh! All Night", "text": "Uh! All Night \u00e8 una canzone dei Kiss, pubblicata originariamente nell'album \"Asylum\" nel 1985."}
{"id": "9310370", "revid": "265587", "url": "https://it.wikipedia.org/wiki?curid=9310370", "title": "Conrad Anker", "text": "Conrad Anker (California, Stati Uniti, 27 novembre 1962) \u00e8 un alpinista e scrittore statunitense. \u00c8 stato il caposquadra della squadra di arrampicata di The North Face per 26 anni fino al 2018. Nel 1999, ha localizzato il corpo di George Mallory sull'Everest come membro di una squadra di ricerca dei resti dello scalatore britannico. Anker ha subito un infarto nel 2016 durante una tentata salita del Lunag Ri con David Lama. Trasportato in aeroambulanza a Kathmandu, \u00e8 stato sottoposto ad angioplastica coronarica emergente con uno stent posizionato nella sua arteria discendente anteriore sinistra prossimale. Si \u00e8 ritirato quindi dall'alpinismo d'alta quota, ma per il resto continua il suo lavoro. Vive a Bozeman, nel Montana.\nScalate e spedizioni.\nAnker ha anche scalato vie importanti nella Yosemite Valley (California ), nello Zion National Park (Utah), nell'isola di Baffin (in Canada ) e nelle montagne di Ellsworth in Antartide."}
{"id": "9310374", "revid": "6923", "url": "https://it.wikipedia.org/wiki?curid=9310374", "title": "Sebastian Joseph-Day", "text": "Carriera.\nLos Angeles Rams.\nJoseph-Day fu scelto dai Los Angeles Rams nel corso del sesto giro (195\u00ba assoluto) del Draft NFL 2018. Dopo essere rimasto inattivo in ogni partita della sua stagione da rookie, divenne stabilmente titolare nel 2019 e nel 2020.\nIl 5 novembre 2021, Joseph-Day fu inserito in lista infortunati poich\u00e9 dovette sottoporsi a un'operazione chirurgica a un muscolo pettorale. Torn\u00f2 nel roster attivo l'11 febbraio 2022, due giorni prima del Super Bowl LVI. Nella finalissima scese in campo da subentrato nella vittoria contro i Cincinnati Bengals 23-20."}
{"id": "9310385", "revid": "827882", "url": "https://it.wikipedia.org/wiki?curid=9310385", "title": "Picio", "text": "Picio \u00e8 un termine del registro colloquiale basso in lingua piemontese che significa letteralmente \"pene\". Se la parola viene usata in lingua piemontese la pronuncia corretta \u00e8 \"piciu\". Al contrario, se la si usa parla in lingua italiana, il termine si legge con la \"O\" finale.\n\"Picio\" viene usato nel linguaggio comune per indicare una persona stupida, sciocca, e/o boccalona, e si adotta anche in frasi denigratorie popolari come, ad esempio, \"un picio ch'a marcia\" (che indica una persona capace abile solo nel camminare) e \"it s\u00e9s p\u00ec picio d\u00ebl m\u00e8 picio ch'a l'\u00e9'n picio da stant\u00e9tre ani\" (\"sei pi\u00f9 stupido del mio pene, che \u00e8 un pene da settantatr\u00e9 anni\").\nIn alcuni casi, viene usato il vezzeggiativo \"piciola\".\u00a0L'equivalente femminile di \"picio\" \u00e8 \"picia\", e indica invece una prostituta.\nLa parola trova il suo corrispettivo nei milanesi \"pirla\" e \"pistola\"."}
{"id": "9310386", "revid": "663182", "url": "https://it.wikipedia.org/wiki?curid=9310386", "title": "Sono stati loro. 48 ore a Novi Ligure", "text": ""}
{"id": "9310387", "revid": "827882", "url": "https://it.wikipedia.org/wiki?curid=9310387", "title": "Piciu", "text": ""}
{"id": "9310389", "revid": "6923", "url": "https://it.wikipedia.org/wiki?curid=9310389", "title": "Marquise Copeland", "text": "Carriera.\nLos Angeles Rams.\nCopeland firm\u00f2 con i Los Angeles Rams dopo non essere stato scelto nel Draft NFL 2019. Fu svincolato il 31 agosto 2019, e rifirm\u00f2 con la squadra di allenamento il giorno successivo.\nCopeland firm\u00f2 un nuovo contratto con i Rams il 9 gennaio 2020. Fu svincolato il 5 settembre 2020, e rifirm\u00f2 con la squadra di allenamento il giorno successivo. Fu promosso nel roster attivo il 12 settembre per la gara della settimana 1 contro i Dallas Cowboys, facendo ritorno nella squadra di allenamento dopo la partita. Il 18 gennaio 2021, Copeland firm\u00f2 un nuovo contratto con i Rams.\nIl 31 agosto 2021, Copeland fu svincolato e rifirm\u00f2 con la squadra di allenamento il giorno successivo. Fu promosso nel roster attivo il 26 novembre. Il 13 febbraio 2022 scese in campo da subentrato nel Super Bowl LVI, vinto contro i Cincinnati Bengals per 23-20."}
{"id": "9310398", "revid": "1613450", "url": "https://it.wikipedia.org/wiki?curid=9310398", "title": "La llorona (film 2019)", "text": ""}
{"id": "9310401", "revid": "125928279", "url": "https://it.wikipedia.org/wiki?curid=9310401", "title": "NXT Level Up", "text": "WWE NXT Level Up (stilizzato NXT LVL UP) \u00e8 un programma televisivo di wrestling prodotto dalla WWE e dedicato allo show di \"NXT\".\nLo show ha debuttato il 18 febbraio 2022 rimpiazzando \"205 Live\". Negli Stati Uniti, infatti, va in onda in diretta sul WWE Network tutte le settimane come seguito di \"SmackDown\" il venerd\u00ec sera.\nStoria.\nNell'ottobre del 2019 il programma \"205 Live\" divenne una succursale di \"NXT\" fino al 15 febbraio 2022, quando venne annunciato che sarebbe stato cancellato per fare posto ad \"NXT Level Up\". Lo show fece il suo debutto il 18 febbraio 2022, e nel suo main event Edris Enof\u00e9 super\u00f2 Kushida."}
{"id": "9310404", "revid": "2056951", "url": "https://it.wikipedia.org/wiki?curid=9310404", "title": "Tenebre (film 1909)", "text": "Tenebre \u00e8 un cortometraggio muto del 1909 diretto da Mario Caserini."}
{"id": "9310411", "revid": "2056951", "url": "https://it.wikipedia.org/wiki?curid=9310411", "title": "L'ultimo degli Stuardi", "text": "L'ultimo degli Stuardi \u00e8 un cortometraggio muto del 1909 diretto da Mario Caserini."}
{"id": "9310416", "revid": "2056951", "url": "https://it.wikipedia.org/wiki?curid=9310416", "title": "La cicala e la formica (film 1908)", "text": "La cicala e la formica \u00e8 un cortometraggio muto del 1908 diretto da Mario Caserini."}
{"id": "9310419", "revid": "827882", "url": "https://it.wikipedia.org/wiki?curid=9310419", "title": "Mary Rogers (pittrice)", "text": "Le sue tele erano nature morte, miniature, paesaggi naturali e scorci di New York realizzati ad olio o acquerello. Robert Henri considerava Rogers \"un'abile e importante artista\", e ammirava gli aspetti \"spirituali\" della sua tecnica.\nBiografia.\nPrimi anni di vita e formazione.\nMary Rogers nacque il 7 maggio 1882 a Pittsburgh (secondo altre fonti a Louisville). Lei e sua sorella Catherine vissero per un certo periodo a Pittsburgh, in Pennsylvania, dove Mary studi\u00f2 alla School of Design e fu membro della Arts Students League. Mary Rogers studi\u00f2 con Robert Henri a New York e in Francia. Durante un viaggio in Europa nel 1907, lavor\u00f2 anche a Parigi con Lucien Simon ed \u00c9mile-Ren\u00e9 M\u00e9nard, e a Londra con Frank Brangwyn. Le due sorelle viaggiarono molto negli Stati Uniti e in Europa.\nCarriera.\nMary Rogers co-fond\u00f2 e diresse assieme ad altri la Society of Independent Artists, nata nel 1916. Partecip\u00f2 all' \"Exhibition of Independent Artists\", organizzata da artisti come Robert Henri. Particolarit\u00e0 dell'evento era il numero per l'epoca elevato di artisti di sesso femminile che vi parteciparono: infatti, fra i 97 artisti presenti, 28 di esse erano donne. Un ritratto di Mary Rogers, che venne valutato 150 dollari statunitensi, era una delle tele esposte in occasione della mostra \"Armory Show\" (1913). Le creazioni della pittrice nuovaiorchese vennero esibite anche in occasione dell'Esposizione internazionale Panama-Pacifico di San Francisco (1915) e nella National Academy of Design. Secondo quanto riport\u00f2 la sorella Catherine, Rogers era molto auto-critica, e avrebbe distrutto due terzi delle opere che aveva realizzato durante l'estate prima della sua morte.\nMorte.\nMary Rogers spir\u00f2 nel 1920 a New York.\nNon molto tempo dopo la sua morte, un gran numero delle sue opere vennero selezionate per una mostra al Brooklyn Museum. Nel 1921, grazie al supporto della Society of Independent Artists, venne organizzata una \"Mary Rogers Memorial Exhibition\" nel Waldorf-Astoria Hotel di New York."}
{"id": "9310420", "revid": "62004", "url": "https://it.wikipedia.org/wiki?curid=9310420", "title": "Omloop Het Nieuwsblad 2022", "text": "La Omloop Het Nieuwsblad 2022, settantasettesima edizione della corsa e valevole come seconda prova dell'UCI World Tour 2022 categoria 1.UWT, si svolse il 26 febbraio 2022 su un percorso di 204,2 km, con partenza da Gent e arrivo a Ninove, in Belgio. La vittoria fu appannaggio del belga Wout Van Aert, il quale complet\u00f2 il percorso in 4h50'46\", alla media di 42,137\u00a0km/h, precedendo l'italiano Sonny Colbrelli ed il connazionale Greg Van Avermaet.\nSul traguardo di Ninove 124 ciclisti, su 168 partiti da Gand, portarono a termine la competizione."}
{"id": "9310421", "revid": "16758", "url": "https://it.wikipedia.org/wiki?curid=9310421", "title": "Mark Sz\u00fccs", "text": "Carriera.\nNato in Canada da padre ungherese e madre austrica, \u00e8 in possesso dalla nascita sia della nazionalit\u00e0 canadese che di quella materna.\nDopo gli anni universitari, si \u00e8 trasferito in Austria: per una stagione (1999-2000) gioc\u00f2 con il Feldkirch, che tuttavia fall\u00ec. Nella stagione successiva \u00e8 passato ai Black Wings Linz di cui \u00e8 divenuto una bandiera: vi ha giocato fino al 2010, divenendo dopo il ritiro assistente allenatore del team. Nella stagione 2021-2022 \u00e8 stato anche \"head coach\" ad interim per due brevi periodi: dopo il licenziamento di Dan Ceman e dopo le dimissioni di Raimo Summanen.\nNel 2002-2003 i Black Wings si sono aggiudicati il titolo, ed il gol decisivo fu messo a segno da Sz\u00fccs. \nHa a lungo militato anche nella nazionale austriaca, con cui ha preso parte a tre mondiali \"\u00e9lite\" (2002, 2003 e 2004) e uno di prima divisione (2006)."}
{"id": "9310425", "revid": "125833506", "url": "https://it.wikipedia.org/wiki?curid=9310425", "title": "Jacopo Soldani", "text": "Biografia.\nNato a Firenze dal 1579 al 1641 Jacopo Soldani fu gentiluomo di corte e aio del principe Leopoldo de' Medici. Dottore in legge, coltiv\u00f2 con buon gusto anche le lettere e la filosofia e da ultimo le scienze fisiche, matematiche e astronomiche, nelle quali fu discepolo di Galileo. Soldani ha preceduto Benedetto Menzini nel difendere il maestro, sin dal 1623, con una satira contro gli aristotelici, non priva di arguzia. Scrisse altre sei satire in terza rima su temi offertigli dalla societ\u00e0 contemporanea e dall'ambiente in cui viveva: i cortigiani, gli ipocriti, il lusso e l'avidit\u00e0 di denaro, l'incostanza dei desideri umani. Soldani difese la poesia satirica, trattando, nella satira terza, della natura e dello scopo di essa. Coscienza austera, osservatore pensoso, Soldani confidava nell'efficacia morale del genere e lo coltiv\u00f2 con grande elevatezza d'intenti; ma gli fecero difetto le qualit\u00e0 artistiche (\"Satire\", Firenze 1741)."}
{"id": "9310427", "revid": "827882", "url": "https://it.wikipedia.org/wiki?curid=9310427", "title": "Waldorf\u2013Astoria", "text": ""}
{"id": "9310447", "revid": "827882", "url": "https://it.wikipedia.org/wiki?curid=9310447", "title": "Waldorf Astoria (disambigua)", "text": ""}
{"id": "9310449", "revid": "80598", "url": "https://it.wikipedia.org/wiki?curid=9310449", "title": "Rock Island Line/John Henry", "text": "Rock Island Line/John Henry \u00e8 un singolo di Lonnie Donegan pubblicato alla fine del 1955 dalla Decca Records a nome \"The Lonnie Donegan Skiffle Group\" in gommalacca a 78 giri e in vinile a 45 giri.\nDescrizione.\nPur essendo firmati sulle etichette dei dischi da Lonegan, i due brani sono due tradizionali."}
{"id": "9310450", "revid": "1310927", "url": "https://it.wikipedia.org/wiki?curid=9310450", "title": "Yahya Kalley", "text": "Carriera.\nCresciuto calcisticamente nelle giovanili di BK V\u00e5ngen e , nel 2020 viene acquistato dall', firmando un contratto di due anni e mezzo. Il 10 settembre successivo debutta nell'Allsvenskan - la massima serie del campionato svedese - nella gara persa in casa per 0-4 contro l'. Pochi giorni dopo, il 17 settembre, esordisce anche nelle competizioni europee, seppur nei turni preliminari. Infatti viene schierato nella sconfitta in casa per 1-2 contro il , nel secondo turno preliminare dell'Europa League. Nell'agosto del 2021 si trasferisce al , societ\u00e0 olandese militante in Eredivisie.\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "9310451", "revid": "1935652", "url": "https://it.wikipedia.org/wiki?curid=9310451", "title": "Chiesa di Sant'Agnese (Somma Lombardo)", "text": "La chiesa prepositurale di Sant'Agnese \u00e8 la parrocchiale di Somma Lombardo, in provincia di Varese ed arcidiocesi di Milano; \u00e8 a capo del decanato di Somma Lombardo.\nStoria.\nGrazie alla \"Notitia Cleri\" del 1398 si conosce che all'epoca il prevosto di Somma era coadiuvato da un capitolo di sette canonici e che la pieve di Sant'Agnese aveva come filiali le cappelle San Michele e di Santa Maria a Golasecca, di Sant'Eusebio a Sesona, di San Martino Vescovo di Vergiate e di San Giorgio a Corgeno.\nNel Cinquecento, successivamente al concilio di Trento, le pievi foraniali vennero trasformate in vicariati e cos\u00ec accadde anche per quella di Somma.\nLa prima pietra della nuova parrocchiale venne posta nel 1645; l'edificio, voluto da Francesco e Guido Visconti e disegnato da Francesco Maria Richini, fu terminato nel 1664, mentre tra il 1697 e il 1723 si provvide a realizzare il campanile su progetto di Giovanni Battista Quadrio.\nDalla relazione della visita pastorale del 1750 dell'arcivescovo Giuseppe Pozzobonelli s'apprende che a servizio della cura d'anime v'erano, oltre al parroco, anche quindici canonici e che la chiesa di Sant'Agnese aveva alle proprie dipendenze gli oratori di San Carlo al Lazzaretto, di San Rocco, di San Bernardino, di San Vito e di Santa Maria Maddalena.\nTra il 1846 e il 1848 l'interno dell'edificio fu consolidato e nel 1892 la facciata venne ultimata dall'ingegner Rodolfo Lazzari; nel 1899 l'arcivescovo Andrea Carlo Ferrari, compiendo la sua visita, trov\u00f2 che la parrocchiale aveva come filiali oratori di San Vito, di San Bernardino, di San Rocco, di San Carlo, di Sant'Andrea Apostolo, di San Luigi Gonzaga e dell'Annunciazione, che il previsto era affiancato da due coadiutori e da un cappellano presso la chiesetta delle Case Nuove e che i fedeli ammontavano a circa 6000.\nLe due cappelle di San Giuseppe e del Crocifisso furono rinnovate nel 1910 e tra il 1938 e il 1942 si provvide a posare il nuovo pavimento e la bussola centrale.\nNel 1965 venne realizzato il nuovo altare postconciliare rivolto verso l'assemblea, poi consacrato nel 1973; nel 1972, con la riorganizzazione territoriale dell'arcidiocesi voluta dal cardinale Giovanni Colombo, il vicariato di Somma fu sostituito dall'omonimo decanato.\nIl 12 novembre 2004 ricevette il titolo di basilica minore.\nDescrizione.\nEsterno.\nLa facciata a capanna della chiesa, rivolta a sudovest, \u00e8 suddivisa da una cornice marcapiano in due registri, entrambi scanditi da paraste; quello inferiore presenta i tre portali d'ingresso, di cui il centrale timpanato e i laterali architravati, mentre quello superiore \u00e8 caratterizzato da una finestra e da due nicchie e coronato dal frontone dentellato.\nAnnesso alla parrocchiale \u00e8 il campanile in pietra a base quadrata, la cui cella presenta una monofora per lato ed \u00e8 coperta dal tetto a quattro falde.\nInterno.\nL'interno dell'edificio, la cui pianta \u00e8 a croce latina, si compone di un'unica navata e del transetto. Le cappelle laterali si affacciano sulla navata, le cui pareti sono scandite da lesene sorreggenti la cornice sopra la quale s'imposta la volta; al termine dell'aula si sviluppa il presbiterio, rialzato di alcuni gradini e chiuso dall'abside semicircolare.\nQui sono conservate diverse opere di pregio, tra le quali la pala raffigurante i \"Santi Giovanni Battista e Antonio da Padova che implorano Maria\", eseguita nel XVII secolo da Antonio Busca, gli affreschi ritraenti \"Maria assunta in cielo\", la \"Presentazione di Ges\u00f9 al Tempio\", l\"Annunciazione\", lo \"Sposalizio della Vergine\" e la \"Visitazione di Elisabetta\" e la tela con soggetto la \"Nativit\u00e0\", realizzata da Ercole Procaccini il Giovane."}
{"id": "9310452", "revid": "827882", "url": "https://it.wikipedia.org/wiki?curid=9310452", "title": "Waldorf-Astoria (disambigua)", "text": ""}
{"id": "9310456", "revid": "47767", "url": "https://it.wikipedia.org/wiki?curid=9310456", "title": "Maialen", "text": ""}
{"id": "9310457", "revid": "879070", "url": "https://it.wikipedia.org/wiki?curid=9310457", "title": "Marmota camtschatica", "text": "La marmotta dalla testa nera (Marmota camtschatica ) \u00e8 una specie della famiglia degli Sciuridi originaria dell'Estremo Oriente russo.\nDescrizione.\n\u00c8 una marmotta di dimensioni relativamente piccole (46-53 cm di lunghezza testa-corpo per un peso di 2900-5000 g) e dalla coda breve. La regione dorsale presenta una pelliccia di colore grigio-giallastro brizzolato, mentre quella inferiore \u00e8 di colore cannella o marrone ruggine. Le zampe anteriori e le scapole sono spesso di colore pi\u00f9 chiaro e tendono al verde oliva o al beige. La coda pu\u00f2 essere marrone, color carbone o nera. La caratteristica pi\u00f9 distintiva della specie, quella che conferisce ad essa il suo nome comune, \u00e8 per\u00f2 il \u00abcappuccio\u00bb nero sulla testa, che si estende da sotto l'occhio e dal naso fino alla parte posteriore del cranio, per poi restringersi in una striscia che si estende fino a met\u00e0 del dorso, spesso con estensioni pi\u00f9 piccole che dall'occhio, passando sotto le orecchie, raggiungono le scapole.\nBiologia.\nLa marmotta dalla testa nera si nutre di graminacee, altre erbe e muschi. Vive in colonie formate da molte gallerie separate, ognuna delle quali occupata da una coppia di adulti e dalla loro prole. Questa \u00e8 costituita da cinque o sei giovani, che rimangono nel gruppo familiare per almeno tre anni.\nQuesta specie va in letargo durante i mesi invernali (spesso per un periodo di otto mesi) ed emerge dalle tane a maggio. Le tane invernali si estendono in profondit\u00e0 fino al permafrost. Queste marmotte vanno in letargo in gruppi numerosi, forse perfino in gruppi multifamiliari. Prima di cadere in letargo, tappano gli ingressi della camera e ne rivestono il pavimento utilizzando una grande quantit\u00e0 di lettiera. Intonacano inoltre le pareti della camera e ne rivestono il soffitto con del pietrisco per limitare le dispersioni di calore. In inverno si svegliano periodicamente, indipendentemente dalle condizioni del letargo. La durata del letargo, i tempi di risveglio e la quantit\u00e0 di energia spesa variano a seconda dell'et\u00e0 degli animali.\nDistribuzione e habitat.\nLa marmotta dalla testa nera \u00e8 una specie paleartica dall'areale limitato alla Siberia nord-orientale. Tuttavia, la sua distribuzione non \u00e8 continua. Vive nella tundra e negli habitat alpini, dal livello del mare fino ad un'altitudine di 2000 m, nelle regioni intorno al lago Bajkal, lungo il corso superiore dei fiumi Jana e Kolyma, nella Kam\u010datka settentrionale e nelle parti centrali e settentrionali della penisola dei Ciukci. Dato il suo areale settentrionale, questa specie, cos\u00ec come la marmotta dell'Alaska, \u00e8 una rappresentante della fauna artica.\nTassonomia.\nNe vengono riconosciute tre sottospecie:"}
{"id": "9310458", "revid": "6923", "url": "https://it.wikipedia.org/wiki?curid=9310458", "title": "Roberto Sorrentino (professore)", "text": "Biografia.\nDopo la laurea in Ingegneria Elettronica presso l'Universit\u00e0 di Roma La Sapienza nel 1971 con il massimo dei voti, ne \u00e8 stato assistente ordinario (1974) e professore associato (1983 - 1986) e successivamente professore ordinario all'Universit\u00e0 di Roma Tor Vergata (1986-1990).\nNegli anni '80 ha insegnato anche presso le Universit\u00e0 di Catania e di Ancona. Nel 1983 e nel 1986 ha svolto attivit\u00e0 di ricerca negli USA in qualit\u00e0 di Research Fellow presso la University of Texas at Austin.\nSorrentino ha dedicato la sua attivit\u00e0 alla ricerca su varie tematiche relative all'elettromagnetismo e alle sue applicazioni agli apparati per telecomunicazioni, radar e industriali di carattere innovativo. \u00c8 stato autore di oltre trecento lavori pubblicati in riviste e congressi internazionali e ha pubblicato quattro libri per MacGraw Hill e John Wiley. \u00c8 stato Editor di riviste internazionali (IEEE Microwave and Guided Wave Letters) e ha fatto parte dell'Editorial Board di numerose riviste internazionali.\nIncarichi.\nDal 1990 \u00e8 stato professore di Campi Elettromagnetici presso l'Universit\u00e0 di Perugia, dove ha ricoperto diversi incarichi:"}
{"id": "9310469", "revid": "486946", "url": "https://it.wikipedia.org/wiki?curid=9310469", "title": "Wally Cassell", "text": "Biografia.\nDi origini siciliane, figlio di Luigi e Luisa Castellano, all'et\u00e0 di due anni (nel 1916) i suoi genitori emigrarono a Brooklyn, New York City. Da giovane inizi\u00f2 la carriera artistica dapprima come ballerino, ma la abbandon\u00f2 presto per concentrarsi sulla recitazione. Nel 1942 debutt\u00f2 come attore cinematografico, inizialmente in piccoli ruoli e il pi\u00f9 delle volte non accreditato. Fu Mickey Rooney (con il quale lavor\u00f2 nel film noir \"Sabbie mobili\") a suggerirgli di adottare il nome d'arte di Wally Cassell e di sostenere un provino con la Metro Goldwyn Mayer. Firmato il contratto con la mayor hollywoodiana, partecip\u00f2 complessivamente ad una cinquantina di pellicole, perplopi\u00f9 in western e in film di gangsters, fino al 1960.\nIn televisione apparve come guest star in una trentina di serial dal 1953 al 1964, tra i quali si ricordano \"Letter to Loretta\", \"Gunsmoke\", nell'episodio pilota e nel primo episodio de \"Gli intoccabili\", dove impersonava Phil D'Andrea, \"Gli uomini della prateria\" (1960) e \"The Beverly Hillbillies\" (1963). Imperson\u00f2 il pistolero Luke Short in \"Stories of the Century\" (1954) e Johnny French in \"Rescue 8\" (1958). Nel 1963 ebbe l'unica sua esperienza come attore teatrale, recitando nel lavoro \"No Bed of Roses\" di Michael Kalmanoff accanto a Gail Manners, diretto da Ruth Bailey e Paul Rutledge. Ritiratosi dall'attivit\u00e0 artistica nel 1964, divenne un uomo d'affari di successo.\nSposato dal 30 agosto 1947 con l'attrice e cantante Marcy McGuire (unione che durer\u00e0 67 anni) ha da lei due figli dei quali una, Cindy Cassell, intraprese la carriera artistica a 13 anni impersonando il ruolo di Pony Hutchinson nel film prodotto dalla Walt Disney \"Emil e i detectives\" (1964).\nWally Cassell muore nell'aprile 2015 a Palm Desert, in California, all'et\u00e0 di 103 anni.\nDoppiatori italiani.\nNelle versioni italiane dei suoi film, Wally Cassell \u00e8 stato doppiato da:"}
{"id": "9310470", "revid": "125834036", "url": "https://it.wikipedia.org/wiki?curid=9310470", "title": "Daniele Liotti (calciatore)", "text": "Carriera.\nOriginario di Pizzo, \u00e8 cresciuto nel settore giovanile del ; nel 2011 si trasferisce al , con cui disputa una stagione con la formazione Primavera. Nel 2012 passa al , militante in Serie D; resta in quarta serie anche nella stagione successiva, trascorsa con la maglia del . L'8 luglio 2014 viene tesserato con un biennale dalla ; il 31 gennaio 2017 viene ceduto a titolo temporaneo alla , in uno scambio che vede coinvolto Nicholas Allievi.\nIl 6 luglio seguente viene acquistato dal , con cui disputa un'ottima stagione a livello individuale, con cinque reti segnate, venendo anche nominato miglior difensore della categoria; dopo essersi svincolato dal club siciliano, il 10 settembre 2018 viene tesserato dal . Dopo aver ottenuto la promozione in Serie B con i nerazzurri, il 9 gennaio 2020 viene acquistato dalla , con cui firma un biennale. Dopo aver prolungato fino al 2024 con gli amaranto, l'11 gennaio 2022 passa a titolo temporaneo al , tornando cos\u00ec a giocare per i rossobl\u00f9 dopo dieci anni.\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "9310471", "revid": "1329076", "url": "https://it.wikipedia.org/wiki?curid=9310471", "title": "Personaggi di Justice League e Justice League Unlimited", "text": ""}
{"id": "9310472", "revid": "1924342", "url": "https://it.wikipedia.org/wiki?curid=9310472", "title": "IFPI Israel", "text": "IFPI Israel (Israeli Federation of Phonograms and Cassettes; ) \u00e8 il ramo israeliano dell'International Federation of the Phonographic Industry che si occupa di rappresentare gli interessi dell'industria discografica nel paese.\nCertificazioni.\nIFPI Israel fornisce le certificazioni di vendita agli album che hanno raggiunto le seguenti soglie:"}
{"id": "9310473", "revid": "907365", "url": "https://it.wikipedia.org/wiki?curid=9310473", "title": "Ter\u00e9ga Open Pau-Pyr\u00e9n\u00e9es 2022 - Singolare", "text": "Radu Albot era il detentore del titolo ma \u00e8 stato eliminato al secondo turno.\nIn finale Quentin Halys ha sconfitto Vasek Pospisil con il punteggio di 4-6, 6-4, 6-3."}
{"id": "9310483", "revid": "1305887", "url": "https://it.wikipedia.org/wiki?curid=9310483", "title": "Personaggi di Batman (serie animata)", "text": "Di seguito la lista di tutti i personaggi comparsi nella serie \"Batman\" (1992-1995):"}
{"id": "9310487", "revid": "583609", "url": "https://it.wikipedia.org/wiki?curid=9310487", "title": "Deanne Bergsma", "text": "Biografia.\nNata e cresciuta in Sudafrica, Deanne Bergsma ha studiato danza sotto la supervisione di Marjory Sturman e poi alla Royal Ballet School di Londra dal 1957. Dal 1959 ha danzato con il Royal Ballet, di cui ha scalato rapidamente i ranghi fino a diventare prima ballerina. Nel corso della sua carriera ha danzato molti dei maggiori ruoli femminili del repertorio, tra cui Odette e Odile ne \"Il lago dei cigni\", Myrtha in \"Giselle\", la protagonista in \"Sylvia\", Berta in \"Ondine\", Lykanion in \"Dafni e Cloe\", la fata della \"Cenerentola\", l'eponima protagonista di \"Raymonda\", la fanciulla ne \"La sagra della primavera\" e ruoli principali nei balletti di Bronislava Fomini\u010dna Ni\u017einskaja \"Les biches\" e \"Les Noces\". \u00c8 stata spesso partner sulle scene di Rudol'f Nureev.\nGrande interprete dell'opera di Frederick Ashton, negli ultimi anni della sua carriera Bergsma ha cominciato ad apparire al Covent Garden non solo in balletti, ma anche in ruoli muti in diverse opere liriche. Nel 1973 ha interpretato la madre di Tadzio in occasione della prima di \"Morte a Venezia\" di Benjamin Britten, a cui sono seguiti i ruoli di Stella ne \"I racconti di Hoffmann\" e Berenice ne \"La clemenza di Tito\".\nPur essendosi ritirata dalle scene nel 1975, negli anni seguenti \u00e8 tornata a danzare alla Royal Opera House su invito di Anthony Dowell, che la volle in allestimenti di \"Ondine\", \"L'uccello di fuoco\" e \"Il lago dei cigni\". Successivamente \u00e8 stata un membro del comitato direttivo del Royal Ballet per otto anni e poi insegnante di danza alla Royal Ballet School, di cui \u00e8 stata anche esaminatrice fino al 2020.\n\u00c8 sposata con Keith Grant dal 1968 e la coppia ha avuto due figli: Sam Henry (nato nel 1975) e Katherine Daisy (nata nel 1977)."}
{"id": "9310489", "revid": "125834211", "url": "https://it.wikipedia.org/wiki?curid=9310489", "title": "Hailey Duff", "text": "Carriera.\nNel 2022 ha vinto la medaglia d'oro nel torneo femminile ai Giochi olimpici di Pechino, insieme alle compagne di squadra Eve Muirhead, Vicky Wright, Jennifer Dodds e Mili Smith; con la stessa formazione ha vinto anche un Europeo."}
{"id": "9310490", "revid": "69794", "url": "https://it.wikipedia.org/wiki?curid=9310490", "title": "Modesto Destefanis", "text": "Biografia.\nAllievo di Michele Buniva, si trasfer\u00ec in Inghilterra per specializzarsi sui vaccini, divenendo poi uno dei primi vaccinatori italiani, in particolar modo nei territori della Valle Orco e della Val Soana. \nPartecip\u00f2 ai Moti del 1821, e fu costretto a riparare come esule in Svizzera a Lugano quindi in Francia e infine in Spagna. Rientrato in Piemonte, fu arrestato.\nPartecip\u00f2 ai Moti del 1848 e fu eletto Deputato del Regno di Sardegna nella III e nella IV legislatura per il collegio di Pont, e mor\u00ec in corso di carica."}
{"id": "9310492", "revid": "125874595", "url": "https://it.wikipedia.org/wiki?curid=9310492", "title": "Personaggi di Batman - Cavaliere della notte", "text": "Di seguito la lista di tutti i personaggi comparsi nella serie \"Batman - Cavaliere della notte\":"}
{"id": "9310504", "revid": "93436", "url": "https://it.wikipedia.org/wiki?curid=9310504", "title": "Mi far\u00f2 mummia", "text": "Mi far\u00f2 mummia \u00e8 il titolo con cui \u00e8 stata pubblicata nel 1995 in Italia una selezione di quattro racconti dell'autore giapponese Masahiko Shimada, parte della pi\u00f9 ampia raccolta \"Arumajiro\u014d\" (\u30a2\u30eb\u30de\u30b8\u30ed\u738b, \"Il re armadillo\"). La stessa selezione \u00e8 stata pubblicata anche in lingua spagnola nel 1999 col titolo \"Me convertir\u00e9 en momia\".\nRacconti contenuti.\n\"Mi far\u00f2 mummia\".\nIl racconto \u00e8 stato pubblicato, col titolo originale \"Miira ni naru made\" (\"Fino a diventare mummia\") sulla rivista \"Ch\u016bk\u014dbungei Tok\u016bshu\" nel 1990.\nNel gennaio del 1999, un cacciatore in cerca di lepri nota, in una remota zona paludosa, una capanna fatiscente e, una volta entrato, vi trova un corpo mummificato. Il defunto ha lasciato in diario nel quale ha annotato gli eventi, i pensieri e le impressioni (dapprima molto lucidi e dettagliati, poi sempre pi\u00f9 scarni e visionari) dei 62 giorni del digiuno che si era imposto per arrivare alla morte in modo incruento, ispirandosi alla pratica buddhista del \"sokushinbutsu\".\n\"Beata adolescenza\".\nIl racconto \u00e8 stato pubblicato, col titolo originale \"Danjiki sh\u014dnen - Seishun\" (\"Il ragazzo del digiuno - L'et\u00e0 verde\") sulla rivista \"Gunz\u014d\" nel 1990.\nM \u00e8 un adolescente che non ha interesse per il sesso n\u00e9 per il cibo, a differenza rispettivamente della maggioranza dei suoi coetanei e dei suoi famigliari, tutti forti mangiatori. Per dare un senso al suo rifiuto del cibo si mette a partecipare a scioperi della fame, senza peraltro interessarsi alle loro motivazioni. In una di queste occasioni incontra una donna grazie alla quale inizia a recuperare un rapporto pi\u00f9 normale con le cose che prima rifiutava. Quando suo fratello minore muore in un incidente motociclistico, fa un sogno in cui questi inizia a mangiare s\u00e9 stesso. Da allora prende a mangiare copiosamente, come se dovesse fare anche la parte di suo fratello.\n\"Il discepolo\".\nIl racconto \u00e8 stato pubblicato, col titolo originale \"Yudayakei aonisai\" (\"Lo sbarbatello ebreo\") sulla rivista \"Gunz\u014d\" nel 1987.\nIl narratore \u00e8 uno studente di filosofia soprannominato \"Tetchan\" a cui sono diagnosticati dei problemi psicologici. Per fargli cambiare ambiente viene mandato a Parigi, dove suo fratello lavora in un \"Ufficio per gli Esuli\", che si preoccupa di sbrigare le pratiche per chi vuole immigrare in Francia. Qui fa la conoscenza del superiore di suo fratello, l'ebreo polacco Ludwig Penman, al quale si presenta come \"Th\u00e9chien\" e riceve pertanto l'incarico di preparargli il t\u00e8. Penman gli affitta una camera del suo appartamento e ne diventa il mentore, malgrado la differenza delle rispettive culture di origine. Th\u00e9chien si appassiona a un videogioco ispirato alla \"Divina Commedia\" e con Penman ha modo di riflettere sul contributo dato dall'ebraismo alla filosofia occidentale.\nQuando suo fratello annuncia il proprio matrimonio con una giovane francese, Th\u00e9chien deve tornare in Giappone per organizzare la cerimonia. Qui riceve una lettera di Penman che, inaspettatamente, gli si rivolge definendosi \"il tuo vecchio discepolo\", con un rovesciamento dei ruoli. Il fratello lo avverte poi che Penman \u00e8 stato picchiato da un giovane sionista perch\u00e9 il suo inganno era stato scoperto: si era finto ebreo per avere pi\u00f9 successo nel suo ambiente. Th\u00e9chien si domanda se per essere fino in fondo il discepolo di Penman debba anch'egli assumere un'identit\u00e0 culturale non sua.\n\"Il delfino nel deserto\".\nIl racconto \u00e8 stato pubblicato, col titolo originale \"Sabaka no iruka\" sulla rivista \"Shinch\u014d\" nel 1988.\nIl narratore riconosce nel giovane che si \u00e8 appena esibito in un \"karaoke bar\" cantando note celestiali un proprio simile, un angelo caduto dai cieli; gli offre da bere e gli racconta la propria storia. Precipitato su un'isola disabitata, rimase avvinghiato a un albero finch\u00e9 non si avvicin\u00f2 un peschereccio e vi balz\u00f2 sopra, assumendo l'aspetto di un uomo di mezza et\u00e0 che fu poi chiamato Umihiko; se fosse caduto in mare si sarebbe trasformato in delfino. Cambi\u00f2 poi diversi lavori, riscotendo successi grazie alla sua intelligenza superiore a quella di un comune essere umano, e diventando cos\u00ec un uomo ricco. La sua idea \u00e8 diventata quella di accorciare la distanza tra cielo e terra, raccontando agli esseri umani del Paradiso perch\u00e9 se ne facciano un'idea veritiera e sperando che ci\u00f2 spinga gli angeli ad interessarsi del mondo terreno. Spiega all'altro \"ex angelo\" in che cosa consistono i sogni e gli d\u00e0 il nome d'arte di Dolphin Sumakawa, avviandolo alla carriera di cantante."}
{"id": "9310506", "revid": "901830", "url": "https://it.wikipedia.org/wiki?curid=9310506", "title": "Homenetmen Sporting Club Beirut", "text": ""}
{"id": "9310523", "revid": "670021", "url": "https://it.wikipedia.org/wiki?curid=9310523", "title": "Biblioteche di Bologna", "text": "Nella citt\u00e0 di Bologna sono presenti oltre 150 biblioteche tra comunali, universitarie e di altri enti, pubblici e privati.\nStoria.\nOrigini.\nLe prime biblioteche a Bologna, come nel resto d'Europa, sorgono nel medioevo prima nei grandi conventi o monasteri cittadini, come quelli di San Domenico o San Giacomo, e successivamente nei collegi che ospitavano gli studenti stranieri dell'Universit\u00e0 di Bologna. L'universit\u00e0 appunto fu d'importanza fondamentale per la produzione e diffusione libraria in citt\u00e0, grazie alle attivit\u00e0 degli \"stationarii\", ovvero scrivani a cui venivano commissionati la copia dei libri di testo suddivisi per\u00f2 in \"pecie\" (parti di libro).\nNell'et\u00e0 della controriforma si verific\u00f2 una certa contrazione culturale, connessa a quella dell'universit\u00e0, quando le biblioteche conventuali vennero chiuse al pubblico. In controtendenza il Cardinale Gabriele Paleotti fond\u00f2 la Biblioteca Arcivescovile, per\u00f2 anch'essa consultabile al solo clero, mentre il naturalista Ulisse Aldrovandi don\u00f2 il suo fondo librario e scientifico alla citt\u00e0, dove venne depositato nel Palazzo Pubblico.\nIl Settecento e periodo napoleonico.\nFu solo con la fondazione nel 1712, da parte del conte Luigi Ferdinando Marsili, dell'Istituto delle Scienze che Bologna si dot\u00f2 di una vera e propria biblioteca civica, in maniera simile a quanto accadde con la Biblioteca Palatina di Parma e la Biblioteca Estense di Modena, espressioni per\u00f2 delle autorit\u00e0 ducali. La biblioteca annessa all'Istituto venne incrementata versandovi i fondi di Ulisse Aldrovandi e successivamente fu posta sotto la protezione del papa Benedetto XIV che increment\u00f2 il patrimonio librario tramite editti e donazioni personali. \nNel 1752 venne aperta la \"Libreria pubblica di Santa Lucia\" su impulso dei Gesuiti, detta anche \"Libreria Zambeccari\" poich\u00e9 il fondo iniziale fu donato da Francesco Zambeccari, con l'obbligo di garantire l'accesso pubblico alla biblioteca. Nel 1773, con lo scioglimento dell'ordine, la gestione pass\u00f2 ai Barnabiti.\nCon l'arrivo delle truppe francesi nel 1796 vengono soppressi numerosi conventi e monasteri. I patrimoni librari vengono confiscati e alcuni volumi inviati a Parigi, mentre altri sono fatti confluire nella biblioteca dell'Istituto. Nel 1801 si procedette all'istituzione di una \"Biblioteca Dipartimentale\" (poi \"Comunitativa\") posta sotto il controllo diretto del Dipartimento del Reno e trasferita nel convento di San Domenico. Qui confluirono tutti i fondi, tra cui quelli della Libreria di Santa Lucia, che non erano stati assorbiti dalla Biblioteca dell'Istituto delle Scienze. Quest'ultima poi l'anno successivo divenne \"Biblioteca Centrale dell'Universit\u00e0 Nazionale\" con il trasferimento dall'Archiginnasio a Palazzo Poggi dell'universit\u00e0, costituendo cos\u00ec l'attuale Biblioteca Universitaria.\nDalla restaurazione al Novecento.\nNel 1838 fu completato il trasferimento della biblioteca comunitativa nel Palazzo dell'Archiginnasio, diventando cos\u00ec l'odierna Biblioteca comunale dell'Archiginnasio. La nuova istituzione culturale ricevette un notevole impulso sotto la direzione di Luigi Frati, tra il 1858 e il 1902, quando il patrimonio librario pass\u00f2 dai 40.000 volumi ad oltre 260.000, organizzando tutto secondo i pi\u00f9 recenti criteri biblioteconomici.\nEnti e istituzioni.\nBologna Biblioteche.\nIl comune di Bologna gestisce le proprie biblioteche tramite il \"Settore biblioteche comunali\", costituito nel 2021 in sostituzione della precedente Istituzione Biblioteche attiva dal 2008.\nConsorzio Provinciale di Pubblica Lettura.\nNel 1959 venne creato dalla Provincia di Bologna il Consorzio Provinciale di Pubblica Lettura, a cui aderiscono sin da subito 50 su 60 comuni del territorio. \nIl logo, raffigurante un occhio, fu disegnato da Concetto Pozzati attorno al 1962 e utilizzato nei manifesti e nelle grafiche delle biblioteche.\nPolo bolognese SBN/UBO.\nLe biblioteche di Bologna e del suo territorio sono coordinate dal Polo Unificato Bolognese (UBO) che fa parte del Servizio Bibliotecario Nazionale. Esso comprende circa 250 biblioteche riunite sotto un unico catalogo OPAC. Il catalogo del Polo Bolognese \u00e8 curato e gestito dall'Universit\u00e0 di Bologna tramite ABIS (\"Area Biblioteche e Servizi allo Studio\")."}
{"id": "9310526", "revid": "2056951", "url": "https://it.wikipedia.org/wiki?curid=9310526", "title": "Live - Non \u00e8 la D'Urso", "text": ""}
{"id": "9310529", "revid": "21880", "url": "https://it.wikipedia.org/wiki?curid=9310529", "title": "Helicteroideae", "text": "Helicteroideae \u00e8 una sottofamiglia di piante della famiglia delle Malvacee.\nTassonomia.\nLa sottofamiglia comprende 12 generi in 2 trib\u00f9:"}
{"id": "9310535", "revid": "6923", "url": "https://it.wikipedia.org/wiki?curid=9310535", "title": "Michael Hoecht", "text": "Carriera.\nLos Angeles Rams.\nHoecht firm\u00f2 con i Los Angeles Rams dopo non essere stato scelto nel Draft NFL 2020. Fu anche selezionato dagli Ottawa Redblacks nel secondo giro del Draft CFL 2020. Fu svincolato il 4 settembre 2020 e il giorno successivo rifirm\u00f2 per la squadra di allenamento. Il 18 gennaio 2021 firm\u00f2 un nuovo contratto con i Rams. Alla fine del training camp 2021 riusc\u00ec ad entrare nei 53 uomini del roster per l'inizio della stagione regolare. Hoecht fin\u00ec con il disputare tutte le 17 partite della stagione regolare, mettendo a segno 5 tackle. Disput\u00f2 anche tutte e 4 le partite di playoff dei Rams, incluso il Super Bowl LVI, vinto contro i Cincinnati Bengals per 23-20."}
{"id": "9310541", "revid": "907365", "url": "https://it.wikipedia.org/wiki?curid=9310541", "title": "Internazionali di Tennis Citt\u00e0 di Forl\u00ec V 2022 - Singolare", "text": "Jack Draper era il detentore del titolo e lo ha confermato battendo in finale Alexander Ritschard con il punteggio di 3-6, 6-3, 7-6(10-8)."}
{"id": "9310553", "revid": "69794", "url": "https://it.wikipedia.org/wiki?curid=9310553", "title": "Joseph-Melchior de Livet", "text": "Biografia.\nFu Deputato del Regno di Sardegna nella III e nella IV legislatura per il collegio di Annecy."}
{"id": "9310557", "revid": "84184", "url": "https://it.wikipedia.org/wiki?curid=9310557", "title": "Banville (disambigua)", "text": ""}
{"id": "9310558", "revid": "5585", "url": "https://it.wikipedia.org/wiki?curid=9310558", "title": "Colpo proibito", "text": ""}
{"id": "9310562", "revid": "73843", "url": "https://it.wikipedia.org/wiki?curid=9310562", "title": "Charles Otis Whitman", "text": "Whitman \u00e8 stato uno zoologo che ha influenzato i primi studi dell'etologia e un docente che ha approfondito temi come l'evoluzione e l'embriologia dei vermi, l'anatomia comparata e il comportamento animale.\nBiografia.\nWhitman \u00e8 nato a Woodstock nel Maine il 14 dicembre 1842. Cresciuto in una fattoria e ha dimostrato da subito interesse per la storia naturale. Ha studiato nelle scuole pubbliche e malgrado le scarse disponibilit\u00e0 economiche della famiglia voleva accedere all'istruzione universitaria. Cos\u00ec insegn\u00f2 e fece tutoraggio in scuole private finch\u00e9 riusc\u00ec ad iscriversi all'universit\u00e0 e a laurearsi nel 1868. Poi inizi\u00f2 come preside presso la Westford Academy nel Massachusetts e infine si trasfer\u00ec a Boston presso la English High School. Qui conobbe Harvard Louis Agassiz e nel 1874 entr\u00f2 nella Boston Society of Natural History per dedicarsi completamente allo studio della zoologia.\nAttivit\u00e0.\nCharles Otis Whitman fu un ricercatore che si applic\u00f2 a vari campi di interesse dando contributi significativi nell'embriologia, nella morfologia, nell'anatomia comparata, nella storia naturale e nello studio del comportamento animale. Ha ricoperto ruoli accademici come ad esempio nel dipartimento di biologia dell'Universit\u00e0 di Chicago, dove ha influenzato col suo metodo di lavoro molti ricercatori della sua generazione e di quelle successive. \u00c8 stato il primo direttore del Marine Biological Laboratory a Woods Hole. "}
{"id": "9310563", "revid": "594360", "url": "https://it.wikipedia.org/wiki?curid=9310563", "title": "Maschere coreane", "text": "Le maschere coreane (), dalle sembianze umane, animalesche, di spiriti e divinit\u00e0, sin dall'antichit\u00e0 hanno svolto la funzione di esprimere svariati personaggi ed entit\u00e0 ultraterrene. Le finalit\u00e0 e le occasioni d'uso di queste maschere variano da riti propiziatori a riti sciamanici, danze, rappresentazioni teatrali e riti esoterici. \nL'utilizzo delle maschere coreane trova l'origine tra i popoli il cui sostentamento dipendeva principalmente dal raccolto: la ridotta disponibilit\u00e0 di tecnologie avanzate risultava infatti nel doversi affidare a riti che coinvolgessero natura e mitologia, entrambe declinate in diverse forme e personalit\u00e0. Le maschere possono variare da regione a regione della penisola coreana, talvolta da citt\u00e0 in citt\u00e0: in passato, venivano anche impiegate in danze divertenti e di satira, che ritraevano la vita dei coreani del tempo e le relative problematiche sociali.\nGeneralmente, il materiale utilizzato dagli artigiani coreani per la creazione di queste maschere era la carta di gelso coreano, con coloranti coltivati in natura per renderle sia esteticamente pi\u00f9 belle, che concretamente robuste. Le maschere sono spesso fornite di pezzi di stoffa nera attorno alla loro forma, cos\u00ec da nascondere il pi\u00f9 possibile la testa dell'attore, o rappresentare capelli del medesimo colore. \nTipologie e nomi.\nLa numerosit\u00e0 delle maschere create dalla popolazione coreana corrisponde alle molteplici finalit\u00e0 nella quale queste venivano utilizzate. Unendo arte e magia, le persone si affidavano, e tutt'oggi si affidano, alle maschere come strumenti e mezzi d'espressione: la variet\u00e0 interpretativa corrisponde dunque alla variet\u00e0 culturale della civilt\u00e0 coreana antica e presente.\nLe tipologie sono:\nLe \"Sinseongtal\" (\uc2e0\uc131\ud0c8) servono per la venerazione e per le performance di riti ancestrali, rappresentando divinit\u00e0 vere e proprie che indossano maschere, o come maschere che ritraggono divinit\u00e0. \nLe \"Uisultal\" possono avere due funzioni differenti: un uso protettivo, se fatte indossare alla persona bisognosa di protezione per la propria salute, al fine di mantenere lontane le forze nocive; un uso curativo, se utilizzate dagli sciamani per allontanare, mediante un rito, qualsiasi forza che possa causare malattia.\nLe \"Chueoktal\" sono maschere ad uso commemorativo, indossate per lutto alla morte di una persona e portarle rispetto. Invece, le maschere per i funerali servivano a proteggere il morto dagli spiriti cattivi, proteggerne il viso, cos\u00ec che potesse passare all'aldil\u00e0 senza complicazioni.\nLe \"Jeonjaengtal\" vengono utilizzate per spaventare, intimidire il nemico; questo stratagemma pu\u00f2 essere ritrovato in pi\u00f9 societ\u00e0 del passato, ad esempio fra greci e romani. Un altro uso era quello per la caccia: indossare queste maschere aiutava i cacciatori a confondersi nella natura, nascondersi dalle prede prima di attaccarle.\nLe \"Ipsatal\" sono per i riti di iniziazione, indossate dalla persona che celebra il rito, oppure da colui che lo riceve, ad esempio per onorare il raggiungimento della maggiore et\u00e0.\nLe \"Giwutal\" sono maschere indossate nei riti propiziatori per la pioggia, rito che riunisce le popolazioni di tutto il globo.\nPer \"Yesultal\" (\uc608\uc220\ud0c8) indichiamo maschere generalmente utilizzate in ambito artistico, come in spettacoli di danza e rappresentazioni teatrali: di svariate forme, queste maschere potevano far capire al pubblico la natura del personaggio e il suo ruolo all'interno di ci\u00f2 che veniva rappresentato. Con \"personaggio\" non si intendono solo persone, ma anche animali ed elementi dell'ambientazione, come alberi e nuvole.\nCaratteristiche delle maschere coreane.\nPer comprendere a pieno l'argomento, bisogna prima di tutto capire che significato avevano e hanno, tutt'oggi, le maschere coreane. Nate per essere qualcosa di pi\u00f9 di un semplice oggetto da decorazione, esse sono, come la danza, profondamente legate ai costumi e alle tradizioni del popolo coreano. Si pu\u00f2 addirittura dire che la danza e le maschere siano due elementi inscindibili, e che una determinata danza definiva anticamente la forma stessa della maschera. In Cina, Giappone e Corea le maschere venivano spesso utilizzate per le rappresentazioni teatrali, ma la differenza tra questi paesi stava nel fatto che in Corea ogni regione aveva, ed ha ancora oggi, le sue tradizioni, e all'interno di una stessa provincia potevano esserci differenze a seconda dell'epoca. La caratteristica, quindi, che contraddistingue le maschere coreane dalle altre del mondo asiatico \u00e8 la loro \"regionalit\u00e0\".\nPer quanto riguarda le rappresentazioni teatrali, approfondite pi\u00f9 avanti nell'articolo, agli abitanti dei villaggi era permesso organizzarle solamente una volta l'anno ed era l'unica occasione che avevano per criticare la classe dirigente satireggiandola e nascondendosi dietro le maschere. Con questo evento, infatti, era possibile esprimere le lamentele in forma diretta o indiretta. Le danze con le maschere non erano quindi pensate per la classe al potere e avevano come protagonisti i popolani: una volta terminata la rappresentazione, essi si riunivano col padrone per bere e festeggiare e, come segno che tutto ci\u00f2 che era stato detto sarebbe stato dimenticato, le maschere venivano sotterrate o bruciate. Da ci\u00f2 si pu\u00f2 evincere l'importante peso sociale che queste danze e maschere avevano a quel tempo. \n\u00c8 interessante notare come in molti casi le maschere coreane rappresentassero i costumi e le usanze dell'epoca: molte riportavano addirittura caratteristiche delle malattie della pelle. Alcuni esempi si possono riscontrare nella provincia di Hwanghae e Kyonggi, con le maschere di \"Shin-halbi\" (\uc2e0\ud560\ube44), e \"Miyal-halmi\" (\ubbf8\uc584\ud560): il primo nome deriva da \"shin\", che nel dialetto di Kyonggi vuol dire \"bianco\", e \"halbi\" che deriva da \"nonno\", e significherebbe \"nonno dalla pelle bianca\"; il secondo nome, invece, deriva da \"miyal\" che significa \"chicco di grano\", e \"halmi\", che proviene da \"nonna\", e indica quindi un'anziana che ha sulla pelle delle macchie grandi come chicchi di grano, ovvero lentiggini (piuttosto rare in Corea). Bisogna sottolineare che, in Corea, gli aristocratici venivano rappresentati con maschere bianche e i popolani con maschere nere. Perch\u00e9 allora la scelta di una carnagione bianca per la maschera dell'anziano, lo \"Shin-halbi\"? I nomi delle maschere mescolavano il dialetto con il volgare, denotando quindi la bassa estrazione di quelli che venivano rappresentati. Dunque, la maschera dello \"Shin-halbi\" non pu\u00f2 raffigurare un nobile, nonostante abbia la pelle bianca. Per di pi\u00f9, sua moglie viene rappresentata con una base della maschera di colore nero, ad avvalorare quindi le sue origini popolane. La maschera del marito con la pelle bianca probabilmente fa riferimento alla vitiligine, una malattia della pelle che pu\u00f2 portare alla totale assenza di melanina (depigmentazione) che si manifesta con la comparsa di macchie in cui la pelle diventa pi\u00f9 chiara, quasi bianca. Un altro esempio di maschera con patologie dermatologiche \u00e8 la maschera \"Hongbaek\" (\ud64d\ubc31), in cui si combinano insieme il colore rosso e bianco. Osservando con attenzione la maschera, si pu\u00f2 notare che le macchie rosse sono pi\u00f9 grandi di quelle bianche: si tratta di una malattia congenita di infiammazione delle arterie e delle vene, chiamata sindrome di Sturge-Weber, nella quale c'\u00e8 una concentrazione anomala di arterie e vene in una determinata parte del viso. Un esempio della \"regionalit\u00e0\" delle maschere coreane si nota con la maschera di \"Mundung\" (\ubb38\ub465), il lebbroso, che appare nel Sud del paese dove il clima era relativamente pi\u00f9 umido rispetto alle regioni del centro e del Nord, e rappresenta cos\u00ec il risultato degli studi delle patologie storiche della regione.\nIl Villaggio di Hahoe.\nUn caso in cui le maschere non venivano n\u00e9 sotterrate n\u00e9 bruciate \u00e8 quello delle maschere del villaggio Hahoe, vicino ad Andong, nella provincia di Gyeongsang settentrionale, dove venivano protette nel santuario del villaggio, il che ha permesso loro di arrivare fino ad oggi esattamente come furono create per la prima volta. Secondo i nativi, quando le maschere vengono spostate dal luogo di conservazione \u00e8 necessario eseguire un rito sacrificale per prevenire eventuali calamit\u00e0 che potrebbero colpire il villaggio. Esiste un centro di conservazione dedicato alle maschere e, grazie alla Societ\u00e0 di conservazione di Hahoe Byeolsingut Talnori istituita nel 1975, si tengono esibizioni ogni fine settimana per mantenere viva la tradizione delle maschere.\nLa danza in maschera del villaggio Hahoe \u00e8 la pi\u00f9 antica danza in maschera della tradizione coreana, risalente al periodo Goryeo (918-1392), diventata un modello per tutti i tipi di danze delle comunit\u00e0 agricole e contadine. Il villaggio di Hahoe \u00e8 uno dei siti patrimonio dell'UNESCO e la danza \u00e8 un patrimonio culturale immateriale, che comprende nove maschere designate nel 1964 come Tesoro Nazionale No. 121.\nLa danza in maschera fa parte del \"byeolsingut\" (\ubcc4\uc2e0\uad7f), un rito che si tiene ogni tre, cinque o dieci anni per pregare gli spiriti guardiani del villaggio affinch\u00e9 garantiscano pace e prosperit\u00e0 all'interno di esso, e il termine \"mugeukgamyeon\" (\ubb34\uadf9\uac00\uba74) \u00e8 quello che si usa generalmente per indicare le maschere usate nei rituali sciamanici.\nSecondo un'antica leggenda, le maschere nacquero grazie a un giovane di nome Heo, il quale un giorno sogn\u00f2 la divinit\u00e0 custode del villaggio che gli chiese di creare delle maschere, cos\u00ec, il giorno seguente, Heo appese una corda tab\u00f9 (\uae08\uc904), ovvero un tipo di corda che si mette attorno agli alberi o attorno alle aree sacre per tenere lontane le impurit\u00e0, prima di iniziare a fare le sue maschere. Nel villaggio viveva anche una fanciulla, profondamente innamorata di Heo, che aveva aspettato molti giorni per vederlo, e un giorno, stanca di aspettare, decise di dare una sbirciatina dentro la stanza di lui facendo un buco nella sua finestra di carta, rompendo per\u00f2 cos\u00ec il tab\u00f9. Heo mor\u00ec immediatamente, vomitando sangue. L'ultima maschera su cui stava lavorando, per il personaggio di Imae, fu lasciata incompleta, con la mascella inferiore mancante. La fanciulla, tormentata dall'angoscia, mor\u00ec poco dopo di lui, suicida. Per confortare il suo spirito, gli abitanti del villaggio la adorarono come la divinit\u00e0 del villaggio Seonghwangsin, tenendo un rituale annuale in suo onore. Questo tipo di danza con le maschere prevede undici personaggi: la sposa, o \"gaksi\", il nobile, o \"yangban\", lo studioso, o \"seonbi\", la giovane donna civettuola, o \"bune\", il monaco buddista, o \"jung\", il macellaio, o \"baekjeong\", la vecchia, o \"halmi\" , e il servitore del nobile, o \"choraengi\". Ci sono anche due leoni, il \"juji\", e il servo sciocco dello studioso, o \"imae\". Quest'ultima \u00e8 dipinta col labbro leporino e il naso storto, ed \u00e8 stata tramandata mancante della mascella, come narra la leggenda. La maschera del servitore, o \"choraengi\", invece, ha la bocca storta e il naso mozzato, simbolo della situazione in cui i cittadini comuni non potevano esprimere le loro lamentele a causa del rigido sistema sociale.\nUtilizzo nei rituali sciamanici.\nAltri rituali in cui le maschere vengono utilizzate sono: il rituale del bestiame, in coreano \"sonorigut\" (\uc18c\ub178\ub9ac\uad7f), che prevede l'utilizzo di maschere a forma di mucca; il rituale della malattia \"byeonggut\" (Coreano: \ubcd1\uad7f) in cui si curano le persone malate; il \"byeolsingut\" (\ubcc4\uc2e0\uad7f), gi\u00e0 nominato prima, ovvero il rito dello spirito guardiano del villaggio, realizzato nelle regioni della costa orientale della penisola coreana; lo \"yeonggam nori\" (\uc601\uac10\ub180\uc774), un rituale di guarigione dai goblin. \nVediamoli pi\u00f9 nel dettaglio:\n1. \u00a0 il rituale del bestiame, in coreano \"sonorigut\" (\uc18c\ub178\ub9ac\uad7f), \u00e8 tipico della citt\u00e0 di Yangju, nella provincia sudcoreana del Gyeonggi, e di Pyeongsan, nella provincia di Hwanghae. Qui le maschere di mucca variano di dimensioni, si passa dal costume per una singola persona del rituale di Pyeongsan, all'enorme abito per cinque o sei persone del rituale di Yangju;\n2. \u00a0 nei rituali di malattia \"byeonggut\" (\ubcd1\uad7f), si crede che la maschera sia favorevole alle forze di guarigione e scacci gli spiriti maligni che causano malattie, ed \u00e8 chiamata maschera di guarigione, o \"uisulgamyeon\" (\uc704\uc220\uac00\uba74). Nel cosiddetto rituale del pazzo, \"kwangingut\" (\uad00\uae34\uad7f), delle regioni della costa orientale, la maschera di un fantasma femminile che causa la follia viene indossata per scacciare i fantasmi;\n3. \u00a0 riguardo quest'ultimo, il byeolsingut, le regioni presentano una maschera da anziana chiamata \"halmigamyeon\" (\ud560\ubbf8\uac00\uba74), indossata dallo sciamano maschio, \"hwaraengi\" (\ud654\ub79c\uae30), nel ruolo della nonna. La maschera \u00e8 realizzata in cartone bianco dipinto con labbra rosse storte, sopracciglia, orecchie, e lacrime che cadono dagli occhi, e il volto coperto di macchie rosse e nere. Questa maschera viene bruciata quando la performance \u00e8 finita, quindi per ogni rituale se ne realizzano delle nuove. Un'altra maschera che fa la sua comparsa nel rituale \u00e8 la maschera \"yeonggamgamyeon\" (\uc601\uac10\uac00\uba74), indossata dallo sciamano officiante o da uno sciamano maschio nel ruolo del vecchio, che rappresenta un aristocratico. Occhi neri, sopracciglia e baffi sono dipinti su una maschera bianca, con labbra rosse.\n4. \u00a0 un altro interessante rituale in cui le maschere hanno un ruolo fondamentale \u00e8 lo yeonggam nori (\uc601\uac10\ub180\uc774), un rito di esorcismo dell'isola di Jeju associato ai goblin coreani, Dokkaebi (\ub3c4\uae68\ube44). Il rito \u00e8 stato designato nel 1971 come Tesoro Culturale Immateriale n. 2 della provincia di Jeju. Nel dialetto dell'isola, Dokkaebi \u00e8 pronunciato come \"dochaebi\" (\ub3c4\ucc44\ube44), ma nei riti sciamanici i goblin sono indicati come \"chambong\" (\ucc38\ubd09) o, pi\u00f9 spesso, come \"yeonggam\" (\uc601\uac10). Entrambe le parole sono titoli onorifici che significano \"signore\". Nella maggior parte delle comunit\u00e0 contadine, la figura del goblin ha caratteristiche sia positive che negative. Il rituale prevede la realizzazione di una piccola zattera di paglia, da porre vicino all'altare, e prevede che due apprendisti sciamani si vestano in costumi \"yeonggam\" con le maschere. Queste ultime sono generalmente create facendo dei buchi per gli occhi e le narici in un foglio di carta di riso. Per le occasioni pi\u00f9 formali, sono realizzate con un tipo di carta pi\u00f9 spessa, come il cartone, e vengono dipinte. Durante il rito gli sciamani tengono una torcia in mano e una sorta di tubo, simile a una pipa, in bocca. Il rito si svolge come una commedia, in cui gli sciamani si impegnano in un dialogo teatrale e recitano vari ruoli. Nella mitologia coreana, il goblin \u00e8 una divinit\u00e0 della ricchezza, del mare e della pesca, alcune volte ha le caratteristiche di un dio- fabbro e di una divinit\u00e0 guardiana del villaggio. In alcuni casi, si dice che il goblin desideri la malattia di alcune persone, in particolare pescatrici attraenti e vedove che hanno respinto le sue avances. Il suo rito quindi \u00e8 un rito di guarigione, ma aiuta a ripristinare la salute delle donne che sono diventate le vittime di questo dio; comprende elementi satirici che deridono i nobili, come il \"mokmingwan\" (\ubaa9\ubbfc\uad00), il pi\u00f9 alto funzionario di rango e amministratore di Jeju, la cui immagine \u00e8 strettamente legata all'immagine di un goblin in quanto nobile depravato e corrotto, appassionato di buon cibo e vino, che, alla fine del suo mandato, lascia l'isola su una barca carica di prodotti locali.\nUtilizzo Teatrale.\nPresso Hahoe-ri, Puncheon-myon, Andong, Provincia di Gyeonsang Nord si tiene l'Hahoe Byeolsingut Talnori (\ud558\ud68c\ubcc4\uc2e0\uad7f\ud0c8\ub180\uc774), un tipo di esibizione teatrale di danza in maschera conosciuta come \"Byeolsingut\" (\ubcc4\uc2e0\uad7f) svolta come parte di un rituale del villaggio. Il rituale si tiene per due settimane seguendo il Capodanno Lunare, \"Jeongwol Choharu\" (\uc815\uc6d4\ucd08\ud558\ub8e8, lett. il primo giorno del primo mese lunare) nel santuario della divinit\u00e0 guardiana del villaggio. Hahoe Byeolsingut Talnori \u00e8 stato indicato come un' Importante Tesoro Culturale Intangibile No. 69 nel 1980, e le maschere tradizionali del villaggio utilizzate durante questa esibizione sono state riconosciute come Tesoro Nazionale No. 121 nel 1964.\nLa preparazione del rito dell'Anno Nuovo comincia diverse settimane in anticipo, infatti il quindicesimo giorno del dodicesimo mese dell'anno precedente il proprietario del Dangsan del villaggio (\ub2f9\uc0b0, ovvero \"la montagna dove si crede risieda la divinit\u00e0 guardiana del villaggio\") scala la montagna per indagare riguardo i desideri del dio. Il \"sanju\" (\uc0b0\uc8fc, lett. il proprietario della montagna) mostra una ciotola di acqua pulita alla divinit\u00e0 guardiana e prega per poter ricevere la profezia. Quando il \"sanju\" fa ritorno al villaggio comunica l'oracolo agli anziani. Dopo la deliberazione da parte degli anziani, le preparazioni per il rito \"byeolsin\" possono iniziare. Si assegnano i ruoli per l'esibizione teatrale di danza in maschera e si selezionano gli attori.\nNonostante si tratti di una performance con una trama strettamente intrecciata, \u00e8 possibile dividerla in sei atti che prendono il nome di \"madang\" (\ub9c8\ub2f9), ognuno dei quali fa riferimento ad un personaggio: \"mudong madang\" (\ubb34\ub3d9\ub9c8\ub2f9, lett. atto del ballerino), \"juji madang\" (\uc8fc\uc9c0\ub9c8\ub2f9, lett. atto del capo monaco), \"baekjeong madang\" (\ubc31\uc815\ub9c8\ub2f9, lett. atto del macellaio), \"halmi madang\" (\ud560\ubbf8\ub9c8\ub2f9, lett. atto della vecchia), \"pagyeseung madang\" (\ud30c\uacc4\uc2b9\ub9c8\ub2f9, lett. atto del monaco depravato), e \"yangban seonbi madang\" (\uc591\ubc18\uc120\ube44\ub9c8\ub2f9, lett. atto del nobile). La danza non ha coreografie precise e gli attori improvvisano seguendo la musica e ricavando ispirazione dai movimenti quotidiani. L'esibizione teatrale di danza in maschera Byeolsin di Hahoe ha le coreografie meno elaborate rispetto alle altre esibizioni dello stesso tipo e il numero dei dialoghi \u00e8 ridotto in confronto alle altre.\nIl luogo mantiene viva la sua tradizione ancora oggi, trasmettendo la cultura tramite occasioni festose e divertenti. Si tiene un festival caratterizzato dalle antiche maschere della tradizione. \"Talchum\" \u00e8 una danza in maschera coreana tradizionale con radici antiche, ma che \u00e8 stata riconosciuta solamente durante l'era della Dinastia Joseon (1392-1910). Questa danza mostra gli aspetti paradossali della classe dirigente del tempo tramite la satira e l'umorismo. Tra i diversi tipi di Talchum, la favorita fra i laici era Hahoe Byeolsingut Talnori, l'unica ad essere rimasta legata alla tradizione del villaggio di Andong utilizzando una maschera Hahoe per le esibizioni. Questa maschera nello specifico, \u00e8 fatta di legno e ha delle espressioni facciali uniche che rendono difficile comprendere se si tratti di un sorriso o di una smorfia, riflettendo la vita e la cultura delle persone comuni del tempo.\nIl festival odierno, della durata di 10 giorni, attrae milioni di persone tutti gli anni. Gli attori riescono a coinvolgere il pubblico comunicando comunicandovi spontaneamente, e le risposte argute degli spettatori contribuiscono a costruire lo spettacolo. La crescita di questo evento ha attirato l'attenzione di una \u00e9quipe internazionale di ballerini folk; parate, esibizioni all'aperto comprendenti diversi tipi di arti performative tradizionali coreane e altre sceneggiature creative fanno costituiscono il festival moderno rifacendosi alle radici antiche della tradizione.\nJapsaektal.\nLe \"japseaktal\" sono maschere indossate dagli attori (\"japsaek\" \"attore\", \"tal\" \"maschera\"). Le maschere vengono realizzate dalla gente del posto con materiali quali legno, carta e zucche. Nella regione di Honam ci sono molti \"japsaek\" e parecchi indossano maschere, ma le maschere pi\u00f9 indossate sono quelle utilizzate durante il Yeongmujang Nongak eseguito a Yeonggwang, Gwangsan e Gochang. Il \"nongak\" \u00e8 una forma di musica contadina tradizionale che \u00e8 stata riconosciuta dalla Lista Rappresentativa dell'UNESCO del Patrimonio Culturale Immateriale dell'Umanit\u00e0. Uno dei motivi per questo riconoscimento \u00e8 dato dall'identit\u00e0 aggiuntiva che il nongak porta agli attori e al pubblico, in quanto \u00e8 messo in scena in varie forme e sedi. L'obiettivo principale di questa arte \u00e8 quello di placare gli dei in modo da ricavare un raccolto abbondante. Include la pratica di cacciare gli spiriti maligni e rafforzare i legami comunitari in tutto il territorio. Il \"nongak\" comprende percussioni, parate, danze, teatro e acrobazie e, ad oggi, sta acquistando molta importanza per quanto riguarda l'aspetto musicale anche a livello internazionale.\nSecondo il Yeonggwangunji (Libro dell'Area Yeonggwang) solo tre maschere ritrovate sono realizzate in legno, ovvero quelle del \"daeposu\" (attore principale), \"halmi\" (nonna) e \"bangulsoe\" (servitore della fattoria). Le altre maschere, realizzate in carta, fanno riferimento ai personaggi \"changbu\" (marito della sciamana), \"jung\" (monaco), \"yangban\" (nobile) e \"chambong\" (meschino). Tutte sono conservate presso il Centro Locale per Anziani, ma le maschere originali sono andate perse. Oggi, il \"nongak\" di Yeonggwang, Gwangsan e Gochang \u00e8 costituito da 12 attori e tutti indossano maschere di legno quando si esibiscono.\nDipendentemente dalla zona, il significato e la realizzazione di gwangdae pu\u00f2 assumere forme diverse. Durante l'Honam Nongak, gli attori mascherati sono anche chiamati \"gwangdae\". Solitamente indossano maschere di carta ma a volte possono mettere del trucco sul viso. Ad esempio, nell'area di Jangheung, la parola \"gwangdae\" fa riferimento sia alla maschera sia agli attori che la indossano. Le maschere sono fatte di zucca alla quale \u00e8 collegata una corda mentre, nella regione di Damyang, sono realizzate con carta spessa. Quando \"japsaek\" quali la nuova sposa (\"gaksi\"), nonna (\"halmi\"), o il pagliaccio (\"gwangdae\") indossano una maschera viene aggiunta la parola \"gwangdae\" accanto al loro nome.\nL'aspetto strano delle maschere (\"Gwangdaetal\") rivela la natura di colui che le indossa, ovvero quella di un esecutore ma anche essere sacro che allontana la sfortuna e i disastri, mentre le maschere dall'aspetto pi\u00f9 buffo rivelano la natura da pagliaccio del\u00a0\"Gwangdae\". \nLa maschera dell'attore principale del Yeonggwang Nongak \u00e8 rossa con punti dorati tra le sopracciglia, sulle guance e sul ponte del naso. Inoltre le sopracciglia e la barba sono pelose. \nL'aspetto del Japsaektal riflette simbolicamente le personalit\u00e0 piuttosto complesse e i diversi comportamenti dei personaggi.\nSaja Nori.\nSi definisce con \"Saja\u00a0Nori\" una particolare serie di esibizioni che vengono svolte indossando delle maschere da leone. La danza incarna le qualit\u00e0 di una \"Sajachum\" (ovvero danza del leone) e in quanto tale veniva spesso utilizzata per scacciare via gli spiriti cattivi e augurare buona fortuna (\"Byeoksajingyeong\"), questo \u00e8 infatti il suo obiettivo principale. Infatti, si credeva che\u00a0 la presenza del leone, considerato il re di tutti gli animali, il quale incarnava perfettamente il \"Byeoksa\" (ovvero il potere esorcizzante) fosse sufficiente per scacciare via tutti gli spiriti cattivi.\nI leoni venivano decorati con campane intorno al collo e visitavano tutte le case con l'obiettivo di spaventare gli spiriti. Questa pratica ricorda un altro rito di esorcizzazione\u00a0tradizionale, il \"Narye\", praticato anche questo per ogni stagione con l'uso di maschere. \nDal quarto al quattordicesimo giorno del primo mese lunare, ogni casa del villaggio veniva visitata dai Sajanoripae, un gruppo di esecutori del \"Saja Nori\"; questi eseguono un rito simile a quello del \"Narye\", come il \"Jisinbapgi\". \nUna delle danze che fa parte di questa serie \u00e8 la \"Bukcheong Saja Nori\", caratterizzata dall'avere molti aspetti teatrali e dalla somiglianza con il \"Narye.\" Il quinto atto di questa danza che incarna l'atto del \"Sajachum\", viene eseguito da un monaco depravato che svolgeva il ruolo del cavaliere e un leone. Il cavaliere riconosce il leone e scopre che si tratta di un destriero di \"Manjushri\". Successivamente chiede al leone il motivo della sua discesa sulla terra e cos\u00ec il leone lo attacca. Con questo, il monaco si pente delle sue azioni sbagliate e promette di nutrire il suo spirito per essere un buon monaco. L'atto si conclude con la danza dei due personaggi con in sottofondo le canzoni tradizionali coreane (chiamate \"Taryeong\") e lasciano il palco. \nIl \"Saja Nori\" ha quindi principalmente aspetti religiosi, legati alla cacciata degli spiriti cattivi e il potere esorcizzante del leone, ma veniva anche utilizzato per promuovere l'unit\u00e0 e cooperazione all'interno del villaggio.\nDifatti, tutti gli abitanti del villaggio collaborano per la preparazione del \"Saja Nori\", eseguendola in tutte le case e il grano che veniva donato dalle famiglie benestanti durante le esibizioni veniva utilizzato per progetti di portata pubblica.\nTuttavia questa particolare danza si presta ad essere anche una forma di intrattenimento per diminuire lo stress della vita quotidiana e riportare vitalit\u00e0 nel villaggio iniziando il nuovo anno gustandosi danze e canzoni che venivano eseguite proprio la notte di capodanno."}
{"id": "9310564", "revid": "354397", "url": "https://it.wikipedia.org/wiki?curid=9310564", "title": "Infinitene", "text": "L'infinitene \u00e8 un idrocarburo policiclico aromatico con formula , chiamato in questo modo perch\u00e9 formato da 12 anelli benzenici uniti in modo da assumere la forma del simbolo matematico di infinito (formula_1). \u00c8 un solido giallo stabile, solubile in solventi organici comuni come cloroformio e benzene, ed emette una fluorescenza verde. L'infinitene \u00e8 un topoisomero del kekulene, anch'esso costituito da 12 anelli benzenici, ma connessi con una diversa topologia. L'infinitene fu sintetizzato per la prima volta nel 2021 da Kenichiro Itami e collaboratori all'Universit\u00e0 di Nagoya. \u00c8 stato considerato una delle pi\u00f9 interessanti molecole dell'anno 2021 dal periodico Chemical &amp; Engineering News.\nStruttura molecolare.\nLa molecola di infinitene \u00e8 intrinsecamente chirale e la sua struttura a forma di 8 \u00e8 stata verificata tramite cristallografia a raggi X. L'infinitene cristallizza nel sistema monoclino, gruppo spaziale P21/n, con costanti di reticolo a = , b = , c = , \u03b1 = 90\u00b0, \u03b2 =102,26\u00b0, \u03b3 = 90\u00b0, quattro unit\u00e0 di formula per cella elementare."}
{"id": "9310566", "revid": "57342", "url": "https://it.wikipedia.org/wiki?curid=9310566", "title": "Gilles Remiche", "text": "Biografia.\nStudia alla University of East London e nel 2006 approccia al cinema come aiuto regista. Raggiunge il successo con l'interpretazione di \"Una vita demente\" , diretto da Ann Sirot e Rapha\u00ebl Balboni."}
{"id": "9310567", "revid": "6923", "url": "https://it.wikipedia.org/wiki?curid=9310567", "title": "Autoritratto con sigaretta", "text": "Autoritratto con sigaretta () \u00e8 un dipinto del 1895 del pittore norvegese Edvard Munch. L'uso della sigaretta e del decadimento fisico da parte di Munch come rifiuto dei valori sociali suscit\u00f2 polemiche in seguito all'esposizione dell'autoritratto del 1895. A partire dal 2021, l'opera \u00e8 conservata presso la Galleria nazionale di Oslo.\nComposizione.\nL'artista \u00e8 circondato da un'ombra scura mentre tiene in mano una sigaretta fumante. John Ravenal paragona l'illuminazione drammatica del dipinto a quella di un palcoscenico.\u200aSue Prideaux scrive che \"Munch appare dal fumo di sigaretta come un genio da una bottiglia\".\u200aLa sigaretta, che la storica dell'arte Patricia Berman definisce \"un nesso per identit\u00e0 sociali marginali negli anni 1890, era un simbolo della \"devianza\" e della \"dissoluzione sociale\" tra i confini di classe e di genere. Pertanto, la sua inclusione nell'autoritratto rifiuta i valori tradizionali e associa Munch al boh\u00e9mien e alla decadenza. Berman crede anche che la rappresentazione di se stesso da parte dell'artista con un \"corpo magro che si dissolve\" e una \"pelle giallastra\" impieghi il decadimento fisico per sfidare le norme sociali e sanitarie.\nStoria.\nIl dipinto fu esposto da Blomqvist a Oslo durante l'autunno del 1895, insieme ad altre opere di Munch, tra cui la versione del 1893 de \"L'urlo\", la versione del 1894\u20131895 di \"Madonna\" e \"Vampire\". L'autoritratto doveva originariamente essere esposto come \"ritratti di matrimonio gemelli\" con il ritratto, realizzato da Munch, della sua presunta amante Dagny Juel. Tuttavia, il padre di Juel chiese a Munch di togliere il ritratto di sua figlia prima della mostra, cosa che Munch fece. \"Autoritratto con sigaretta\" fu acquistato quell'anno dalla Galleria nazionale di Oslo, ora parte del Museo nazionale di Norvegia.\nLa mostra dell'autoritratto port\u00f2 a polemiche sulla salute mentale di Munch. Johan Scharffenberg, allora studente di medicina, sugger\u00ec che il dipinto fosse una manifestazione dell'amoralit\u00e0 e della degenerazione mentale di Munch; Scharffenberg disse che l'artista esercitava un'influenza malata e corruttrice sulla giovent\u00f9 norvegese. Berman identifica questa e altre critiche come un potenziale pericolo del dipinto per la societ\u00e0 motivato da influenti pensatori come Max Nordau.\nDal 1908 al 1909, Munch produsse anche una litografia intitolata \"Autoritratto con sigaretta\". Esegu\u00ec anche una riproduzione fotografica del dipinto tra il 1907 e il 1909.\nDa febbraio a maggio 2006, l'autoritratto e altri 86 dipinti di Munch sono stati presentati al Museum of Modern Art di New York per la prima retrospettiva del XXI secolo sulla carriera di Munch, intitolata \"Edvard Munch: The Modern Life of the Soul\"."}
{"id": "9310568", "revid": "46291", "url": "https://it.wikipedia.org/wiki?curid=9310568", "title": "Triplochiton", "text": "Triplochiton \u00e8 un genere di piante della famiglia delle Malvacee.\nTassonomia.\nIl genere comprende le seguenti specie:"}
{"id": "9310573", "revid": "69794", "url": "https://it.wikipedia.org/wiki?curid=9310573", "title": "Bernardino Falqui Pes", "text": ""}
{"id": "9310574", "revid": "37401", "url": "https://it.wikipedia.org/wiki?curid=9310574", "title": "Al-Ram\u0101d\u012b", "text": ""}
{"id": "9310577", "revid": "37401", "url": "https://it.wikipedia.org/wiki?curid=9310577", "title": "Al-Ramadi", "text": ""}
{"id": "9310584", "revid": "6923", "url": "https://it.wikipedia.org/wiki?curid=9310584", "title": "Deutsche Tourenwagen Masters 2013", "text": "Il Deutsche Tourenwagen Masters 2013 \u00e8 stata la ventisettesima edizione del massimo campionato tedesco di auto da turismo, la quattordicesima stagione sotto il nome di Deutsche Tourenwagen Masters dalla ripresa della serie nel 2000.\nCalendario e Risultati.\nIl 23 ottobre 2012 viene annunciato un calendario provvisorio di undici turni, mentre il 21 novembre viene pubblicato il calendario definitivo. In seguito, 19 dicembre vengono fatte delle modifiche, il round di Norisring viene spostato indietro di una settimana per evitare la sovrapposizione con il Gran Premio di Germania. Anche il round di Zandvoort viene spostato da luglio a settembre e sarebbe diventato il penultimo evento della stagione."}
{"id": "9310595", "revid": "1363832", "url": "https://it.wikipedia.org/wiki?curid=9310595", "title": "Lao Gan Ma", "text": "Lao Gan Ma (; scritto anche Laoganma) \u00e8 una marca di salse al peperoncino prodotte in Cina. La salsa \u00e8 prodotta dalla Laoganma Special Flavor Foodstuffs Company, fondata nel 1997. Tao Huabi, originaria della provincia di Guizhou, ne avvi\u00f2 la produzione nell'agosto del 1996, impiegando a quel tempo 40 persone in un'officina. Ogni giorno vengono prodotte 1,3 milioni di bottiglie di salsa, che vengono distribuite nel mercato cinese e in oltre 30 altri paesi. Tao Huabi \u00e8 proprietaria dell'azienda e suo figlio Li Guishan \u00e8 diventato il primo presidente della stessa. Secondo la rivista \"Women of China,\" nel gennaio 2011 il patrimonio dell'azienda ammontava a 1,3 miliardi di yuan (190 milioni di dollari) e possedeva 2.000 dipendenti. Alla Lao Gan Ma viene dato il merito di aver reso popolare l'olio di peperoncino cinese e i condimenti croccanti imbevuti in esso nel mondo occidentale, ispirando molti condimenti e salse a base di peperoncino della cucina sino-statunitense.\nProduzione.\nL'azienda produce svariate salse con diversi aromi, come ad esempio la salsa chili croccante, la salsa all'olio piccante con fagioli neri, la salsa ai peperoncini fritti, la salsa piccante e la pasta di fagioli piccante, tra le altre. I prodotti Lao Gan Ma sono a base di salse al peperoncino tradizionali che si trovano nella cucina del Guizhou.\nIl 25 febbraio 2015, a causa della mancata dichiarazione della presenza di arachidi nelle salse, forieri di forti reazioni allergiche, la Tek Shing Trading PTY, azienda importatrice della Lao Gan Ma in Australia, ha ritirato tutti i prodotti che contenevano arachidi nel Nuovo Galles del Sud e promesso un rimborso agli acquirenti.\nIn Cina vi \u00e8 una larga proliferazione di prodotti contraffatti simili alla Lao Gan Ma, alla quale l'azienda ha risposto fondando una filiale di imprese private di terze parti. La contraffazione \u00e8 dovuta al rifiuto del governo cinese di concedere la registrazione del marchio alle aziende secondarie. Dopo che la richiesta del marchio \u00e8 stata respinta, sono state reperite oltre 50 aziende contraffattrici del marchio Lao Gan Ma. La registrazione del marchio \u00e8 stata successivamente approvata nel 2003 dopo una lunga causa contro un falsario nella provincia dello Hunan.\nNella citt\u00e0 di Changmingzhen (\u660c\u660e\u9547), nella Contea di Guiding, parte della prefettura autonoma buyei e kiao di Qiannan, \u00e8 stata aperta una fabbrica della Lao Gan Ma durante la pandemia di COVID-19 in Cina."}
{"id": "9310596", "revid": "2039709", "url": "https://it.wikipedia.org/wiki?curid=9310596", "title": "Mark Gibbon", "text": "Biografia.\nNato a Whitby si trasfer\u00ec a Toronto dove frequent\u00f2 l'universit\u00e0 di Toronto. \n\u00c8 noto per aver interpretato vari personaggi della televisione e per aver recitato nella serie televisiva \"Riverdale\".\nDoppiatori italiani.\nDa doppiatore \u00e8 sostituito da:"}
{"id": "9310604", "revid": "907365", "url": "https://it.wikipedia.org/wiki?curid=9310604", "title": "Internazionali di Tennis Citt\u00e0 di Forl\u00ec V 2022 - Doppio", "text": "Victor Vlad Cornea e Fabian Fallert erano i detentori del titolo ma sono stati sconfitti in finale da Marco Bortolotti e Vitaliy Sachko con il punteggio di 7-6(7-5), 3-6, [10-5]."}
{"id": "9310606", "revid": "8660", "url": "https://it.wikipedia.org/wiki?curid=9310606", "title": "Argentona Bocs 2021", "text": "Questa voce raccoglie le informazioni riguardanti gli Argentona Bocs nelle competizioni ufficiali della stagione 2021."}
{"id": "9310612", "revid": "1765139", "url": "https://it.wikipedia.org/wiki?curid=9310612", "title": "Darkstalkers", "text": ""}
{"id": "9310616", "revid": "1924342", "url": "https://it.wikipedia.org/wiki?curid=9310616", "title": "Mexico Songs", "text": "La Mexico Songs \u00e8 la classifica dei brani musicali pi\u00f9 venduti e riprodotti in streaming in Messico, lanciata il 15 febbraio 2022 e redatta settimanalmente da \"Billboard\".\nLa classifica, contemplante i dati di riproduzione in streaming e di vendite digitali fornite da MRC Data, raggruppa le venticinque canzoni pi\u00f9 popolari a livello nazionale nel paese sudamericano."}
{"id": "9310623", "revid": "8660", "url": "https://it.wikipedia.org/wiki?curid=9310623", "title": "LMFA 7\u00d77 2012", "text": "La LMFA 7\u00d77 2012 \u00e8 la 2\u00aa edizione del campionato di football a 7, organizzato dalla FMFA.\nClassifica.\nLa classifica della regular season \u00e8 la seguente:"}
{"id": "9310628", "revid": "125857781", "url": "https://it.wikipedia.org/wiki?curid=9310628", "title": "Conference League North 2014-2015", "text": "La Conference League North 2014-2015 \u00e8 stata l'11\u00aa edizione della seconda serie della National League. Rappresenta, insiema alla Conference League South, il sesto livello del calcio inglese ed il secondo del sistema \"non-league\". \nClassifica finale.\nLegenda:\nRegolamento:\nNote:\nCollegamenti esterni.\n&lt;noinclude&gt;"}
{"id": "9310644", "revid": "1728", "url": "https://it.wikipedia.org/wiki?curid=9310644", "title": "Collegio elettorale di Castel San Giovanni (Regno di Sardegna)", "text": "Il collegio elettorale di Castel San Giovanni \u00e8 stato un collegio elettorale uninominale del Regno di Sardegna. \u00c8 uno degli otto collegi elettorali della provincia di Piacenza creati dopo la temporanea caduta del ducato di Parma. Comprendeva i circondari di Castel San Giovanni e Borgonovo.\nDati elettorali.\nNel collegio si svolsero votazioni per le due prime legislature, poi gli austriaci occuparono di nuovo le provincie di Parma e Piacenza. Dopo la seconda guerra d'Indipendenza si vot\u00f2 per la VII legislatura del Regno di Sardegna. \nI legislatura.\nL'onorevole Testa si dimise il 2 novembre 1848 e il collegio fu riconvocato.\nVII legislatura.\nL'onorevole la Farina opt\u00f2 per il collegio di di Busto Arsizio il 12 aprile 1860 e il collegio fu riconvocato."}
{"id": "9310646", "revid": "1363832", "url": "https://it.wikipedia.org/wiki?curid=9310646", "title": "Ren Bonian", "text": "Figlio di un mercante di riso che arrotondava il suo reddito facendo ritratti, nacque nello Zhejiang, ma dopo la morte del padre sopraggiunta nel 1855 visse a Shanghai, avvicinandosi al pensiero occidentale. Divenne membro della Scuola di Shanghai che fondeva stili popolari e tradizionali. Assieme a Ren Xiong, Ren Xun e Ren Yu viene menzionato come uno dei \"Quattro Ren\".\nNoto per le sue pennellate audaci e per l'uso del colore, inizialmente si ispir\u00f2 ai pittori della Dinastia Song, ma in seguito favor\u00ec uno stile pi\u00f9 libero influenzato dalle opere di Zh\u016b D\u0101."}
{"id": "9310649", "revid": "1363832", "url": "https://it.wikipedia.org/wiki?curid=9310649", "title": "Tao Huabi", "text": " \u00c8 membro del Partito Comunista Cinese e deputata del Congresso Nazionale del popolo.\nBiografia.\nTao Huabi \u00e8 nata in un povero villaggio della contea di Meitan, nella provincia del Guizhou. Analfabeta per tutta la vita, all'et\u00e0 di 20 anni spos\u00f2 un contabile della squadra geologica e diede alla luce due figli, Li Guishan () e Li Hui (), e alcuni anni dopo, a causa delle cattive condizioni di salute di suo marito, dovette provvedere alla sua famiglia recandosi a lavorare a Canton. Rimasta vedova, torn\u00f2 nella sua citt\u00e0 natale, dove inizi\u00f2 a gestire una bancarella di ortofrutta al mercato. Nel 1989 apr\u00ec un ristorante chiamato \"Shi Hui\" () sulla strada tra Guiyang e Longdongbao, in un semplice capannone. Nel novembre 1994 il ristorante fu in ribattezzato \"Negozio alimentare Guiyang Nanming Taoshi\" (), che vendeva salsa al peperoncino. Nel luglio 1996 Tao prese in prestito due case del Comitato del Partito Comunista del villaggio di Yunguan, presso il distretto di Nanming, e impieg\u00f2 40 lavoratori dando inizio alla produzione della salsa al peperoncino Lao Gan Ma ()."}
{"id": "9310660", "revid": "83531", "url": "https://it.wikipedia.org/wiki?curid=9310660", "title": "Inverno a Madrid", "text": "Inverno a Madrid \u00e8 un romanzo scritto da C.J. Sansom, ambientato a Madrid nel 1940, subito dopo la guerra civile spagnola, e pubblicato in Italia nel 2007 dalla casa editrice Sperling &amp; Kupfer.\nTrama.\nHarry Brett \u00e8 un soldato britannico reduce della prima guerra mondiale e, soprattutto, della battaglia di Dunkerque, che ha lasciato in lui segni morali e fisici. Soffre, infatti, di attacchi di panico e di una lieve sordit\u00e0, che gli impediscono di riprendere a pieno ritmo l'attivit\u00e0 militare.\nDurante la seconda guerra mondiale, mentre Hitler avanza in Europa e la Spagna si trova sotto il governo di Francisco Franco, viene reclutato dai servizi segreti britannici, che lo inviano a Madrid come traduttore presso l'ambasciata. Il loro vero intento \u00e8 farlo riavvicinare a un vecchio compagno di scuola, Sandy Forsyth, uomo d'affari inglese molto arguto, per scoprire i dettagli del progetto a cui sta lavorando, affare che potrebbe incidere sulla dipendenza economica della Spagna dalla Gran Bretagna e quindi sulle sorti dell'Europa. \nMentre Harry vede come la Spagna sia stata devastata dalla guerra civile, viene a sapere che l'attuale compagna di Sandy \u00e8 Barbara Clare, ex volontaria della croce rossa, nonch\u00e9 ex fidanzata del suo caro amico Bernie Piper. Questi, militante comunista, era andato in Spagna durante la guerra civile per combattere contro le brigate internazionali, ma era stato dato per morto nella battaglia del Jarama.\nHarry si innamora di una semplice ragazza spagnola dal carattere deciso, Sofia Roque Casas, Barbara intanto scopre che Bernie \u00e8 ancora vivo e si trova in un campo di prigionia nei pressi di Cuenca; decisa a farlo evadere per riportarlo in Inghilterra, accetta l'aiuto di Harry e Sofia. \nLe vite dei protagonisti confluiscono in un intenso scontro contro i membri della guardia civile.\nNell'epilogo, ambientato in Inghilterra nel maggio 1947, si scoprir\u00e0 che Harry \u00e8 diventato insegnante di francese, Barbara interprete per uomini d'affari, mentre Bernie \u00e8 perito nel 1944 durante lo sbarco in Normandia."}
{"id": "9310668", "revid": "1442080", "url": "https://it.wikipedia.org/wiki?curid=9310668", "title": "Luigi Chiavellati", "text": "Biografia.\nNacque a Terni il 30 gennaio 1902, figlio di Giuseppe e Teresa Bertuzzi. \nDi origine veneta, appartenente ad famiglia di patrioti, all'et\u00e0 di diciotto anni prese parte alla marcia su Ronchi con i volontari di Gabriele D'Annunzio e poi rimase ferito durante i combattimenti del Natale di sangue. Conseguita la laurea in medicina presso l'universit\u00e0 di Perugia, fu quindi ammesso alla Scuola di Sanit\u00e0 Militare di Firenze uscendone con il grado di sottotenente medico di complemento nel 1927, assegnato al 1\u00b0 Reggimento artiglieria da campagna per il servizio di prima nomina. Posto in congedo, venne nominato medico condotto a Foligno. Richiamato alle armi nel Regio Esercito nell'ottobre 1935 per le esigenze legate alla guerra d'Etiopia, fu destinato, a domanda, nella 112\u00aa Legione CC.NN. della Milizia Volontaria Sicurezza Nazionale mobilitata con il grado di capomanipolo medico raggiungeva la zona di operazioni in Africa Orientale nel gennaio 1936. Assegnato al IV Battaglione CC.NN. d'Eritrea, 1\u00b0 Gruppo battaglioni Diamanti, cadde in combattimento il 21 dello stesso mese a Passo Uarieu, e fu decorato con la medaglia d'oro al valor militare alla memoria."}
{"id": "9310679", "revid": "2032676", "url": "https://it.wikipedia.org/wiki?curid=9310679", "title": "Martina Felli", "text": "Biografia.\nFin da giovane ha coltivato la sua passione per il doppiaggio da autodidatta attraverso gli episodi di cartoni animati giapponesi e realizzando doppiaggi amatoriali con alcuni amici.\nAl Centro Teatro Attivo di Milano ha studiato per due anni fonetica, dizione, recitazione e doppiaggio con Nicoletta Ramorino, Pino Pirovano e Donatella Fanfani. Dalla fine del 2010 ha iniziato a muovere i primi passi nel mondo del doppiaggio come professionista, nelle citt\u00e0 di Milano, Torino e Roma.\nFamosa per aver dato la sua voce alla tormentata Hannah Baker (interpretata da Katherine Langford) della serie Netflix \"Tredici\", nel 2017 ha vinto il premio di Miglior Doppiatore in un videogioco al Festival del doppiaggio Voci nell'Ombra per il suo doppiaggio in \"Horizon Zero Dawn\". "}
{"id": "9310683", "revid": "297059", "url": "https://it.wikipedia.org/wiki?curid=9310683", "title": "Secolo d'oro spagnolo", "text": ""}
{"id": "9310685", "revid": "1904508", "url": "https://it.wikipedia.org/wiki?curid=9310685", "title": "Liceo scientifico statale Paolo Frisi", "text": "Il liceo scientifico statale \"Paolo Frisi\" \u00e8 un liceo scientifico statale della citt\u00e0 di Monza, intitolato a Paolo Frisi, filosofo e teologo barnabita, intellettuale e scienziato monzese. Tale istituto \u00e8 il migliore in campo scientifico nella provincia di Monza e Brianza.\nDebate.\nNegli ultimi anni il liceo Frisi ha messo a disposizione dei suoi studenti un corso di debate, prendendo ispirazione dagli istituti esteri che gi\u00e0 da tempo lo attuano e dal Parlamento inglese. Tale attivit\u00e0 permette di trasmettere il gusto del dibattito quale strumento di pensiero creativo e di comunicazione efficace ed adeguata.\nNel 2021 la squadra scolastica \u00e8 arrivata a prendere parte alla finale della gara nazionale di debate, nonostante fosse alla sua prima partecipazione."}
{"id": "9310686", "revid": "439868", "url": "https://it.wikipedia.org/wiki?curid=9310686", "title": "Hers", "text": ""}
{"id": "9310692", "revid": "125858866", "url": "https://it.wikipedia.org/wiki?curid=9310692", "title": "Fr\u00e9d\u00e9ric Soulacroix", "text": "Biografia.\nFr\u00e9d\u00e9ric Joseph Pierre Timoth\u00e9e Soulacroix era il figlio di Charles Soulacroix (1825-1879), uno scultore e pittore francese, e di Giacinta Diofebo. Dopo aver passato la sua infanzia a Roma, egli segu\u00ec suo padre in Francia tra il 1863 e il 1870 e poi torn\u00f2 in Italia, a Firenze, dove si trovava il resto della famiglia. Nel 1873 egli si iscrisse all'Accademia di belle arti di Firenze e nell'ottobre del 1876 venne ammesso alla Scuola di Pittura.\nDopo essersi sposato il 6 giugno 1890 con Julie Fernande Blanc, l'artista visse in una casa che si affacciava sul piazzale Donatello. Soulacroix ebbe cinque figli: Richard, Olivier, George, Gabriel e Am\u00e9lie. Olivier morir\u00e0 durante il primo conflitto mondiale e il suo nome verr\u00e0 inciso su una lapide attribuita proprio a Federigo Soulacroix.\nLe autorit\u00e0 francesi nominarono Fr\u00e9d\u00e9ric Soulacroix e sua moglie Julie Fernande degli ufficiali dell'Accademia: Fr\u00e9d\u00e9ric nel 1924 \"per la sua devozione alla causa francese\" e Julie nel 1954 \"per i servizi resi alla cultura francese\". Nell'agosto del 1929, Fr\u00e9d\u00e9ric Soulacroix venne nominato cavaliere della Legion d'onore.\nSoulacroix era un pittore specializzato nelle scene di genere aneddotico settecentesco o a lui contemporaneo, dipingendo dei soggetti allora alla moda che gli valsero un grande successo in Italia, Regno Unito, Germania (in particolare a Monaco di Baviera), negli Stati Uniti d'America, in Canada e in America del Sud. Alcune opere sono conservate al museo d'arte di Filadelfia e nella Mansion House di Londra."}
{"id": "9310694", "revid": "125836615", "url": "https://it.wikipedia.org/wiki?curid=9310694", "title": "Federigo Soulacroix", "text": ""}
{"id": "9310695", "revid": "72396", "url": "https://it.wikipedia.org/wiki?curid=9310695", "title": "Iwate Grulla Morioka", "text": "L' \u00e8 una societ\u00e0 calcistica giapponese con sede a Morioka, nella prefettura di Iwate. Dal 2022 milita in J2 League.\nIl \"Grulla\" all'interno del nome del club \u00e8 il termine spagnolo per indicare la gru, che era usata nel mon del clan Nanbu nell'antico han di Morioka.\nStoria.\nInizialmente noto come , il club venne creato dagli studenti della Morioka Commercial High School e della Morioka Chuo High School nel 2000.\nA seguito della fondazione nel 2003 dell'associazione non profit , la squadra venne riorganizzata e cambi\u00f2 nome in Grulla Morioka (\u30b0\u30eb\u30fc\u30b8\u30e3\u76db\u5ca1) nel febbraio 2004 con l'obiettivo di approdare nella J. League entro il 2008.\nSotto la nuova organizzazione venne ingaggiato come allenatore e capitano della squadra l'ex calciatore Shinichi Muto per guidare un gruppo composto da calciatori provenienti in parte dall'estinta Villanova Morioka e in parte da squadre della J2 League. Nel 2004, grazie alla vittoria nella seconda divisione della Tohoku Soccer League, il Grulla Morioka venne promosso nella prima divisione del medesimo campionato regionale.\nNel 2013, vincendo la Regional Promotion Series, la squadra venne promossa direttamente nella neonata J3 League, saltando a pi\u00e8 pari la Japan Football League.\nNel 2019 il club ha mutato nome in \"Iwate Grulla Morioka\", adottando anche un nuovo stemma societario.\nNel 2021 hanno conquistato per la prima volta la promozione in J2 League tramite il 2\u00ba posto ottenuto in J3 League al termine della stagione.\nRosa 2022.\n\"Statistiche aggiornate al 21 febbraio 2022.\""}
{"id": "9310697", "revid": "125836641", "url": "https://it.wikipedia.org/wiki?curid=9310697", "title": "Pisani (Napoli)", "text": ""}
{"id": "9310698", "revid": "439868", "url": "https://it.wikipedia.org/wiki?curid=9310698", "title": "Lowndes", "text": ""}
{"id": "9310699", "revid": "125836655", "url": "https://it.wikipedia.org/wiki?curid=9310699", "title": "Madonnelle (Napoli)", "text": ""}
{"id": "9310701", "revid": "8660", "url": "https://it.wikipedia.org/wiki?curid=9310701", "title": "LMFA 7\u00d77 2002", "text": "La LMFA 7\u00d77 2002 \u00e8 la 1\u00aa edizione del campionato di football a 7, organizzato dalla FMFA.\nClassifica.\nLa classifica della regular season \u00e8 la seguente:"}
{"id": "9310704", "revid": "1310927", "url": "https://it.wikipedia.org/wiki?curid=9310704", "title": "Nelson Flores", "text": "Carriera.\nNazionale.\nIl 5 novembre 2021 ha esordito con la nazionale salvadoregna giocando l'amichevole persa 1-0 contro la ."}
{"id": "9310706", "revid": "125837255", "url": "https://it.wikipedia.org/wiki?curid=9310706", "title": "Vladimir Golovanov", "text": "Biografia.\nVladimir Golovanov cominci\u00f2 a sollevare pesi mentre serviva per l'Esercito sovietico e sal\u00ec alla ribalta della categoria dei pesi medio-massimi nel 1964, vincendo il titolo nazionale sovietico e partecipando, pertanto, ai successivi Campionati europei di Mosca, dove vinse la medaglia d'oro con 480 kg. nel totale di tre prove, davanti all'ungherese \u00c1rp\u00e1d Nemess\u00e1nyi (450 kg.) ed al polacco Marek Go\u0142\u0105b (440 kg.).\nNello stesso anno prese parte alle Olimpiadi di Tokyo 1964, affermandosi come il pi\u00f9 forte sollevatore della sua categoria, conquistando la medaglia d'oro con 487,5 kg. nel totale, battendo il britannico Louis Martin (475 kg.), campione del mondo in carica, ed il polacco Ireneusz Pali\u0144ski (467,5 kg.). In quell'anno la competizione olimpica di sollevamento pesi era valida anche come Campionato mondiale.\nNel 1965, tuttavia, Golovanov non riusc\u00ec ad andare oltre la medaglia d'argento ai Campionati mondiali di Teheran con 480 kg. nel totale, battuto da Louis Martin (487,5 kg.).\nDopo questi Mondiali Golovanov sub\u00ec un serio infortunio che lo tenne lontano dalle pedane per circa tre anni, ritornando ad essere competitivo nel 1969, quando vinse il titolo nazionale sovietico nei pesi massimi, non riuscendo per\u00f2 pi\u00f9 ad affermarsi a livello internazionale.\nSi ritir\u00f2 nel 1973, diventando allenatore di sollevamento pesi a Chabarovsk e, in seguito, dirigente sportivo e direttore di una scuola dello sport."}
{"id": "9310712", "revid": "1543377", "url": "https://it.wikipedia.org/wiki?curid=9310712", "title": "Tseax Cone", "text": "Il Tseax Cone ( /\u02c8si\u02d0\u00e6ks/ ), chiamato anche River Tseax Cone o vulcano Aiyansh, \u00e8 un cono di scorie di recente formazione e attivo associata ai Nass Ranges e alla provincia vulcanica della Cordigliera settentrionale. Si trova nel Canada occidentale, in particolare all'interno della provincia della Columbia Britannica, a est di Crater Creek allo sbocco del lago Melita, a sud-est di Gitlakdamix e a 60 km a nord di Terrace.\nIl vulcano si trova in una valle a est del fiume Tseax, a circa 20 chilometri a sud della confluenza di quest'ultimo con il pi\u00f9 grande Nass. Il Tseax Cone \u00e8 uno dei centri vulcanici pi\u00f9 facilmente raggiungibili della Columbia Britannica.\nGeologia.\nIl Cono Tseax si trova nella parte meridionale della Provincia Vulcanica della Cordigliera Settentrionale, una delle tante suddivisioni dell'Anello di Fuoco circumpacifico. Si tratta di uno dei vulcani ad aver eruttato pi\u00f9 di recente nel territorio dell'odierno Canada. \u00c8 stato attivo almeno due volte nell'ultimo millennio, e nell'area esistono altri resti di colate laviche. Alla base ha un diametro di circa 290 metri, e poggia sui resti di un precedente cono largo 490. La struttura \u00e8 costituita da bombe vulcaniche e ceneri con un cratere sulla sommit\u00e0, dove un lago di lava ribollente si form\u00f2 e trabocc\u00f2 in un periodo compreso fra la fine del XVII e la fine del XVIII secolo. \nIl vulcanismo del Tseax Cone \u00e8 causato da una spaccatura della crosta terrestre, dove due parti della placca nordamericana si stanno rompendo. Tale rift \u00e8 il risultato dello scorrimento della placca del Pacifico verso nord lungo la faglia trasforme di Queen Charlotte, in movimento verso la fossa delle Aleutine.\nLa lava emessa nelle eruzioni del Tseax Cone \u00e8 poco viscosa. Le sue lave sono infatti costituite da basalto, una roccia vulcanica estrusiva con un colore che va dal grigio al nero o al marrone scuro, con un basso contenuto di silice (la lava \u00e8 mafica), e che di solito \u00e8 a grana fine a causa del rapido raffreddamento della lava sulla superficie. Presso il vulcano si possono trovare dei p\u0101hoehoe, caratterizzati da una superficie liscia, ondulata, ondulata o a corda. Un flusso di lava p\u0101hoehoe avanza tipicamente come una serie di piccole dita che fuoriescono continuamente da una crosta raffreddata. Forma anche tunnel di lava dove la perdita di calore ridotta permette di mantenere una bassa viscosit\u00e0. Tuttavia, presso il vulcano \u00e8 presente anche lava basaltica caratterizzata da una superficie ruvida o pietrosa chiamata \u02bba\u02bb\u0101 . La superficie ruvida ricopre un nucleo denso e massiccio, che \u00e8 la parte pi\u00f9 attiva del flusso. Mentre la lava pastosa nel nucleo viaggia verso il basso, le componenti pi\u00f9 ruvide vengono trasportate in superficie.\nEruzione del XVII-XVIII secolo.\nIl Tseax Cone fu la fonte di una grande colata lavica avvenuta, secondo alcune fonti, tra il 1668 e il 1714, e secondo altre alla fine del XVIII secolo, che arriv\u00f2 al fiume Tseax, sbarrandolo e formando il Lava Lake. La colata percorse poi ulteriori 11 km in direzione nord fino al fiume Nass, dove riemp\u00ec il fondovalle pianeggiante per ulteriori 10 km, rendendo l'intera colata lavica lunga circa 22 km.\nLa valle del fiume Nass contiene in gran numero calchi di alberi e tunnel di lava. I calchi degli alberi si sono formati quando la colata di lava calda bruci\u00f2 i tronchi degli alberi, lasciando dei buchi nella roccia che si stava ormai solidificando. I tunnel di lava si sono formati quando la lava basaltica calda poco viscosa ha viaggiato sotto la superficie pi\u00f9 fredda e ormai solidificata, che alla fine \u00e8 defluita e ha lasciato la crosta come pareti dei tunnel. \nLe leggende del popolo Nisga'a raccontano di un prolungato periodo di devastazione causata dal vulcano, inclusa la distruzione di due loro villaggi. Molte persone scavarono fosse per cercare di ripararsi, ma si stima circa 2.000 Nisga'a morirono a causa dei gas vulcanici (molto probabilmente per asfissia da anidride carbonica ). La vicenda della distruzione dei villaggi Nisga'a costituisce ancora oggi il peggior disastro di natura geofisica mai avvenuto nell'odierno Canada.\nI letti di lava, che raggiungono i 12 metri di spessore in alcuni punti, costituiscono quindi la tomba di queste persone. Si tratta dell'unica eruzione vulcanica in Canada i cui resoconti orali da parte delle Prime Nazioni sono stati verificati. La colata lavica continua a trovarsi vicino ai moderni villaggi dei Nisga'a, come Gitlaxt'aamiks.\n\u00c8 stato suggerito anche una correlazione fra l'eruzione del Tseax Cone e il terremoto della Cascadia del 26 gennaio 1700, che fu il terremoto pi\u00f9 potente avvenuto degli ultimi 1000 nel territorio canadese, e in generale uno fra i pi\u00f9 potenti al mondo negli ultimi secoli, tale da generare un maremoto in grado di colpire il Giappone.\nPrima dell'eruzione del XVIII secolo, il Tseax Cone aveva eruttato intorno al 1330.\nRischio di future eruzioni.\nAttualmente, il vulcano giace quiescente all'interno del Nisga'a Memorial Lava Beds Provincial Park. I gas attualmente emessi dal vulcano costituiscono la prova che il vulcano \u00e8 ancora attivo, e potenzialmente pericoloso. Segni di agitazione come attivit\u00e0 sismica e aumento dell'emissione di gas precederanno quasi sicuramente qualsiasi futura attivit\u00e0 eruttiva del Tseax Cone.\nSe il cono Tseax dovesse eruttare, i suoi effetti si farebbero probabilmente sentire in un'ampia regione dell'interno della British Columbia. Potrebbe esserci il rischio di una ripetizione del disastro causato dai gas velenosi accaduto al popolo Nisga'a durante l'ultima eruzione. Se i flussi di lava fossero abbastanza voluminosi, potrebbero innescare grandi incendi boschivi e sbarrare i fiumi locali, paralizzando l'ecosistema locale. Ci\u00f2 avrebbe conseguenze disastrose a breve termine per l'importante industria della pesca del salmone incentrata attorno al fiume Nass."}
{"id": "9310716", "revid": "757396", "url": "https://it.wikipedia.org/wiki?curid=9310716", "title": "Coppa del Re 2022 (pallacanestro maschile)", "text": "La Coppa del Re 2022 \u00e8 l'86\u00aa Coppa del Re di pallacanestro maschile.\nSquadre.\nLe squadre qualificate sono le prime otto classificate al termine del girone di andata della Liga ACB 2021-2022. "}
{"id": "9310734", "revid": "6923", "url": "https://it.wikipedia.org/wiki?curid=9310734", "title": "A.L.F. - Apparecchi Luminosi Fototecnici", "text": "A.L.F. - Apparecchi Luminosi Fototecnici (laddove il primo nome \u00e8 acronimo della ragione sociale estesa, anche se la denominazione utilizzata \u00e8 sempre stata quella completa di acronimo, e nome esteso) \n\u00e8 stato un produttore di materiale elettrico e d'illuminazione, ad uso fotografico, cinematografico e scientifico, con sede a Firenze, in Italia. Il suo marchio era quello della stilizzazione di una statua di marmo raffigurante un animale mitologico leonino,appoggiato su uno scudo, il tutto sovrastante una base con le lettere stampatello A.L.F.\nStoria.\nVenne fondata nel 1952 a Firenze, da Alfredo Chirici, inizialmente per la progettazione e realizzazione di componenti e strumentazioni per l'illuminazione di ambientazioni teatrali, fotografiche e cinematografiche professionali. \nAlla fine degli anni cinquanta, espanse poi la propria attivit\u00e0 anche alle fotocamere da studio nei formati 24x24 e 30x30 cm\nNeli anni sessanta l'attivit\u00e0 dell'azienda, definita \"officina di alta precisione\" si era estesa, complice la collaborazione con le case di produzione cinematografiche e la clientela formata sia da professionisti della fotografia per rotocalchi che da dilettanti, a coprire quasi tutti i settori della filiera. \nEra quindi cresciuta l'offerta del materiale da \"studio\": cavalletti, spotlight per uso teatrale cinematografico e televisivo (come il \"super\", nelle versioni da 2000 a 250W ad accessori intercambiabili), lampade e cavalletti per sale di posa. A questi si affiancavano, nella \"\"divisione elettronica\" creatanel corso del decennio, flash elettronici da studio con luci pilota al quarzo jodio e fotocellula incorporata (quale l' EF800 W, EF 300W) ed i primi circuiti per sincronizzare le apparecchiature (quali il synchroblitz). \nOltre a questo, venivano commercializzati anche strumenti per lo sviluppo e l'elaborazione delle immagini (l'attuale post produzione) : accanto agli ingranditori automatici (come il \"gioiello color\"), a mano (come l\"'ariston color\") , contasecondi (\"printelux\" con tastiera)\nL'azienda aveva dato poi vita ad una nuova \"divisione smaltatrici asciugatrici\"\" , dedicata alla ricerca e sviluppo di rulli, smaltatrici rotative fotogratiche per carta (quali la \"Alfetta\"),smaltatrici rotative a circolazione d'acqua, a resistenza, a singola piastra ed asciugatori per copie. \nIn questo modo, si poteva cos\u00ec pensare di accompagnare il lavoro dei professionisti dall'ambientazione e tecnica delle luci, attraverso la fotografia e l'elaborazione dello sviluppo, fino al prodotto finito, da presentare al cliente.\nNonostante l'ampiezza dell'offerta, nel corso del decennio, complice la concorrenza delle grandi aziende straniere, ed il crollo del mercato per i dilettanti (che si rivolgevano a prodotti meno costosi e soprattutto, non sviluppavano pi\u00f9 in casa, affidandosi ai sempre pi\u00f9 diffusi ed economici laboratori fotografici), la ALF cess\u00f2 progressivamente la propria produzione, alienando il proprio magazzino. \nLa sede della ALF.\nLa sede - costruita appositamente negli anni cinquanta - si trovava era a Sesto Fiorentino, in via San piero a Quaracchi 64-66-68 / via del Ponte a Quaracchi . La struttura, estremamente particolare, consisteva in una palazzina verde fronte strada, con dei pini. I capannoni produttivi - 3 - erano posteriori ad essa, disposti parallelamente, e costruiti nel corso degli anni 50 e 60, via via che le esigenze della ALF aumentavano. Risultavano estesi verso l'interno, limitando l'ingombro laterale, e risultando invisibili dalla strada. Ancor dietro, era presente uno spazio per lo stoccaggio dei materiali e per il carico/scarico dei mezzi. La struttura \u00e8 tuttora esistente, anche se in parte rimaneggiata, ed adibita ad altre attivit\u00e0. \nIl marchio ALF.\nNella met\u00e0 degli anni novanta, l'acronimo dell'azienda, unito al nome \"service\", \u00e8 stato ripreso - per alcuni anni - da parte degli eredi del fondatore, per il noleggio e la fornitura di strutture, attrezzature, e servizi di illuminazioe per eventi, con sede in parte dell'ubicazione originaria. "}
{"id": "9310735", "revid": "132406", "url": "https://it.wikipedia.org/wiki?curid=9310735", "title": "Effetto pizza", "text": "Nella scienza delle religioni e in sociologia, l'effetto pizza \u00e8 il fenomeno per cui elementi della cultura di una nazione o di un popolo vengono trasformati, o abbracciati pi\u00f9 pienamente altrove, e successivamente reimportati nella loro cultura di origine, o pi\u00f9 in generale il modo in cui la comprensione di s\u00e9 di una comunit\u00e0 \u00e8 influenzata, imposta o importata da fonti straniere.\nSebbene ci si riferisca a tale fenomeno anche usando termini quali \"ciclo di feedback ermeneutico\", \"re-inculturazione\" e \"auto-orientamento\", la locuzione \"effetto pizza\" \u00e8 stata coniata da Agehananda Bharati, monaco ind\u00f9 di origine austriaca e docente di antropologia all'Universit\u00e0 di Syracuse, che ha scritto quanto segue nel 1970, sulla base della sua analisi di questo fenomeno:\nEsempi.\nSignificato originale.\nGli esempi originali forniti da Agehananda Bharati avevano principalmente a che fare con popolarit\u00e0 e status:\nAccezioni contemporanee.\nBuddismo.\nI fondatori della Societ\u00e0 Teosofica, Helena Blavatsky e Henry Steel Olcott, furono influenzati dalle religioni orientali, quindi stabilirono il loro quartier generale ad Adyar, da dove diffusero le loro opinioni all'interno dell'India.\nAllo stesso modo, il modernismo buddista o \"Buddismo protestante\" \u00e8 stato sviluppato da occidentali che, secondo lo studioso Stephen Jenkins, \"lo scambiarono per un prodotto indigeno dello Sri Lanka\", e a loro volta influenzarono il buddista cingalese Anagarika Dharmapala, che, insieme alla Societ\u00e0 Teosofica, \u00e8 stato determinante nella diffusione del buddismo sia in India che in Occidente.\nSecondo lo studioso Kim Knott, il Mahatma Gandhi \"non era molto interessato alla religione fino a quando non and\u00f2 a Londra per studiare legge, dove studi\u00f2 la \"Bhagavad Gita\" in inglese nella traduzione di Sir Edwin Arnold, e questo influenz\u00f2 profondamente la sua visione spirituale\".\nL'influenza delle traduzioni della britannica Pali Text Society sul buddismo dell'Asia meridionale.\nMessico.\nLa cultura Cholo \u00e8 un'invenzione dei Chicano in California, in particolare a Los Angeles. Oggi, la moda dei Cholo si sta facendo strada in Messico in una forma reinterpretata.\nLa parata del Giorno dei Morti a Citt\u00e0 del Messico \u00e8 stata ispirata da un evento nel film \"Spectre\", che era un elemento di fantasia quando il film \u00e8 stato prodotto.\nIrlanda.\nLa festa di San Patrizio, e le sfilate ad essa associate, furono organizzati per la prima volta da irlandesi americani; infatti, a Dublino non si tenne una parata per il giorno di San Patrizio fino al 1931. Il revival della musica tradizionale irlandese degli anni '60 e '70 fu parzialmente avviato in America. Il leprecauno \u00e8 una figura molto minore nel mito e nel folklore irlandese, sono stati resi popolari nell'America irlandese e in Irlanda sono presenti solo in contesti turistici, come nei negozi di souvenir e al Museo nazionale del leprecauno.\nLa creazione di jack-o'-lantern dalle rape (rutabaga) era un'usanza di Halloween in Irlanda e in alcune parti della Gran Bretagna. Gli immigrati irlandesi hanno portato questa tradizione con loro negli Stati Uniti e l'hanno adattata utilizzando zucche autoctone invece delle rape. Col tempo, le zucche vennero utilizzate al posto delle rape per creare jack-o'-lantern anche in Irlanda e Gran Bretagna.\nIslam.\nIl pensiero religioso di Ibn Rushd (Averro\u00e8) fu ripreso dagli europei del XIX secolo come Ernest Renan e riguadagn\u00f2 cos\u00ec popolarit\u00e0 durante la Nahda, il rinascimento islamico.\nL'analista Mark Sedgwick ha scritto che il terrorismo islamista, e in particolare gli attentati suicidi, possono essere visti come esempi, iniziando come interpretazioni isolate del concetto di shahid, o martirio, per poi essere riesportati nel grande mondo musulmano.\nIndia.\nLo studioso David Miller ha scritto che gli occidentali erano responsabili del \"rinnovato interesse per i quattro Veda e le Upanishad, come testi in s\u00e9, prescindendo dall'infinita quantit\u00e0 di commenti che sono stati scritti dagli indiani per interpretare e sistematizzare quei testi\", e che a causa di questo interesse, \"gli studiosi indiani hanno anche servito quel menu, spesso in modo meno appetitoso rispetto alle loro controparti occidentali. Cos\u00ec facendo hanno perso la forza vitale o l'essenza delle tradizioni etiche indiane.\"\nIl pollo al curry, un piatto creato in Gran Bretagna, era basato sulla cucina indiana, che divenne successivamente popolare in India.\nAltri esempi.\nIl teppanyaki, uno stile di cucina creato in Giappone ma di influenza occidentale, popolare negli Stati Uniti.\nLa musica salsa: le prime band di salsa erano principalmente portoricani che si trasferirono a New York negli anni '30.\nJames St. Andr\u00e9 ha scritto che in Cina il romanzo \"Haoqiu zhuan\" era originariamente \"considerato narrativa di second'ordine e rischiava di essere completamente dimenticato con i cambiamenti nel gusto letterario all'inizio del Novecento\". Ha affermato che il fatto che ci fosse stato interesse a tradurre il romanzo in inglese \"ha dato vita e fama\" a \"Haoqiu zhuan\" e quindi ha influenzato la sua posizione in Cina.\nVarianti.\nLo studioso J\u00f8rn Borup ha scritto di un \"effetto pizza invertito\", quando la modifica di un'altra cultura da parte di una societ\u00e0 viene ulteriormente modificata da quella stessa societ\u00e0, come i filosofi europei tra cui Martin Heidegger \"sembrano essere stati significativamente ispirati dal pensiero orientale - un pensiero stesso presentato attraverso occhi \"protestanti\" o occidentali. Questa trasformazione non \u00e8 naturalmente un fenomeno unico negli studi religiosi, dove interpretazioni, reinterpretazioni e invenzioni sono viste come caratteristiche comuni della religione.\"\nStephen Jenkins ha notato che il fenomeno del feedback potrebbe continuare; nel caso della pizza, ha scritto che il ritorno della pizza in Italia ha influenzato ancora una volta la cucina americana: \"I turisti americani amanti della pizza, andando in Italia a milioni, cercavano l'autentica pizza italiana. Gli italiani, rispondendo a questa domanda, hanno sviluppato pizzerie per soddisfare le aspettative americane. Felici della loro scoperta della pizza italiana \"autentica\", gli americani hanno successivamente sviluppato catene di pizzerie italiane \"autentiche\" con forno a legna. Quindi, gli americani hanno incontrato il proprio riflesso nell'altro e ne sono rimasti deliziati.\"\nIl chitarrista Jim Douglas, che conosceva la tesi di Bharati, la applic\u00f2 alla musica blues originaria degli Stati Uniti prima del 1960. La musica di artisti afroamericani come Robert Johnson, Muddy Waters, ecc. \u00e8 arrivata in Inghilterra, dove \u00e8 stata accolta da musicisti rock. Poi, questo blues riconfezionato alla fine degli anni '60 torn\u00f2 negli Stati Uniti presentato da Rolling Stones, Cream, Led Zeppelin e altri, dove fu abbracciato dagli americani (che non avevano mai sentito parlare di Robert Johnson e degli altri artisti dello stesso genere). Pi\u00f9 tardi, alcuni di questi americani scoprirono le radici del blues-rock britannico nelle registrazioni degli artisti blues americani originali.\u00a0Alcuni di coloro che sono stati influenzati da questa invasione britannica hanno continuato a formare gruppi garage rock, che in seguito hanno influenzato la prima ondata di musica punk nel Regno Unito.\u00a0"}
{"id": "9310740", "revid": "1904508", "url": "https://it.wikipedia.org/wiki?curid=9310740", "title": "Liceo Frisi", "text": ""}
{"id": "9310741", "revid": "1581204", "url": "https://it.wikipedia.org/wiki?curid=9310741", "title": "Long Misty Days", "text": "Long Misty Days \u00e8 il quarto album di Robin Trower del 1976, registrato subito dopo Robin Trower Live. L'album contiene Sailing dei Sutherland Brothers, gi\u00e0 riproposta con grande successo da Rod Stewart nell'album Atlantic Crossing (1975) "}
{"id": "9310742", "revid": "111373", "url": "https://it.wikipedia.org/wiki?curid=9310742", "title": "Ferrovia Lyss-Soletta", "text": "La ferrovia Lyss-Soletta \u00e8 una linea ferroviaria a scartamento normale, in parte dismessa, della Svizzera.\nStoria.\nLa linea nacque come risposta della Schweizerische Centralbahn (SCB) alla minaccia portata dalla Schweizerische Nationalbahn (SNB), che aveva proposto la costruzione di una ferrovia tra l'est e l'ovest della Svizzera in concorrenza con le ferrovie gi\u00e0 esistenti. Nel 1872 la SCB stipul\u00f2 un contratto per la realizzazione delle linee Olten-Soletta (nota come \"G\u00e4ubahn\") con la sua prosecuzione Soletta-Lyss, Liestal-Soletta (\"Wasserfallenbahn\") e Soletta-Sch\u00f6nb\u00fchl. Ottenuta la concessione, la SCB apr\u00ec la linea Olten-Soletta-B\u00fcsswil (in quest'ultima localit\u00e0 si allacciava alla ferrovia Berna-Bienne della Bernische Staatsbahn, aperta nel 1864) il 4 dicembre 1876, mentre la Wasserfallenbahn e la Soletta-Sch\u00f6nb\u00fchl non vennero mai costruite.\nLa SCB venne nazionalizzata nel 1902: le sue linee entrarono a far parte delle Ferrovie Federali Svizzere (FFS).\nIl 15 maggio 1928 fu elettrificata la tratta Lyss-Busswil, comune alla Berna-Bienne; il resto della linea fu elettrificato il 3 ottobre 1944, insieme alla ferrovia Soletta-Herzogenbuchsee.\nNel 1994 venne chiusa al traffico passeggeri la poco frequentata tratta Soletta-B\u00fcren an der Aare, sostituita da un'autolinea; nel 2003 il Consiglio federale decise la soppressione ufficiale del troncone, su cui \u00e8 rimasto uno sporadico traffico merci fino a R\u00fcti bei B\u00fcren; fino al 2015 si sono svolti anche dei treni storici a vapore, non pi\u00f9 effettuati a causa delle pessime condizioni strutturali di un ponte sulla strada principale 22 tra Arch e B\u00fcren.\nCaratteristiche.\nLa tratta Lyss-B\u00fcren an der Aare, a scartamento normale, \u00e8 lunga 8,94\u00a0km (di cui 2,79 in comune alla linea Berna-Bienne), \u00e8 elettrificata a corrente alternata monofase con la tensione di 15.000 V alla frequenza di 16,7\u00a0Hz; la pendenza massima \u00e8 del 6 per mille. \u00c8 interamente a binario unico.\nLa tratta B\u00fcren an der Aare-Soletta, a scartamento normale, era lunga 15,4\u00a0km, era elettrificata a corrente alternata monofase con la tensione di 15.000 V alla frequenza di 16,7\u00a0Hz; era interamente a binario unico.\nPercorso.\nLa linea parte dalla stazione di Lyss, nodo ferroviario sulle linee Berna-Bienne e Pal\u00e9zieux-Lyss, e condivide con la Berna-Bienne la tratta fino a Busswil. Di l\u00ec viene seguito il corso dell'Aar fino a B\u00fcren an der Aare, capolinea dal 1994. A B\u00fcren an der Aare una breve sezione di binario \u00e8 stata rimossa, e sono stati posizionati due respingenti interrompendo la ferrovia. Sovrappassata la strada principale 22, la ferrovia segue il corso dell'Aar e l'autostrada A5; poco prima del capolinea della stazione di Soletta corre parallela alla linea BLS per Burgdorf e Langnau."}
{"id": "9310743", "revid": "1904508", "url": "https://it.wikipedia.org/wiki?curid=9310743", "title": "Liceo Paolo Frisi", "text": ""}
{"id": "9310744", "revid": "1904508", "url": "https://it.wikipedia.org/wiki?curid=9310744", "title": "Liceo scientifico Paolo Frisi", "text": ""}
{"id": "9310745", "revid": "1904508", "url": "https://it.wikipedia.org/wiki?curid=9310745", "title": "Liceo scientifico Frisi", "text": ""}
{"id": "9310754", "revid": "2373", "url": "https://it.wikipedia.org/wiki?curid=9310754", "title": "Nguruvilu", "text": ""}
{"id": "9310756", "revid": "945903", "url": "https://it.wikipedia.org/wiki?curid=9310756", "title": "Rendezvous with Kenton", "text": "Rendezvous with Kenton \u00e8 un album del bandleader jazz statunitense Stan Kenton, pubblicato dalla casa discografica Capitol Records nel marzo del 1958 ."}
{"id": "9310783", "revid": "324090", "url": "https://it.wikipedia.org/wiki?curid=9310783", "title": "Super Bowl LVII", "text": "Il Super Bowl LVII \u00e8 la 57\u00aa edizione del Super Bowl, la finale del campionato della National Football League. \u00c8 la terza volta che il Super Bowl si disputer\u00e0 in questo stadio dopo il Super Bowl XLII ed il Super Bowl XLIX. La gara sar\u00e0 trasmessa negli Stati Uniti dalla Fox.\nProcesso di selezione dello stadio.\nGlendale \u00e8 stata la prima sede scelta nell'ambito di un nuovo processo nel quale la lega sceglie unilateralmente la citt\u00e0 che dovr\u00e0 ospitare la partita. La citt\u00e0 scelta poi mette insieme una proposta che viene votata alle riunioni dei proprietari della lega. La proposta fu accettata all'unanimit\u00e0 il 23 maggio 2018."}
{"id": "9310798", "revid": "125838032", "url": "https://it.wikipedia.org/wiki?curid=9310798", "title": "John Gilpin", "text": "Biografia.\nJohn Brian Gilpin nacque nell'Hampshire, figlio di John Gilpin e Lilian May Lendon; aveva un fratello gemello, Anthony. Inizi\u00f2 a danzare all'et\u00e0 di sette anni, perfezionandosi all'Arts Educational School di Londra e alla scuola di danza del Ballet Rambert.\nDurante l'infanzia inizi\u00f2 a danzare e recitare in musical del West End e alcuni film. Tra il 1947 e il 1949 ha danzato con il Ballet Rambert in una tourn\u00e9e in Australia e Nuova Zelanda; successivamente danz\u00f2 per un breve periodo con il Ballet de Paris di Roland Petit e poi con il Grand Ballet du Marquis de Cuevas.\nDal 1950 fu primo ballerino del London Festival Ballet per oltre vent'anni, durante i quali danz\u00f2 tutti i maggiori ruolo maschili del repertorio classico e fu partner sulle scene di ballerine del calibro di Margot Fonteyn, Alexandra Danilova, Lynn Seymour, Antoinette Sibley, Merle Park e Moira Shearer. Durante i sue due decenni con la compagnia Gilpin ne fu anche direttore artistico tra il 1962 e il 1968, mentre dal 1960 al 1961 danz\u00f2 come ospite con il Royal Ballet.\nFu sposato con la ballerina Sally Judd dal 1960 al 1970 e poi brevemente con la principessa Antonietta Grimaldi; dal primo matrimonio ebbe la figlia Tracy Gilpin. Poche settimane dopo il secondo matrimonio mor\u00ec, stroncato da un attacco di cuore all'et\u00e0 di cinquantatr\u00e9 anni."}
{"id": "9310802", "revid": "392652", "url": "https://it.wikipedia.org/wiki?curid=9310802", "title": "Hasselbackspotatis", "text": "Le Hasselbackpotatis (\"patate di Hasselback\") \u00e8 un piatto svedese a base di patate al forno tagliate a met\u00e0 in fette sottili con aggiunta di burro e varie spezie.\nIl nome deriva da quello dell'albergo Hasselbacken, dove \u00e8 stato ideato dallo chef Leif Elisson nel 1953."}
{"id": "9310803", "revid": "62244", "url": "https://it.wikipedia.org/wiki?curid=9310803", "title": "Coupe du Faso", "text": "La Coupe du Faso \u00e8 la principale competizione calcistica ad eliminazione diretta per club del Burkina Faso. Il torneo \u00e8 stato istituito nel 1961."}
{"id": "9310804", "revid": "1451528", "url": "https://it.wikipedia.org/wiki?curid=9310804", "title": "Patate di Hasselback", "text": ""}
{"id": "9310824", "revid": "62244", "url": "https://it.wikipedia.org/wiki?curid=9310824", "title": "Coppa del Burkina Faso", "text": ""}
{"id": "9310828", "revid": "446353", "url": "https://it.wikipedia.org/wiki?curid=9310828", "title": "Battaglia di Overloon", "text": ""}
{"id": "9310849", "revid": "125838411", "url": "https://it.wikipedia.org/wiki?curid=9310849", "title": "Pieter van Hanselaere", "text": "Biografia.\nPieter van Hanselaere nacque a Gand il 31 luglio 1786. Egli studi\u00f2 dapprima all'accademia reale di belle arti di Gand presso Pierre Van Huffel e poi a Parigi all'accademia reale di pittura e scultura presso Jacques-Louis David, nel 1809. Nel 1814, egli torn\u00f2 a Gand e partecip\u00f2 a una gara per vincere il premio di pittura a tema storico; vincendolo, riusc\u00ec a finanziarsi un viaggio in Italia.\nInizialmente egli si specializz\u00f2 nei ritratti e acquis\u00ec un alto livello di perfezione tecnica. Nei colori si riconoscono delle influenze rubensiane. A causa dei conflitti napoleonici non pot\u00e9 viaggiare l'Italia fino al 1816; quando finalmente giunse nel Belpaese, dapprima si stabil\u00ec a Roma e dipinse dei ritratti di alcuni ufficiali di alto rango, poi si trasfer\u00ec a Napoli ed ebbe successo anche qui, diventando il pittore della corte reale. Nel 1828 ritorn\u00f2 a Gand, dove nel 1829 si aggiudic\u00f2 la cattedra di professore all'accademia gandavese grazie alla tela \"Susanna e i vecchioni\", dipinta nel 1820.\nTra i suoi alunni ci citano Cornelis Kimmel (1804-1877) e Pierre Olivier Joseph Coomans (1816\u20131889). Van Hanselaere aveva esposto le sue opere in molte citt\u00e0 e acquisito una fortuna considerevole, che gli permise di comprare tre case nella Rue Courte du Marais. Nel 1844 egli concluse il suo capolavoro, un dipinto di 24 piedi di larghezza e sedici di altezza raffigurante Filippo d'Artevelde e il suo esercito che lasciavano Gand per combattere contro il conte delle Fiandre Luigi II nel 1381. La critica giudic\u00f2 negativamente l'opera larga e confusa e van Hanselaere non si riprese mai da questa delusione. La morte del suo unico figlio non fece che avvicinarlo di pi\u00f9 verso la morte, che avvenne il 10 marzo 1862.\nNel 1890 alcune sue opere erano esposte al museo statale di Amsterdam."}
{"id": "9310851", "revid": "125838413", "url": "https://it.wikipedia.org/wiki?curid=9310851", "title": "Pierre van Hanselaere", "text": ""}
{"id": "9310862", "revid": "125866319", "url": "https://it.wikipedia.org/wiki?curid=9310862", "title": "SMS Westfalen", "text": "La era una delle navi da battaglia della classe Nassau, le prime navi tipo dreadnought costruite per la marina imperiale tedesca, fu impostata nei cantieri AG Weser di Brema il 12 agosto 1907, varata quasi un anno dopo, il primo luglio 1908, ed entr\u00f2 in servizio nella Hochseeflotte il 16 novembre 1909. Le sue batterie principali erano formate da dodici cannoni da 28 cm (11 pollici) di calibro installati in sei torrette binate disposte in uno schema esagonale, inusuale nell\u2019ambito della costruzione delle navi da battaglia dell\u2019epoca.\nPrese parte alla prima guerra mondiale in squadra con le sue pariclasse, nel teatro del Mare del Nord, dove partecip\u00f2 a le numerose sortite della flotta tedesca che culminarono, il 31 maggio 1916, con la battaglia dello Jutland, dove partecip\u00f2 ai violenti scontri notturni con il naviglio leggero britannico. La Westfalen tenne la testa della linea tedesca dalla sera e per tutta la notte, finch\u00e9 non raggiunse Wilhelmshaven la mattina seguente. Durante un'altra sortita della flotta, nell'agosto del 1916, fu colpita da un siluro lanciato da un sommergibile britannico e sub\u00ec gravi danni, successivamente fu assegnata nel Mar Baltico in appoggio alle operazioni contro la flotta russa tra cui la battaglia del golfo di Riga. La Westfalen torn\u00f2 nel Baltico nel 1918 in appoggio alla Guardia Bianca finlandese durante la guerra civile finlandese. Alla fine della guerra rimase in Germania mentre la maggior parte della flotta tedesca veniva internata a Scapa Flow. Nel 1919, in seguito l'autoaffondamento della flotta tedesca a Scapa Flow, fu ceduta agli Alleati come compensazione per le navi che si erano autoaffondate. Fu inviata in Inghilterra presso un cantiere dove venne demolita entro 1924.\nDescrizione.\nIl progetto della classe \"Nassau\" inizi\u00f2 verso la fine del 1903 nel clima della corsa agli armamenti navali tra Gran Bretagna e Germania; a quel tempo, le navi da battaglia iniziavano ad imbarcare batterie secondarie di calibro sempre maggiore, tra cui le italiane e statunitensi con cannoni da e le britanniche con cannoni da di calibro, che surclassavano le navi tedesche della Classe Deutschland dotate di batterie secondarie da . I progettisti tedeschi avevano inizialmente pensato di utilizzare batterie secondarie da , ma relazioni di intelligence errate del 1904 che accreditavano alla futura classe Lord Nelson cannoni da li portarono a considerare il progetto di una nave pi\u00f9 potente, dotata solo di cannoni grosso calibro considerando di installare otto cannoni da . Nei due anni successivi, il progetto fu ingrandito ancora portando a dodici i cannoni installati, nel frattempo la Gran Bretagna aveva varato la HMS \"Dreadnought\".\nLa Westfalen aveva una lunghezza di , un baglio massimo di ed il pescaggio era di . Il dislocamento standard era di , che arrivava a a pieno carico. La nave manteneva la configurazione di tre motori a vapore a tripla espansione su tre assi, alimentati da dodici caldaie a tubi d'acqua, rinunciando alle turbine a vapore. Questa configurazione forniva alla Westfalen una potenza di che gli permetteva una velocit\u00e0 massima di . L'autonomia di crociera raggiungeva le alla velocit\u00e0 di 10 nodi. Le caldaie erano alimentate a carbone ma, nel 1915, fu aggiunta la possibilit\u00e0 di bruciare nafta. La scelta dei motori alternativi a vapore fu fatta sia dall'ammiraglio Alfred von Tirpitz sia dal \"Reichsmarineamt\", il dipartimento navale per le costruzioni; che nel 1905 affermava che \"l'uso delle turbine nelle navi da battaglia non \u00e8 consigliabile.\" Il fattore principale per tale decisione fu il costo: in quel periodo, la ditta Parsons manteneva il monopolio brevettuale delle grandi turbine a vapore e richiedeva 1 milione di Goldmark in royalty per ogni turbina installata. Le industrie tedesche non furono in grado di produrre autonomamente delle turbine a vapore per grandi navi fino al 1910.\nLa Westfalen era dotata di dodici cannoni da SK L/45 in sei torrette binate disposte ad esagono. L'armamento secondario era formato da dodici cannoni da SK L/45 e sedici da SK L/45, tutti montati in casamatta. Sulla nave erano installati sei tubi lanciasiluri da posti al di sotto della linea di galleggiamento. Uno dei lanciasiluri era montato a prua, uno a poppa, e due per ogni murata, alle due estremit\u00e0 della paratia antisiluro. La corazza di murata era spessa in corrispondenza della cittadella ed il ponte corazzato era spesso . Le torrette erano protette da una corazza da e la torre di comando con uno spessore di .\nServizio.\nLa Westfalen fu ordinata con il nome provvisorio di Ersatz Sachsen, in sostituzione della SMS Sachsen, una delle vecchie corazzate dell\u2019omonima classe. Il Reichstag aveva approvato in segreto lo stanziamento per la Nassau e la Westfalen verso la fine del marzo del 1906, ma la costruzione della Westfalen fu ritardata dalle difficolt\u00e0 di approvvigionamento della corazzatura e delle armi, cos\u00ec venne Impostata il 12 agosto 1907 presso i cantieri navali AG Weser di Brema. Come la per sua pariclasse, la Nassau, la costruzione fu condotta nella totale segretezza; il cantiere era sorvegliato da squadre di soldati, come lo erano i fornitori esterni, quali l'impresa di armamenti Krupp. La nave fu varata il 1 luglio del 1908, il discorso inaugurale fu tenuto dal presidente della provincia di Westfailia, Eberhard von der Recke (2 aprile 1847, Berlino - 16 aprile 1911, M\u00fcnster) . Dopo l\u2019allestimento iniziale, a met\u00e0 settembre, fu trasferita a Kiel con un equipaggio di operai del cantiere, ma il livello del fiume Weser era troppo basso, per ridurre il pescaggio gli furono fissate sei chiatte e dopo due tentativi riusc\u00ec a percorrere il fiume. Il 16 ottobre 1909, prima che la Westfalen entrasse in servizio, partecip\u00f2 a Kiel alla cerimonia per l\u2019inaugurazione della terza chiusa del canale Kaiser Wilhelm Canal. Le prove in mare furono condotte di seguito, interrotte dalle esercitazioni di flotta del febbraio 1910, e si conclusero il 3 maggio, due giorni dopo fu assegnata alla II. Division del I. Geschwader, dove sostitu\u00ec la SMS Hannover.\nPrima Guerra mondiale.\nAlla mezzanotte del 4 agosto 1914, il Regno Unito dichiar\u00f2 guerra alla Germania. Dopo una iniziale inattivit\u00e0, la Westfalen con il resto della flotta condusse diverse incursioni nel Mare del Nord a supporto delle azioni del I. Aufkl\u00e4rungsgruppe del contrammiraglio Franz von Hipper. Gli incrociatori da battaglia di Hipper bombardarono la costa inglese per attirare parti della Grand Fleet per distruggerle con l'aiuto dell'intera Hochseeflotte. Il 15\u201316 dicembre 1914 fu lanciata la prima di queste operazioni, il bombardamento di Scarborough, Hartlepool e Whitby. La sera del 15 dicembre, la flotta tedesca, forte di 12 navi da battaglia, inclusa la Westfalen con la sua squadra e otto corazzate pre-dreadnoughts, si avvicin\u00f2 fino a sole 10 nmi (19 km) da una squadra isolata di sei navi da battaglia britanniche. Gli scontri, nel buio della notte, tra le flottiglie di cacciatorpediniere in ricognizione convinsero il comandante della flotta tedesca, l'ammiraglio Friedrich von Ingenohl, di essere di fronte all'intera Grand Fleet. Avendo ordini diretti da parte del Kaiser Wilhelm II di non rischiare l'integrit\u00e0 della flotta, von Ingenohl si allontan\u00f2 dalle unit\u00e0 britanniche e fece rientro in porto. Verso la fine del marzo 1915, la Westfalen fu inviata in cantiere per fare della manutenzione programmata.\nBattaglia del Golfo di Riga.\nIl 31 agosto 1915, molte unit\u00e0 della flotta tedesca furono trasferite nel Mar Baltico per partecipare ad un'incursione nel golfo di Riga. L'obiettivo era distruggere le forze navali russe nel golfo, comprendenti la corazzata pre-dreadnought Slava, e, con il posamine Deutschland, bloccare l'entrata dello stretto di Irben (accesso meridionale al Golfo di Riga) con un campo di mine. Le navi tedesche consistevano nella Westfalen e le altre tre navi da battaglia della classe Nassau, quattro navi da battaglia della classe Helgoland, e i tre incrociatori da battaglia Moltke, Von der Tann, e Seydlitz, oltre ad al naviglio minore di scorta. La task force era comandata da Franz von Hipper, che aveva ricevuto la promozione a viceammiraglio. Le otto navi da battaglia avevano la funzione di coprire le unit\u00e0 che avrebbero effettuato l\u2019incursione. Il primo tentativo, dell\u20198 agosto, fall\u00ec perch\u00e9 non si riusc\u00ec a bonificare i campi di mine russi in tempo.\nIl 16 agosto, la Posen e la Nassau guidarono il secondo tentativo di superare le difese del golfo. Gi\u00e0 nel primo giorno dell'attacco le forze tedesche riuscirono a sfondare le difese russe, ma due unit\u00e0 minori tedesche \u2014il dragamine T46 ed il cacciatorpediniere V99\u2014furono affondate. Il 17, la Posen e la Nassau attaccarono, da lunga distanza, la corazzata Slava; misero a segno tre proietti che la costrinsero a ritirarsi in porto. Per il 19 agosto, i campi minati russi erano stati neutralizzati e la flottiglia tedesca fece il suo ingresso nel golfo. Gi\u00e0 il giorno seguente, a causa dei rapporti sulla presenza di sommergibili alleati nell'area, le forze tedesche si ritirarono. Successivamente, l'ammiraglio Hipper not\u00f2: \"mantenere delle navi di valore per un tempo considerevole in un'area dove l'attivit\u00e0 dei sommergibili nemici \u00e8 in costante aumento, con il conseguente rischio di danni e perdita totale delle stesse, era come indugiare in un gioco dove il rischio era sproporzionato rispetto al vantaggio di occupare il golfo prima della conquista di Riga da terra.\" In effetti, la mattina stessa, l'incrociatore da battaglia Moltke fu silurato. Il 21 agosto le navi tornarono ai propri porti.\nRitorno nel Mare del Nord.\nAlla fine di agosto la Westfalen ed il resto della Hochseeflotte tornarono ai loro ancoraggi nel Mare del Nord. Il 11\u201312 settembre la flotta comp\u00ec una sortita al largo senza incontrare opposizione seguita il 23\u201324 ottobre da un'altra, sempre senza incontrare la flotta britannica. Il 4 marzo 1916, la Posen, la Nassau, la Westfalen, ed la Von der Tann si diressero a nord delle secche dell'Amrumbank per scortare l'incrociatore ausiliario M\u00f6we, che tornava da una missione di guerra di corsa.\nUn'altra sortita senza incontri fu programmata e attuata il 21\u201322 aprile 1916. Due giorni dopo fu deciso di partire per una missione di bombardamento costiero; la Westfalen si un\u00ec alle unit\u00e0 di supporto alla squadra di incrociatori da battaglia dell'ammiraglio Hipper che bombardarono i porti di Yarmouth e Lowestoft il 24\u201325 aprile. Nel corso dell'operazione l'incrociatore da battaglia Seydlitz fu danneggiato da una mina e dovette rientrare in porto. La scarsa visibilit\u00e0 fece interrompere prematuramente l'operazione non permettendo alla flotta britannica di intercettare quella tedesca.\nBattaglia dello Jutland.\nL'ammiraglio Reinhard Scheer, successore al comando della flotta tedesca di von Ingenohl e Hugo von Pohl, programm\u00f2 subito un'altra missione di bombardamento della costa inglese, ma i danni sulla Seydlitz ed i problemi ai condensatori di molte delle unit\u00e0 del III. Geschwader (le navi della classe Deutschland) fecero rinviare la data fino alla fine di maggio. La flotta tedesca lasci\u00f2 l'estuario dello Jade alle 03:30 del 31 maggio. La Westfalen era inquadrata nella II. Division del I. Geschwader (II\u00aa divisione della I\u00aa squadra da battaglia) sotto il comando del contrammiraglio W. Engelhardt. La Westfalen era l\u2019ultima nave della sua squadra, dietro le sue tre pariclasse. La II. Division era l'ultima unit\u00e0 di navi da battaglia moderne, seguite soltanto dalle pre-dreadnought del II. Geschwader.\nTra le 17:48 e le 17:52, la Westfalen insieme ad altre dieci navi da battaglia tedesche fecero fuoco contro la 2nd Light Cruiser Squadron (2\u00aa squadra incrociatori leggeri) britannica, la distanza e la scarsa visibilit\u00e0 impedirono un tiro efficace. Alle 18:05, la Westfalen riprese il fuoco; contro un\u2019incrociatore leggero britannico, probabilmente il Southampton. Nonostante la distanza agevole, 18000 m, la Westfalen non centr\u00f2 il bersaglio. A questo punto l\u2019ammiraglio Scheer aveva ordinato la massima velocit\u00e0 per inseguire la flotta Britannica. La Westfalen riusc\u00ec a tenere 20 nodi. Per le 19:30 quando Scheer ordin\u00f2 \"virare ad ovest\", la flotta tedesca aveva affrontato la Grand Fleet due volte per poi disimpegnarsi; nella manovra l'ordine della linea si era invertito ed il II. Geschwader era passato in testa, il capitano Redlich della Westfalen anticip\u00f2 la manovra, portandosi in testa alla linea da battaglia tedesca.\nAttorno alle 21:20, la Westfalen con la sua divisione fu attaccata dagli incrociatori da battaglia del 3rd Battlecruiser Squadron, diversi proietti di grosso calibro esplosero a breve distanza e inondarono di schegge il ponte. Subito dopo, furono avvistate due scie di siluro, risultate false. Fu ordinato di rallentare per permettere agli incrociatori da battaglia del I. Aufklarungruppe di passare avanti. Attorno alle 22:00, nella crescente oscurit\u00e0, la Westfalen e la Rheinland avvistarono del naviglio sottile non identificato. Dopo aver fatto una segnalazione luminosa, le due navi, aprirono il fuoco e accostarono a destra per evitare una eventuale salva di siluri, seguite, nella manovra, dal I. Geschwader. Durante il breve incontro la Westfalen lanci\u00f2 sette proietti da 28 cm nell\u2019arco di due minuti e mezzo. Scheer ordin\u00f2 alla di assumere di nuovo la guida della linea da battaglia al posto della squadra di pre-dreadnought preoccupato dalla vulnerabilit\u00e0 di quest\u2019ultime ai siluri.\nAttorno alle 00:30, l'avanguardia della linea tedesca incroci\u00f2 le unit\u00e0 leggere da ricognizione britanniche. Ne segu\u00ec un violento combattimento a distanza ravvicinata, la Westfalen apr\u00ec il fuoco contro il cacciatorpediniere HMS Tipperary con le sue batterie da 15 cm e da 8,8 cm ad una distanza di circa 1800 m. La prima salva distrusse il ponte di comando ed il pezzo di prua del Tipperary. Nell\u2019arco di cinque minuti, la Westfalen lanci\u00f2 92 proietti da 15 cm e 45 da 8,8 cm contro il Tipperary prima di virare 90 gradi a destra per evitare un\u2019eventuale salva di siluri. La Nassau e molti incrociatori e cacciatorpediniere si unirono nell\u2019attacco al Tipperary; la nave fu ridotta rapidamente ad un relitto in fiamme. Uno dei cacciatorpediniere britannico centr\u00f2 il ponte della Westfalen con un proietto da 4 pollici (10 cm), uccidendo due uomini e ferendone otto, anche il capitano Redlich fu leggermente ferito. Alle 00:50, la Westfalen avvist\u00f2 il cacciatorpediniere conduttore HMS Broke e apr\u00ec brevemente il fuoco, in circa 45 secondi lanci\u00f2 15 proietti da 15 cm e tredici da 8,8 cm prima di disimpegnarsi. Il Broke fu inquadrato anche da altre navi tedesche, tra cui l\u2019incrociatore Rostock, fu colpito da almeno sette proietti ed ebbe 42 morti, sei dispersi e 34 feriti, nonostante i gravi danni, riusc\u00ec a disimpegnarsi e a tornare in porto. Dopo le 01:00, le fotoelettriche della Westfalen inquadrarono il cacciatorpediniere Fortune, che fu distrutto ed incendiato in pochi secondi dal fuoco concentrato della Westfalen e della Rheinland. Anche il cacciatorpediniere Turbulent fu affondato del fuoco della Westfalen.\nNonostante i violenti scontri notturni, la Hochseeflotte attravers\u00f2 lo schieramento britannico e raggiunse lo Horns Reef alle 04:00 del primo giugno col la Westfalen in testa. Durante la battaglia la nave utilizz\u00f2 51 proietti da 28 cm, 176 da 15 cm e 106 da 8,8 cm. I pochi danni alla nave furono riparati a Wilhelmshaven entro il 17 giugno.\nSortita del 18\u201319 agosto.\nDurante la sortita della flotta tedesca il 18\u201319 agosto, il I. Aufkl\u00e4rungsgruppe (I Gruppo da ricognizione) aveva come missione il bombardamento della citt\u00e0 portuale di Sunderland nel tentativo di attrarre e distruggere la squadra di Beatty. Il Moltke insieme al Von der Tann erano i soli incrociatori da battaglia operativi, per formare la squadra di attacco furono assegnate tre navi da battaglia: SMS Markgraf, SMS Grosser Kurf\u00fcrst e la SMS Bayern entrata in servizio da poco. L'ammiraglio Scheer ed il resto della Hochseeflotte, forte di altre 15 navi da battaglia, con la Westfalen in coda, avrebbe seguito in copertura. Alle 06:00 del 19 agosto, la Westfalen fu silurata dal sommergibile britannico HMS E23, a circa 55 miglia nautiche (102 km) nord dell\u2019isola di Terschelling. La nave imbarc\u00f2 circa 800 t d\u2019acqua, ma la paratia antisiluro resist\u00e9 all\u2019esplosione. Tre torpediniere la scortarono verso il ritorno, la Westfalen riusc\u00ec a tenere una velocit\u00e0 di 14 nodi durante il viaggio. L'Ammiragliato era conoscenza dei piani tedeschi e fece uscire la Grand Fleet per intercettare la sortita tedesca. Alle 14:35, Scheer fu informato dell'avvicinamento della Grand Fleet e, non volendo affrontare di nuovo la flotta britannica 11 settimane dopo il confronto dello Jutland, invert\u00ec la rotta e si ritir\u00f2 in porto. Le riparazioni sulla Westfalen durarono fino al 26 settembre.\nDopo le riparazioni, la Westfalen fu condotta nel Mar Baltico per delle esercitazioni per poi tornare, il 4 ottobre, nel Mare del Nord. Il 19-20 ottobre partecip\u00f2 ad una sortita della flotta verso il Dogger Bank, che non port\u00f2 ad alcun incontro. Per la maggior parte del 1917 rimase in porto, non partecipando all\u2019operazione Albion, ma stazion\u00f2 a largo di Apenrade per prevenire eventuali interferenze britanniche.\nSpedizione in Finlandia.\nNel febbraio del 1918 la marina tedesca decise di inviare una spedizione in Finlandia in appoggio delle unit\u00e0 dell'esercito tedesco che stavano per intervenire nella guerra civile finlandese: la Guardia Bianca lottava per mantenere un governo conservatore libero dall'egemonia della nascente Unione Sovietica mentre la Guardia Rossa voleva instaurare una repubblica dei soviet. Il 23 febbraio, due navi della classe Posen, la Westfalen ed la Rheinland, furono assegnate alla Sonderverband Ostsee (unit\u00e0 speciale del Mar Baltico dell'esercito prussiano) sotto il comando di R\u00fcdiger von der Goltz, ed imbarcarono il 14\u00ba battaglione J\u00e4ger. Il mattino dopo di diressero verso le isole \u00c5land che avrebbero costituito la base avanzata da cui doveva partire l'azione per l'occupazione del porto di Hanko. Da Hanko, la spedizione tedesca avrebbe attaccato la capitale Helsinki. La task force raggiunse l'isola di \u00c5land il 5 marzo, dove fu intercettata dalle forze navali svedesi, la nave da difesa costiera HSwMS Sverige, la HSwMS Thor (1898), e la HSwMS Oscar II. Ne segu\u00ec una trattativa che port\u00f2 alla concessione allo sbarco delle truppe tedesche sull'isola di \u00c5land il 7 marzo, quindi la Westfalen fece ritorno a Danzica.\nIl 31 marzo la Posen e la Westfalen lasciarono Danzica dirette all'isola di Russar\u00f6, che costituiva la difesa esterna della citt\u00e0 di Hanko. La raggiunsero il 3 aprile, quando l'esercito tedesco conquist\u00f2 facilmente il porto. La task force avanz\u00f2 verso Helsinki; l'11 aprile forzarono il porto di Helsinki e sbarcarono i soldati, concludendo le operazioni di sbarco per il 13 aprile.\nL'11 agosto del 1918, la Posen, la Westfalen, la Kaiser, e la Kaiserin fecero una sortita fuori dal porto di Wilhelmshaven in supporto di una azione di ricognizione da parte di una flottiglia di torpediniere al largo di Terschelling. Mentre era in missione, la Westfalen ebbe un\u2019avaria grave alle caldaie, riducendo la sua velocit\u00e0 a 16 nodi. Dopo il rientro alla base, fu ritirata dal servizio ed utilizzata come nave scuola di artiglieria.\nDestino finale.\nL'11 novembre 1918, l'Armistizio pose fine alle ostilit\u00e0; secondo gli accordi siglati, undici navi da battaglia e cinque incrociatori da battaglia sarebbero dovute essere internate nella base navale britannica di Scapa Flow per tutta la durata dei negoziati di pace. La Westfalen non era tra quelle, e quindi rimase in Germania. Le navi internate a Scapa Flow si autoaffondarono il 21 giugno 1919 per non essere requisite dagli Alleati, di conseguenza, la Westfalen e le altre navi da battaglia rimaste in Germania furono sequestrate in cambio di quelle che si erano autoaffondate. Il 5 novembre, la Westfalen fu radiata dal naviglio tedesco ed assegnata agli Alleati il 5 agosto 1920. Fu venduta ai demolitori di Birkenhead, che la demolirono per il 1924."}
{"id": "9310867", "revid": "1354930", "url": "https://it.wikipedia.org/wiki?curid=9310867", "title": "Ciclismo Cup 2022", "text": "La Ciclismo Cup-Campionato italiano a squadre 2022 sar\u00e0 la 16\u00aa edizione della Ciclismo Cup, circuito ciclistico nazionale italiano, organizzato dalla Lega del Ciclismo Professionistico. La manifestazione, costituita da 23 prove, si aprir\u00e0 il 2 marzo 2022 con il Trofeo Laigueglia e si concluder\u00e0 il 16 ottobre con la Veneto Classic.\nIl circuito preveder\u00e0 tre classifiche, due individuali (assoluta e giovani Under-25) ed una a squadre.\nSquadre.\nLa competizione \u00e8 riservata alle squadre World Tour, Professional Continental e Continental italiane o che abbiano la maggioranza di corridori italiani."}
{"id": "9310872", "revid": "439868", "url": "https://it.wikipedia.org/wiki?curid=9310872", "title": "Arrien (disambigua)", "text": ""}
{"id": "9310873", "revid": "775372", "url": "https://it.wikipedia.org/wiki?curid=9310873", "title": "Tijuana (serie televisiva)", "text": "Tijuana \u00e8 una serie televisiva messicana del 2019.\nTrama.\nUn candidato politico viene ucciso da una serie di misteriosi cospirazioni. Un gruppo di giornalisti della testata \"Frente\" indagano sugli omicidi sia dei giornalisti in passato sia del candidato."}
{"id": "9310875", "revid": "787565", "url": "https://it.wikipedia.org/wiki?curid=9310875", "title": "Miros\u0142aw Feri\u0107", "text": "Biografia.\nNacque a Travnik, in Bosnia Erzegovina, allora territorio dell'Impero austro-ungarico, il 17 giugno 1915, figlio di Ivan e Zofia Babi\u0144ska. Dopo la fine della Grande Guerra, nel 1919 la sua famiglia si trasfer\u00ec in Polonia, stabilendosi a Ostrowie Wielkopolskim. Frequentata la scuola elementare \"Tadeusz Ko\u015bciuszko\", e poi il ginnasio statale maschile, nel maggio 1935 super\u00f2 l'esame di maturit\u00e0, seguito da un corso presso la Szkole Podchor\u0105\u017cych Piechoty (Scuola cadetti di fanteria) di R\u00f3\u017can, fu ammesso a frequantare l'Accademia dell'aeronautica polacca a D\u0119blin. \nNel 1938 consegu\u00ec il brevetto di pilota di caccia, e prest\u00f2 servizio con la 111 Eskadry My\u015bliwskiej del III/1 Dywizjonie My\u015bliwskim del 1 Pu\u0142ku Lotniczego con il grado di podporucznik pilot. \nDopo lo scoppio della seconda guerra mondiale, nel settembre 1939, e l'immediato inizio della campagna di Polonia, la 111 Eskadry My\u015bliwskiej venne assegnata alla Brygada Poscigowa, posta a difesa dell'aera di Varsavia. Il 3 settembre il suo caccia PZL P.11c rimase stato gravemente danneggiato in combattimento aereo da un Messerschmitt Bf 110, ma egli riusc\u00ec a lanciarsi con il paracadute con successo. \nDurante la campagna di settembre, il giorno 8 abbatte, insieme ad altri piloti, un aereo da ricognizione Henschel Hs 126 a Pod\u0142\u0119\u017c. \nIl 17 settembre a lui, e ad altri piloti, fu ordinato di portarsi in Romania dove venne internato nel campo di Focsani, ma riusc\u00ec a fuggire e si rec\u00f2 in Francia via mare viaggiando dapprima bordo della nave greca \"Ajos Nikolaos\", su cui raggiunse Beirut, e poi sulla francese \"Ville de Strasbourg\" con cui raggiunse Marsiglia il 29 ottobre.\nDopo aver seguito un corso per l'addestramento al pilotaggio degli aerei francesi sul campo d'aviazione di Lyon-Bron, venne assegnato alla III Klucza Kominowego al comando di Kazimierz Kuzian, equipaggiata con i caccia Morane-Saulnier MS-406, che ricevette il compito di proteggere le fabbriche aeronautiche intorno alla citt\u00e0 di Nantes. Tuttavia egli non partecip\u00f2 al alcun combattimento aereo, e dopo la caduta della Francia, nel giugno 1940, venne evacuato in Gran Bretagna sbarcando a Liverpool il 23 giugno.\nDopo un corso di addestramento avanzato presso una Operational Training Unit della Royal Air Force fu assegnato al neo-costituito No.303 Polish Fighter Squadron, di stanza presso la base RAF Northolt, equipaggiato con velivoli Hawker Hurricane ed entr\u00f2 in servizio nel corso della battaglia d'Inghilterra il 31 agosto 1940.\nNel suo primo giorno di combattimento abbatte un caccia Messerschmitt Bf 109 su Biggin Hill. Probabilmente il 2 settembre ne abbatte un altro, ma il suo Hurricane venne danneggiato ed egli fu costretto ad effettuare un atterraggio di emergenza scortato da un altro Hurricane pilotato dal sergente Jan Rogowski. \nIl 6 settembre consegu\u00ec una nuova vittoria abbattendo un altro Bf 109, e il 15 settembre un Bf 109 e un Bf 110. Il 27 settembre consegu\u00ec una nuova doppietta abbattendo un Bf 109 e un bombardiere Heinkel He 111, e il 5 ottobre abbatte un altro Bf 109 su Horsham. Dopo una pausa operativa, lo squadron ritorn\u00f2 in zona di operazioni nel gennaio 1941, equipaggiato con i Supermarine Spitfire per eseguire missioni sulla Francia. \nIl 22 giugno durante una missione di scorta a dei bombardieri riusc\u00ec ad abbattere un Bf 109 e il 27 giugno ne danneggi\u00f2 un altro. Nel mese di ottobre fu messo a riposo, assegnato per sei mesi in qualit\u00e0 di istruttore presso la Combat Training Unit del No.58 Operational Training Unit a Grangemouth, ma dopo tre mesi chiese volontariamente di ritornare a un incarico operativo.\nRientr\u00f2 al suo reparto nel gennaio 1942, ma rimase ucciso il 14 febbraio fu ucciso per un incidente di volo sulla RAF Northolt dopo che il suo Spitfire Mk.VB RF-K (BL432) si disintegr\u00f2 in volo alla quota di 3.000 piedi (910 m) a causa dei troppi G a cui era stato esposto nel corso delle manovre acrobatiche. Il velivolo cadde in vite ed egli vi rimase intrappolato non riuscendo a lanciarsi con il paracadute. Dal 19 febbraio 1942 riposa nel cimitero di Northwood.\nMiros\u0142aw Feri\u0107 \u00e8 stato l'undicesimo asso dell'aviazione da caccia polacca durante la seconda guerra mondiale con 8 e 2/3 vittorie confermate e 1 probabile. Dal settembre 1939 aveva tenuto un diario personale, che successivamente divenne la storia del No.303 Squadron.\nOnorificenze.\nOnorificenze polacche.\n "}
{"id": "9310876", "revid": "106908", "url": "https://it.wikipedia.org/wiki?curid=9310876", "title": "Feri\u0107", "text": ""}
{"id": "9310877", "revid": "6923", "url": "https://it.wikipedia.org/wiki?curid=9310877", "title": "Targa Florio 1932", "text": "La Targa Florio 1932 \u00e8 stata la 23\u00aa edizione della Targa Florio e si \u00e8 svolta l'8 maggio 1932 in Sicilia sul Piccolo circuito delle Madonie.\nGara.\nNel 1932 il fondatore della Targa Florio, Vincenzo Florio, modific\u00f2 notevolmente il percorso. Il circuito classico delle Piccole Madonie \u00e8 stato realizzato accorciando il percorso precedente: il percorso si snodava in senso antiorario dal punto di partenza a Cerda a ovest, oltre i 500 metri di Caltavuturo a sud, gi\u00f9 nella valle, in cui corre oggi un'autostrada, su strade di montagna di 600 metri, in un tornante attraverso Collesano a est e in fondo a Campofelice di Rocella, da dove le carrozze percorrevano il Buonfornello dritte lungo il mare. Un giro era di 72 km ed \u00e8 stato completato otto volte, con i veicoli avviati individualmente a intervalli di 20 secondi. Salvo poche eccezioni, questa via \u00e8 stata utilizzata fino al 1977, anno in cui si \u00e8 svolta l'ultima Targa.\nTazio Nuvolari vinse nettamente la gara dopo averla condotta sin dall'inizio e vincendo con un margine di sei minuti sul compagno di squadra Baconino Borzacchini. Il giro pi\u00f9 veloce \u00e8 stato segnato alla velocit\u00e0 media di 79.296 km/h, record che verr\u00e0 battuto solo da Felice Bonetto nel 1952 su una Lancia Aurelia B20.\nClassifica finale.\nIl vincitore della classe \u00e8 indicato in grassetto.\nSolo nell'elenco degli iscritti.\nQui sono registrate squadre, piloti e veicoli che erano stati originariamente registrati per la gara ma non hanno preso parte."}
{"id": "9310897", "revid": "2213109", "url": "https://it.wikipedia.org/wiki?curid=9310897", "title": "\u00c9mile Gentil", "text": "Nacque a Volmunster nel dipartimento della Mosella e si diplom\u00f2 all\"'\u00c9cole Navale\", la scuola di formazione degli ufficiali di marina francesi. Dal 1890 al 1892, con il grado di guardiamarina (\"enseigne\"), fu incaricato di svolgere sondaggi idrografici lungo la costa del Gabon. Nel 1892 entr\u00f2 nell'amministrazione coloniale in Gabon. Gentil \u00e8 noto soprattutto per aver comandato due missioni militari volte alla conquista dei territori a nord dell'attuale Gabon e intorno al lago Ciad.\nMissioni verso l'interno dell'Africa.\nPrima missione (1895-1897).\nNel 1895 fu ordinato a Gentil di trovare la via pi\u00f9 praticabile tra il Gabon ed il Ciad, con l'obiettivo di congiungere le colonie francesi in Africa, reclamando i territori attraversati e contrastando cos\u00ec l'espansione inglese e tedesca. Il Gentil cominci\u00f2 a risalire il fiume Congo sulla nave a vapore \"L\u00e9on-Blot\". La nave fu in seguito smontata e trasportata da manodopera africana attraverso la foresta tropicale per raggiungere i tratti navigabili dei fiumi Ubangi e Kemo. La missione quindi trasport\u00f2 la nave, di nuovo via terra, fino al fiume Chari, sul cui corso Gentil fond\u00f2 la base di Fort-Archambault, l'attuale Sarh. Questa base era situata a solo un centinaio di chilometri da Kouno, una delle pi\u00f9 importanti guarnigioni di Rabih al-Zubayr, all'epoca il pi\u00f9 potente signore del Ciad.\nNell'ottobre 1897 convinse il \"mbang\" (re) Abd al-Rahman Gaourang II a sottoscrivere un trattato di alleanza che impose il protettorato francese sul Regno di Baguirmi, allora sotto la minaccia di Rabih al-Zubayr.\nIl la spedizione di Gentil penetr\u00f2 nei territori di Rabih az-Zubayr, raggiungendo il lago Ciad il 28 ottobre.\nSeconda missione o Missione Gentil (1899-1900).\nDopo essere tornato in Francia, dove aveva fatto pressioni sul governo per procedere ad un'ulteriore espansione in Africa centrale, Gentil fece i preparativi per una seconda missione, con l'obiettivo di dare soccorso all'alleato Gaourang, che era stato sconfitto da Rabih, e di conquistare i territori di quest'ultimo intorno al lago Ciad. Nel 1899 i francesi organizzarono quindi tre colonne militari: la missione Gentil che procedeva verso nord dal Congo francese, la missione Voulet-Chanoine (in seguito missione Joalland-Meynier) che procedeva verso est dal fiume Niger e la missione Foureau-Lamy che procedeva verso sud dall'Algeria. Il loro obiettivo era quello di congiungere tutti i possedimenti francesi nell'Africa occidentale.\nSempre supportata dal \"L\u00e9on-Blot\", la colonna di Gentil si diresse a nord verso il Ciad. Lungo la strada, il nel villaggio di Gaoura, Gentil fu informato da uno dei tre \"tirailleur\" senegalesi che erano sopravvissuti alla battaglia di Togbao (avvenuta il ) dell'annientamento ad opera di Rabih della spedizione militare condotta dal tenente di vascello Henri Bretonnet e dal tenente Solomon Braun insieme alle forze del Baguirmi.\nDopo aver raggiunto, il , la base di Fort-Archambault, la missione Gentil si diresse a Kouno, che fu incendiata. Il si scontr\u00f2 con Rabih nella battaglia di Kouno: i francesi furono respinti con molte perdite, ma ci\u00f2 non imped\u00ec loro di riunirsi con le altre due missioni a Kouss\u00e9ri. Il le tre colonne, comandate dal maggiore Am\u00e9d\u00e9e-Fran\u00e7ois Lamy, affrontarono Rabih az-Zubayr. I francesi vinsero lo scontro, ricordato come battaglia di Kouss\u00e9ri, assicurando alla Francia il controllo della maggior parte del Ciad. Nella battaglia persero la vita entrambi i comandanti, Rabih e Lamy. A Rabih successe il figlio, il cui impero si disintegr\u00f2 ben presto sotto la pressione dell'espansione francese.\nCon la battaglia di Kouss\u00e9ri, le missioni francesi avevano raggiunto tutti i loro obiettivi: esplorare i territori fra la Nigeria settentrionale e il Niger (contribuendo a stabilire una chiara delimitazione dei confini fra le colonie francesi e quelle inglesi), distruggere l'impero di Rabih e unificare i territori coloniali francesi. Questi successi permisero al governo francese di istituire il territorio militare del Ciad.\nIn onore di Lamy, Gentil chiam\u00f2 Fort-Lamy la capitale del nuovo territorio francese del Ciad, che fond\u00f2 il e di cui fu il primo governatore. Nel 1973 la Repubblica del Ciad ribattezz\u00f2 la citt\u00e0 con il nome di N'Djamena.\nGovernatore del Congo francese.\nIl Gentil fu nominato commissario generale del governo del Congo francese, con residenza a Brazzaville. Ostile alla missione Brazz\u00e0, giunta nel 1905 ad effettuare indagini sulle vessazoni francesi nei confronti delle popolazioni indigene, attaccato dalla stampa per i massacri compiuti in Congo, ma scagionato dalla commissione Lanessan che insabbi\u00f2 il rapporto di Brazz\u00e0, Gentil rimase in carica e organizz\u00f2 i quattro distretti del Gabon, del Medio-Congo, dell'Oubangui-Chari e del Ciad, che dovevano formare l'Africa Equatoriale Francese. Lasci\u00f2 l'Africa nel 1910. \u00c8 sepolto a Parigi nel cimitero di P\u00e8re-Lachaise.\nLe sue missioni sono state registrate nei \"Comptes rendus\" della \"Soci\u00e9t\u00e9 de g\u00e9ographie\".\nLa seconda citt\u00e0 per dimensione del Gabon, Port-Gentil, ha preso da lui il nome."}
{"id": "9310898", "revid": "594360", "url": "https://it.wikipedia.org/wiki?curid=9310898", "title": "Yeondeunghoe", "text": "Yeondeunghoe (coreano: \uc5f0\ub4f1\ud68c; Hanja: \u71c3\u71c8\u6703) \u00e8 un festival delle lanterne che si tiene in Corea, per celebrare il compleanno di Buddha. La parola Yeondeunghoe \u00e8 composta da due parole, \"Yeondeung\" e \"Hoe\", che significano rispettivamente lanterna di loto e festival. Lo Yeondeunghoe viene celebrato ogni anno in tutto il paese, ma il pi\u00f9 noto \u00e8 quello di Seul, che si tiene nel distretto di Jongno, dove si trova il Tempio Jogyesa, tempio principale del pi\u00f9 grande ordine buddista coreano, Jogye. Dal 2020 \u00e8 stato inserito nella lista dei beni immateriali dell\u2019UNESCO. \nNel 2020, il festival \u00e8 stato cancellato per la prima volta in 40 anni a causa della pandemia di COVID-19. Dal 1960 il festival \u00e8 stato annullato solo tre volte. Per la Rivoluzione d'aprile del 1961 e per la Primavera di Seul nel 1980, a causa della proclamazione della legge marziale, e nel 1970, per volere del governo di Seul che voleva evitare la congestione del traffico. In ogni caso, il 2020 \u00e8 stata la prima volta che la comunit\u00e0 buddista ha annullato volontariamente il festival.\nOrigine e storia.\nIl Festival delle lanterne di loto cominci\u00f2 ad essere tenuto in tutta la nazione nel 12\u00b0 anno del re Jinheung di Silla. I primi resoconti storici raccontano di aver tenuto l'evento al Tempio Hwangnyongsa di Gyeongju, e in seguito divenne particolarmente popolare durante la dinastia Goryeo. A quel tempo venivano accese delle lanterne e servito del t\u00e8. Il re e i suoi sudditi si divertivano con musica e danze e pregavano Buddha per la pace del paese e della famiglia reale. \nNelle \"Dieci Ingiunzioni\" di Goryeo Taejo, lo Yeondeunghoe era un importante evento annuale, anche nei villaggi rurali. Durante il regno del re Seongjong, il festival fu interrotto a causa dell'opposizione degli studiosi confuciani, per poi essere ripreso durante il regno del re Hyeonjong, della dinastia Joseon. Durante la dinastia Joseon fu poi vietato a causa della politica, ma la gente continu\u00f2 a farlo. All'inizio il festival si teneva nel Daeboreum di Yeongwol, giorno della la prima luna piena secondo il calendario lunare, ma fu poi spostato. \nLe offerte di lanterne di loto sono state una parte importante delle celebrazioni fin dall'inizio del buddismo, e si rifanno alle usanze indiane di offrire acqua, incenso e fiori.\nL'Avata\u1e43sakas\u016btra contiene descrizioni pi\u00f9 dettagliate dei tipi di lanterne e delle virt\u00f9 buddiste, mentre il Sutra del Loto contiene il sermone del Buddha a Sari Buddha sulla virt\u00f9 di vedere le lampade. Accendendo una lanterna in una pagoda buddhista, anche piccola, se la nostra virt\u00f9 buddhista \u00e8 grande, avremo una grande fortuna, rinasceremo in Tr\u0101yastri\u1e43\u015ba dopo la morte, o raggiungeremo cinque tipi di purezza. \nInoltre, l'accensione di una lanterna appare in una storia, secondo la quale una povera donna, Hjon Vu-kjong, accese una semplice lanterna il giorno del compleanno del Buddha. Anche se la sua lanterna non era la pi\u00f9 bella, la sua devozione era cos\u00ec grande che mentre le lanterne offerte dal re si spegnevano a causa della pioggia, la sua continuava a bruciare. Questa storia \u00e8 spesso usata per illustrare l'importanza della virt\u00f9. \nIl Festival nella sua forma attuale \u00e8 stato designato come festa pubblica per celebrare il compleanno di Buddha nel 1975 ed \u00e8 iniziato nel 1976 con una sfilata di lanterne da Yeouido al Tempio di Jogyesa.\nCaratteristiche.\nOriginariamente creato per celebrare la nascita di Buddha, ora \u00e8 un festival di primavera aperto a tutti e si svolge l'ottavo giorno del quarto mese lunare. Durante lo Yeondeunghoe tutte le strade sono decorate con lanterne di loto colorate e la folla con lanterne fatte a mano si riunisce per una parata celebrativa. Le celebrazioni iniziano con il bagno di un'immagine del Buddha bambino, seguito da una processione pubblica di partecipanti con le lanterne. Dopodich\u00e9, i partecipanti si riuniscono per eventi ricreativi che culminano in giochi collettivi. Di solito i membri del pubblico possono partecipare portando lanterne fatte da loro per esprimere buoni desideri per se stessi, per le loro famiglie, per i vicini e per l'intero paese. Accendere una lanterna pu\u00f2 essere interpretato come illuminare il cuore e il mondo, desiderando saggezza, misericordia, felicit\u00e0 e pace. \nL'atto di accendere le lanterne simboleggia anche l'illuminazione delle menti degli individui, delle comunit\u00e0 e di tutta la societ\u00e0 attraverso la saggezza di Buddha. Molte delle lanterne hanno la forma di un ottaedro rombico.\nQuesta festa \u00e8 anche un momento di gioia durante il quale i confini sociali vengono temporaneamente cancellati e gioca un ruolo particolarmente importante nell'aiutare le persone a superare i problemi quotidiani e a integrarsi nella societ\u00e0. Questa tradizione di guardare le lanterne di loto e illuminare la mente \u00e8 chiamata Gwandeung (\u89c0\u71c8). \nProgramma.\nIl Festival comprende diverse attivit\u00e0 a cui \u00e8 possibile partecipare. Si apre con Eoullim Madang (\uc5b4\uc6b8\ub9bc \ub9c8\ub2f9), un\u2019esibizione musicale in onore di Buddha, presso lo stadio dell\u2019Univesit\u00e0 di Dongukk, a cui segue la parata delle lanterne, uno degli eventi principali di tutto il festival. Questa termina con l'Hoehyang Hanmadang (\ud68c\ud5a5 \ud55c\ub9c8\ub2f9), durante la quale vengono lanciati dei petali, che rappresentano la benedizione di Buddha. La conclusione vera e propria del Festival si ha, per\u00f2, con lo Yeondeungnori, che si tiene a Insa-dong, di fronte al Tempio Jogyesa. Oltre a quelli principali, ci sono anche diversi eventi culturali e tradizionali. "}
{"id": "9310901", "revid": "125838990", "url": "https://it.wikipedia.org/wiki?curid=9310901", "title": "La furia degli Apache", "text": "La furia degli Apache (\"El hombre de la diligecia\") \u00e8 un film italo-spagnolo del 1964 diretto da Jos\u00e9 Mar\u00eda Elorrieta con lo pseudomino di Joseph De Lacy.\nTrama.\nUn giudice incontra un tale di nome Steve Loman che una volta ha offeso dopo un attacco Apache. L'attacco costringe lui, la sua fidanzata Ruth e i loro compagni passeggeri della diligenza a rifugiarsi in una stazione di servizio."}
{"id": "9310909", "revid": "73843", "url": "https://it.wikipedia.org/wiki?curid=9310909", "title": "Tour du Limousin 2005", "text": "Il Tour du Limousin 2005, trentottesima edizione della corsa, si svolse dal 16 al 19 agosto 2005 su un percorso di 714\u00a0km ripartiti in 4 tappe, con partenza e arrivo a Limoges. Fu vinto dal francese S\u00e9bastien Joly della Cr\u00e9dit Agricole davanti al suo connazionale Samuel Dumoulin e all'italiano Leonardo Bertagnolli."}
{"id": "9310910", "revid": "73843", "url": "https://it.wikipedia.org/wiki?curid=9310910", "title": "Tour du Limousin 2006", "text": "Il Tour du Limousin 2006, trentanovesima edizione della corsa, si svolse dal 15 al 18 agosto 2006 su un percorso di 714\u00a0km ripartiti in 4 tappe, con partenza e arrivo a Limoges. Fu vinto dal colombiano Leonardo Fabio Duque della Cofidis davanti al francese Pierrick F\u00e9drigo e al giapponese Yukiya Arashiro."}
{"id": "9310911", "revid": "92723", "url": "https://it.wikipedia.org/wiki?curid=9310911", "title": "Jes\u00fas Pulido Arriero", "text": "Biografia.\nJes\u00fas Pulido Arriero \u00e8 nato a Santa Ana de Pusa il 21 febbraio 1965 da Vicente Pulido e Victoria Arriero.\nFormazione e ministero sacerdotale.\nHa studiato filosofia e teologia presso la Pontificia Universit\u00e0 di Salamanca conseguendo il baccalaureato in teologia nel 1987. Ha ottenuto la licenza in Sacra Scrittura presso il Pontificio Istituto Biblico a Roma nel 1990 e il dottorato in teologia spirituale presso la Pontificia facolt\u00e0 teologica della Pontificia facolt\u00e0 teologica Teresianum con una tesi intitolata \"La meditaci\u00f3n de la pasi\u00f3n en San Juan de \u00c1vila\" nel 2015.\nIl 31 luglio 1990 \u00e8 stato ordinato presbitero per l'arcidiocesi di Toledo come membro della Fraternit\u00e0 dei sacerdoti operai diocesani del Sacro Cuore di Ges\u00f9 dove era entrato l'anno precedente. Il rito si \u00e8 svolto a Majadahonda ed \u00e8 stato presieduto da monsignor Cipriano Calder\u00f3n Polo, vicepresidente della Pontificia commissione per l'America Latina. In seguito \u00e8 stato direttore spirituale dell'aspirantato minore \"Maestro \u00c1vila\" di Salamanca dal 1990 al 1992; direttore delle pubblicazioni dell'editrice S\u00edgueme di Salamanca dal 1990 al 1999; vice direttore del Collegio San Giacomo Apostolo di Baviera nel 1999; vice-rettore del Pontificio Collegio Spagnolo di San Giuseppe a Roma dal 2000 al 2002; segretario della sua Fraternit\u00e0 a Roma dal 2002 al 2014; officiale della sezione per gli affari generali della Segreteria di Stato della Santa Sede dal 2003 al 2015; vicedirettore della stessa dal 2008 al 2014; consultore della della Congregazione per l'educazione cattolica dal 2004 al 2016; vice-rettore del Collegio Venezuelano a Roma dal 2014 al 2015; vice-rettore del seminario maggiore \"San Carlo e Sant'Ambrogio\" a L'Avana dal 2015 al 2016; cappellano della cappella dell'Adorazione Perpetua a Talavera de la Reina dal 2016 al 2022; segretario tecnico della commissione episcopale per la dottrina della fede della Conferenza episcopale spagnola dal 2017 al 2022 e direttore della Biblioteca de Autores Cristianos dell'Editorial Cat\u00f3lica dal 2018 al 2022.\nMinistero episcopale.\nIl 7 dicembre 2021 papa Francesco lo ha nominato vescovo di Coria-C\u00e1ceres. Ha ricevuto l'ordinazione episcopale il 19 febbraio successivo nella cattedrale di Santa Maria Assunta a Coria dall'arcivescovo Bernardito Cleopas Auza, nunzio apostolico in Spagna e Andorra, co-consacranti l'arcivescovo metropolita di M\u00e9rida-Badajoz Celso Morga Iruzubieta e quello di Toledo Francisco Cerro Chaves. Durante la stessa celebrazione ha preso possesso della diocesi. Il giorno successivo ha celebrato la prima messa nella concattedrale di Santa Maria a C\u00e1ceres.\nGenealogia episcopale.\nLa genealogia episcopale \u00e8:"}
{"id": "9310912", "revid": "439868", "url": "https://it.wikipedia.org/wiki?curid=9310912", "title": "Durban (disambigua)", "text": ""}
{"id": "9310920", "revid": "827882", "url": "https://it.wikipedia.org/wiki?curid=9310920", "title": "Ann Trow", "text": ""}
{"id": "9310922", "revid": "73843", "url": "https://it.wikipedia.org/wiki?curid=9310922", "title": "Tour du Limousin 2007", "text": "Il Tour du Limousin 2007, trentatreesima edizione della corsa, si svolse dal 21 al 24 agosto 2007 su un percorso di 719\u00a0km ripartiti in 4 tappe, con partenza e arrivo a Limoges. Fu vinto dal francese Pierrick F\u00e9drigo della Bouygues T\u00e9l\u00e9com davanti allo spagnolo \u00d3scar Pereiro e al francese Anthony Charteau."}
{"id": "9310923", "revid": "446353", "url": "https://it.wikipedia.org/wiki?curid=9310923", "title": "ROH Hall of Fame", "text": "La ROH Hall of Fame \u00e8 un'istituzione del wrestling che comprende tutti quei lottatori, tag team, manager o personalit\u00e0 che hanno avuto carriere di spicco nella Ring of Honor.\nStoria.\nLa Ring of Honor ha istituito la sua Hall of Fame il 26 gennaio 2022, nel corso della celebrazione del ventesimo anniversario della nascita della federazione."}
{"id": "9310925", "revid": "73843", "url": "https://it.wikipedia.org/wiki?curid=9310925", "title": "Tour du Limousin 2008", "text": "Il Tour du Limousin 2008, trentaquattresima edizione della corsa, si svolse dal 19 al 22 agosto 2008 su un percorso di 713\u00a0km ripartiti in 4 tappe, con partenza e arrivo a Limoges. Fu vinto dal francese S\u00e9bastien Hinault della Cr\u00e9dit Agricole davanti all'australiano Allan Davis e al giapponese Yukiya Arashiro."}
{"id": "9310928", "revid": "73843", "url": "https://it.wikipedia.org/wiki?curid=9310928", "title": "Tour du Limousin 2009", "text": "Il Tour du Limousin 2009, trentacinquesima edizione della corsa, si svolse dal 18 al 21 agosto 2009 su un percorso di 716\u00a0km ripartiti in 4 tappe, con partenza e arrivo a Limoges. Fu vinto dal francese Mathieu Perget della Caisse d'Epargne davanti allo spagnolo David Arroyo e allo spagnolo Xavier Florencio."}
{"id": "9310933", "revid": "574302", "url": "https://it.wikipedia.org/wiki?curid=9310933", "title": "Tok\u016b", "text": "Tok\u016b \u00e8 un'isola vulcanica disabitata situata nella divisione di Vava'u dell'arcipelago delle Tonga, nell'Oceano Pacifico.\nSi trova nell'estremo nord del gruppo Vava'u e fa parte della zona di subduzione delle Kermadec-Tonga altamente attiva e del suo arco vulcanico associato, che si estende dalla Nuova Zelanda alle Fiji. \nL'isola \u00e8 lunga circa 1000 m e larga 700 m, per un'area di 0,4 km\u00b2. Si eleva fino a 8 m sul livello del mare verso la costa orientale.\nL'isola pi\u00f9 vicina \u00e8 Fonualei 19,7 km a nord-ovest.\nStoria.\nIl primo europeo ad avvistare l'isola fu Don Francisco Mourelle de la Rua a bordo della fregata \"Princesa\" nel 1781.\nTok\u016b \u00e8 stata abitata negli anni 1830 quando, a seguito di alcuni conflitti, vi si trasferirono gli abitanti del villaggio Ha\u2019amea dell'isola Tongatapu. Dopo l'eruzione del vulcano Fonualei del 1846 si trasferirono a 'Utulei, sull'isola di Pangaimotu, nel distretto di Pangaimotu."}
{"id": "9310939", "revid": "1123126", "url": "https://it.wikipedia.org/wiki?curid=9310939", "title": "Ahwaz", "text": ""}
{"id": "9310956", "revid": "125966411", "url": "https://it.wikipedia.org/wiki?curid=9310956", "title": "Alessandro Zanoli", "text": "Caratteristiche tecniche.\nTerzino destro duttile, capace di giocare anche a sinistra o da centrale in una difesa a tre, si distingue per la forte presenza fisica, velocit\u00e0 e intelligenza tattica.\nCarriera.\nCresciuto nel settore giovanile del , viene acquistato in prestito dal in gennaio 2018, con un diritto di riscatto fissato ad 1,5 milioni di euro, che dopo una stagione dove impressiona in primavera il club napoletano decise di versare.\nDopo un prestito a per la stagione 2020-21, dove Zanoli gioca quasi tutte le partite del campionato di Serie C, fa il proprio debutto in prima squadra con il 20 settembre 2021, sostituendo M\u00e1rio Rui durante la vittoria 4-0 in Serie A contro l'."}
{"id": "9310967", "revid": "1347902", "url": "https://it.wikipedia.org/wiki?curid=9310967", "title": "Okay sceriffo", "text": "Okay sceriffo \u00e8 un film italiano del 1965 diretto da Angio Zane."}
{"id": "9310973", "revid": "16758", "url": "https://it.wikipedia.org/wiki?curid=9310973", "title": "Mark Szucs", "text": ""}
{"id": "9310981", "revid": "6923", "url": "https://it.wikipedia.org/wiki?curid=9310981", "title": "Meccanismo seesaw", "text": "Nelle teorie della grande unificazione della fisica delle particelle, il meccanismo seesaw (o meccanismo dell'altalena) \u00e8 un modello generico utilizzato per comprendere le dimensioni relative delle masse dei neutrini osservate, dell'ordine degli elettronvolt, rispetto a quelli dei quark e dei leptoni carichi, che sono milioni di volte pi\u00f9 pesanti. Il nome del meccanismo ad altalena \u00e8 stato dato da Tsutomu Yanagida in una conferenza di Tokyo nel 1981.\nEsistono diversi tipi di modelli, ognuno dei quali estende il Modello Standard. La versione pi\u00f9 semplice, \"Tipo\u00a01\", estende il Modello Standard assumendo l'esistenza di due o pi\u00f9 campi di neutrini destrorsi aggiuntivi insensibili rispetto all'interazione elettrodebole, e l'esistenza di una scala di massa molto grande. Ci\u00f2 consente di identificare la scala di massa con la scala postulata della grande unificazione.\nSeesaw di tipo 1.\nQuesto modello produce, per ogni sapore, un neutrino leggero e un neutrino molto pesante, che deve ancora essere osservato e offre una spiegazione del perch\u00e9 le masse dei neutrini osservate sono cos\u00ec piccole.\nSecondo il modello standard minimale (dove i neutrini sono privi di massa), il neutrino fa parte di uno spinore di Weyl formula_1 e, insieme al leptone carico sinistrorso (di chiralit\u00e0 sinistra) formula_2, costituiscono un doppietto leptonico di isospin debole:\nSi postuli inoltre l'esistenza di formula_4, uno spinore di Weyl corrispondente al neutrino destrorso, che \u00e8 un singoletto rispetto all'isospin debole, il che significa che non interagisce debolmente, come un neutrino sterile .\nA questo punto ci sono tre modi per formare termini di massa covarianti di Lorentz e sono i seguenti:\ne i loro complessi coniugati. Questi termini possono essere combinati assieme scrivendoli come una forma quadratica:\nPoich\u00e9 lo spinore del neutrino destrorso non ha nessuna delle cariche associate alle simmetrie di gauge del modello standard, formula_7 \u00e8 un parametro libero che in linea di principio pu\u00f2 assumere qualsiasi valore arbitrario.\nIl parametro formula_8 \u00e8 proibito dalla simmetria di gauge elettrodebole, e pu\u00f2 comparire solo dopo che la simmetria \u00e8 stata rotta spontaneamente da un meccanismo di Higgs, come le masse di Dirac dei leptoni carichi. In particolare, poich\u00e9 formula_9 ha isospin debole come il campo di Higgs H, e formula_10 ha isospin debole 0, il parametro di massa formula_8 pu\u00f2 essere generato dalle interazioni di Yukawa con il campo di Higgs, nel modo convenzionale del modello standard,\nCi\u00f2 significa che formula_8 \u00e8 naturalmente dell'ordine del valore di aspettazione del vuoto del campo di Higgs del modello standard: formula_14 e formula_15 per cui\nse l'accoppiamento di Yukawa \u00e8 di ordine formula_17. Pu\u00f2 essere scelto pi\u00f9 piccolo in modo coerente, ma valori estremi formula_18 possono rendere il modello non perturbativo.\nD'altra parte, il parametro formula_19 \u00e8 vietato, dal momento che nessun singoletto rinormalizzabile sotto ipercarica debole e isospin pu\u00f2 essere formato utilizzando queste componenti di un doppietto \u2013 solo un termine non rinormalizzabile di dimensione\u00a05 \u00e8 consentito. Questa \u00e8 l'origine del modello e della gerarchia delle scale della matrice di massa all'interno del \"meccanismo seesaw di tipo 1\".\nLa matrice\nha due autovalori:\ne\nApplicando questo modello ai neutrini, formula_7 \u00e8 considerato molto pi\u00f9 grande di formula_8. Allora l'autovalore maggiore, formula_25, \u00e8 approssimativamente uguale a formula_7, mentre l'autovalore minore \u00e8 approssimativamente uguale a\nLa grande dimensione di formula_7 pu\u00f2 essere motivata nel contesto della grande unificazione. In tali modelli possono essere presenti simmetrie di gauge allargate, che inizialmente forzano formula_29 nella fase non rotta, ma generano un grande valore non nullo formula_30, intorno alla scala della loro rottura spontanea di simmetria. Quindi data una massa formula_31 si ha formula_32. Una scala enorme ha quindi indotto una massa di neutrini drammaticamente piccola per l'autovettore \nLa massa molto piccola \u00e8 in accordo con i dati sperimentali.\nIl nome \"altalena\" nasce dal fatto che gli autovalori sono l'uno inversamente proporzionale all'altro, pertanto se uno dei due autovalori sale, l'altro scende e viceversa."}
{"id": "9310986", "revid": "2026341", "url": "https://it.wikipedia.org/wiki?curid=9310986", "title": "Lingua scots", "text": ""}
{"id": "9311000", "revid": "84184", "url": "https://it.wikipedia.org/wiki?curid=9311000", "title": "Medas", "text": ""}
{"id": "9311006", "revid": "125958443", "url": "https://it.wikipedia.org/wiki?curid=9311006", "title": "Il chiodo", "text": "Il chiodo \u00e8 una novella di Luigi Pirandello. Fa parte della raccolta \"Una giornata\", quindicesimo e ultimo tomo delle \"Novelle per un anno\".\nE' una delle novelle pirandelliane su cui \u00e8 basato il film \"Leonora addio\" di Paolo Taviani.\nTrama.\nA New York, nel quartiere di Harlem, un ragazzo uccide senza apparente motivo Betty, una sua coetanea, che neanche conosce. La vittima viene da lui colpita a morte con un chiodo, durante una rissa con una ragazza pi\u00f9 grande. Il processo si concluder\u00e0 con un'assoluzione."}
{"id": "9311012", "revid": "1649409", "url": "https://it.wikipedia.org/wiki?curid=9311012", "title": "Eroe del Turkmenistan", "text": "Il titolo di Eroe del Turkmenistan (in turkmeno: T\u00fcrkmenistany\u0148 Gahrymany) \u00e8 un titolo onorifico del Turkmenistan.\nStoria.\nIl titolo \u00e8 stato istituito con l'approvazione della legge \"Sull'istituzione del pi\u00f9 alto grado di distinzione - il titolo di Eroe del Turkmenistan\" adottata dal Consiglio nazionale del Turkmenistan il 30 settembre 1992. La legge del 27 dicembre 1995 n. 101-1 ha approvato una nuova versione del \"Regolamento sul titolo di Eroe del Turkmenistan\". La successiva edizione del provvedimento \u00e8 stata approvata dalla legge del 28 febbraio 2015.\nAssegnazione.\nIl titolo di Eroe del Turkmenistan \u00e8 la pi\u00f9 alta onorificenza del paese e viene assegnata solo ai cittadini del Turkmenistan per premiare servizi particolarmente eccezionali allo Stato e alla societ\u00e0. Il titolo in casi eccezionali pu\u00f2 essere riassegnato a cittadini che abbiano dato un enorme contributo personale al rafforzamento della sovranit\u00e0, dell'ordine costituzionale e della statualit\u00e0 del Turkmenistan.\nIl titolo di Eroe del Turkmenistan viene assegnato dal Presidente del Turkmenistan con provvedimento del Consiglio nazionale.\nGli insigniti ricevono la medaglia della stella d'oro e un certificato. Coloro i quali vengano insigniti del titolo per la seconda volta ricevono la medaglia della stella d'oro e viene eretto un loro busto in bronzo per commemorare i suoi meriti speciali. Il luogo di costruzione del busto viene indicato nell'atto di conferimento del titolo di Eroe.\nGli insigniti ricevono a spese della riserva valutaria dello Stato un importo di 25 000 dollari USA e un bonus mensile del 50% su salari, stipendi, pensioni a spese del bilancio dello Stato. Coloro i quali vengano insigniti del titolo per la seconda volta ricevono a spese della riserva valutaria dello Stato un importo di 100 000 dollari e un bonus mensile del 100% di salari, stipendi e pensioni a spese del bilancio dello Stato non soggetto a imposta sul reddito.\nGli insigniti hanno diritto a una pensione personale statale per un importo di almeno cinque volte l'importo della pensione di vecchiaia personale; alla fornitura di alloggi; a servizi non programmati da parte delle istituzioni mediche, comunali, culturali ed educative e all'uso personale gratuito del trasporto intraurbano (tranne i taxi) e a viaggi personale gratuiti una volta all'anno (andata e ritorno) all'interno del Turkmenistan per via aerea, su rotaia, via acqua, in cabine di I classe e con il trasporto automobilistico interurbano.\nGli insigniti godono anche di altri benefici nei modi e nei casi stabiliti dagli atti legislativi del Turkmenistan.\nLa medaglia d'oro viene indossata sul lato sinistro del petto sopra gli ordini e le medaglie del Turkmenistan.\nLa privazione del titolo di Eroe del Turkmenistan pu\u00f2 essere effettuata con decreto del Presidente del Turkmenistan nel caso di condanna per un reato grave.\nInsegne.\nDal 1992 al 2014.\nLa medaglia aveva la forma di un cerchio inscritto in una stella ottagonale regolare formata dagli angoli di due quadrati (uno piccolo e uno pi\u00f9 grande) spostati l'uno rispetto all'altro. La stella era realizzata in oro bianco ed era composta da 48 raggi, ornata da 124 diamanti di varie dimensioni. Il diametro totale della medaglia era di 44 mm. Al centro della stessa, realizzata in oro 958, sullo sfondo di 17 raggi solari che emanavano dal centro, vi era l'immagine in rilievo del profilo del primo presidente del Turkmenistan - Saparmyrat Ny\u00fdazow - realizzata in oro bianco. La dimensione del rilievo era di 12,7 mm. Intorno al profilo vi erano le immagini tridimensionali di una mezzaluna e di cinque stelle. In ogni stella era inserito un diamante di 5 mm di diametro.\nLungo la circonferenza, in una striscia larga 2,15 mm, erano posti a catena 34 smeraldi. Il diametro del cerchio centrale, compresa la striscia con smeraldi, era di 27,5 mm.\nSul retro della medaglia vi erano incisi l'iscrizione \"Altyn A\u00fd T\u00fcrkmenistany\u0148 Medaly\" e il numero di serie.\nLa medaglia era collegata a un blocco largo 22 mm e alto 17 mm con l'aiuto di un occhiello e di una catena. Nella parte superiore del blocco, in una cornice rettangolare di 22 \u00d7 7 mm, era presente la scritta tridimensionale \"T\u00dcRKMENISTANY\u0147 GAHRYMANY\". Questa parte del blocco era smaltata di rosso.\nNella parte pentagonale inferiore di dimensioni 20 x 10 mm erano presenti due rami di ulivo in oro su sfondo smaltato di verde. L'intero blocco e la catena di collegamento erano realizzati in oro 958.\nDal 2014.\nNel 2014 \u00e8 stata approvata un nuovo design della medaglia.\nLa medaglia ha la forma di un cerchio inscritto in una stella ottagonale regolare formata dagli angoli di due quadrati sfalsati tra loro. La stella \u00e8 realizzata in oro ed \u00e8 composta da 48 raggi solari ornata da 128 diamanti di varie dimensioni. Il diametro complessivo della medaglia \u00e8 di 60 mm.\nAl centro della medaglia, su uno sfondo di raggi di sole che partono dal centro, \u00e8 presente una mappa d'oro del Turkmenistan, e intorno ad essa, sono presenti le immagini di una mezzaluna d'oro e cinque stelle. Ogni stella, di 5 mm di diametro, \u00e8 tempestata di un diamante.\nAttorno alla circonferenza, in una striscia larga 3 mm, sono disposti ad anello 50 smeraldi. Il diametro del cerchio centrale, compresa la striscia con smeraldi, \u00e8 di 37,5 mm.\nSul retro della medaglia vi \u00e8 la scritta \"Altyn A\u00fd T\u00fcrkmenistany\u0148 medaly\" e il numero di serie.\nLa medaglia \u00e8 collegata a un blocco largo 30 mm e alto 23 mm. Nella parte superiore del blocco, in una cornice rettangolare larga 30 mm e alta 9,5 mm, \u00e8 presente la scritta \"T\u00dcRKMENISTANY\u0147 GAHRYMANY\". Questa parte del blocco \u00e8 smaltata di rosso. Nella parte pentagonale inferiore, ricoperta di smalto verde, larga 26 mm e alta 13,5 mm, sono raffigurati due rami d'ulivo dorati divergenti.\nLa medaglia e il suo blocco sono realizzati in oro 750."}
{"id": "9311015", "revid": "1120856", "url": "https://it.wikipedia.org/wiki?curid=9311015", "title": "Torre delle Combe", "text": "La torre delle Combe (o \"torre di Meana\") \u00e8 una torre a pianta quadrata situata presso l'omonima borgata di Meana, in Valle di Susa. \nStoria.\nLa torre si trova su un rilievo che domina la frazione Combe di Meana e che, grazie alla sua posizione elevata, offre una ampia visuale sulla zona circostante. Presumibilmente l'edificio non ebbe una vera e propria funzione difensiva ma fungeva da torre di segnalazione. La comunicazione avveniva tramite l'accensione di fuochi nella parte alta del torrione. Torri di questi tipo erano piuttosto comuni in Valsusa e permettevano la trasmissione di messaggi lungo tutto l'asse vallivo. Le torri di segnalazione pi\u00f9 vicine a quella di Combe sono quelle di Traduerivi e di Mattie. L'edificio risale al medioevo e, stando alle analogie con la storia di altre strutture simili, fu probabilmente costruito nel XIII secolo.\nCaratteristiche e funzione.\nLa torre ha pianta quadrata e presenta spesse pareti realizzate in pietre lavorate e legate con pochissima malta. All'interno le strutture lignee e il tetto sono in gran parte crollati, anche se rimangono le tracce degli alloggiamenti delle vecchie travature. La merlatura superiore \u00e8 anch'essa in buona parte scomparsa. La porta di accesso, che guarda verso nord, \u00e8 costituita da una massiccia architrave sostenuta da due rozzi capitelli. La continuit\u00e0 delle pareti \u00e8 interrotta da due monofore e da alcune feritoie. "}
{"id": "9311016", "revid": "126001135", "url": "https://it.wikipedia.org/wiki?curid=9311016", "title": "Pi\u00f9 forti del destino", "text": "Pi\u00f9 forti del destino \u00e8 una miniserie televisiva italiana verr\u00e0 trasmessa in prima serata su Canale 5 dal 9 al 18 marzo 2022. \u00c8 diretta da Alexis Sweet, prodotta da Fabula Pictures in collaborazione con RTI ed ha come protagoniste Giulia Bevilacqua, Laura Chiatti e Dharma Mangia Woods. \u00c8 il remake della miniserie televisiva francese \"Le Bazar de la Charit\u00e9\", distribuita su Netflix nel 2019 con il titolo italiano \"Destini in fiamme\".\nTrama.\nPalermo, 1897. Tre donne: Arianna, Rosalia e Costanza, rimangono sconvolte dopo un incendio causato alla mostra delle nuove tecnologie. Inoltre, l'incendio \u00e8 stato provocato da un proiettore facendo divampare tantissime vittime.\nProduzione.\nLa miniserie \u00e8 prodotta da Fabula Pictures in collaborazione con RTI.\nRiprese.\nLe riprese della miniserie sono iniziate alla fine di marzo 2021 e sono terminate a luglio dello stesso anno. La miniserie \u00e8 stata girata nel capoluogo pugliese di Lecce presso San Cesario di Lecce. Come annunciato dal quotidiano locale \"La Gazzetta del Mezzogiorno\", altre riprese si sono svolte a San Vito dei Normanni (in provincia di Brindisi) e presso il Castello Dentice di Frasso."}
{"id": "9311017", "revid": "574302", "url": "https://it.wikipedia.org/wiki?curid=9311017", "title": "Late", "text": "Late \u00e8 un'isola vulcanica disabitata situata nella divisione di Vava'u dell'arcipelago delle Tonga, nell'Oceano Pacifico.\nL'isola si trova a circa 55 km a sud-ovest dell'isola di Vava\u02bbu.\nStoria.\nL'isola fu vista per la prima volta da un'europeo da Abel Tasman nel 1643. Il 27 febbraio 1781 fu vista dall'ufficiale di marina spagnolo Francisco Mourelle de la R\u00faa, a bordo della fregata \"Princesa\". Sei anni dopo fu esplorata dall'esploratore francese Jean-Fran\u00e7ois de La P\u00e9rouse. \nFu nuovamente visitato dall'ufficiale di marina britannico Edward Edwards nel 1791 che la chiam\u00f2 \"Bickerston\".\nL'isola fu abitata fino alla met\u00e0 del XIX secolo. I discendenti dei residenti ora vivono sull'isola Hunga, nel distretto di Motu. Prima del 1991, la kava veniva piantata principalmente nel nord-ovest dell'isola. Occasionalmente piccoli gruppi di persone rimanevano sull'isola per lavorare nelle piantagioni.\nGeografia.\nL'isola di Late, situata lungo l'arco vulcanico di Tofua, \u00e8 uno stratovulcano e contiene un cratere sommitale largo 400 m e profondo 150 m con un lago effimero. Fa parte della zona di subduzione delle Kermadec-Tonga, un'area geologicamente molto attiva che si estende dalla Nuova Zelanda fino a nord-ovest delle Fiji, nell'Oceano Pacifico, dovuta alla subduzione della placca pacifica sotto alla placca indo-australiana. \nLa sua sommit\u00e0 conica raggiunge i 540 m sul livello del mare. I coni di cenere si trovano a nord del cratere sommitale, a ovest ed a nord di un altopiano semicircolare 100-150 m sotto la vetta e sulla costa nord-ovest.\nEruzioni.\nLe uniche eruzioni registrate del vulcano Late si sono verificare nel 1790 e nel 1854. Entrambe da crateri sul fianco nord-est, che hanno prodotto attivit\u00e0 esplosiva e possibili colate laviche.\nAmbiente.\nLate \u00e8 una delle poche isole del Pacifico meridionale che ha ancora una popolazione stabile di tortorina amichevole delle Samoa. Questa specie \u00e8 elencata come vulnerabile dalla IUCN."}
{"id": "9311020", "revid": "889336", "url": "https://it.wikipedia.org/wiki?curid=9311020", "title": "Chile Open 2022", "text": "Il Chile Open 2022, conosciuto anche come \"Chile Dove Men+Care Open 2022\" per motivi pubblicitari, \u00e8 stato un torneo di tennis giocato sulla terra rossa. \u00c8 stata la 24\u00aa edizione del Chile Open, facente parte della categoria ATP Tour 250 nell'ambito dell'ATP Tour 2022. Si \u00e8 giocato al \"Club de Tenis UC San Carlos de Apoquindo\" di Santiago in Cile, dal 21 al 27 febbraio 2022.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori hanno avuto accesso al tabellone principale come protected ranking:\nI seguenti giocatori sono passati dalle qualificazioni:\nPartecipanti al doppio.\nAltri partecipanti.\nLe seguenti coppie hanno ricevuto una wildcard per il tabellone principale:\nCampioni.\nSingolare.\n Pedro Mart\u00ednez ha battuto in finale Sebasti\u00e1n B\u00e1ez con il punteggio di 4-6, 6-4, 6-4.\nDoppio.\n Rafael Matos e Felipe Meligeni Alves hanno sconfitto in finale Andr\u00e9 G\u00f6ransson e Nathaniel Lammons con il punteggio di 7-6(8), 7-6(3)."}
{"id": "9311024", "revid": "606039", "url": "https://it.wikipedia.org/wiki?curid=9311024", "title": "Phalaena luna", "text": ""}
{"id": "9311036", "revid": "125840613", "url": "https://it.wikipedia.org/wiki?curid=9311036", "title": "Catalogo Carosello Records", "text": ""}
{"id": "9311040", "revid": "1870933", "url": "https://it.wikipedia.org/wiki?curid=9311040", "title": "KTFF S\u00fcper Lig", "text": ""}
{"id": "9311059", "revid": "1442080", "url": "https://it.wikipedia.org/wiki?curid=9311059", "title": "Tommy O'Hara", "text": "Carriera.\nClub.\nNel 1971 viene tesserato dal , club della prima divisione scozzese; pur restando in rosa per tre stagioni, non viene mai schierato in campo in partite di campionato, e nel 1974 viene ceduto al , con cui gioca per quattro stagioni consecutive (fino al 1978) nella seconda divisione scozzese, per un totale di 137 presenze e 9 reti in incontri di campionato.\nNel 1978 va a giocare nella NASL, ai , con cui nell'arco di due anni realizza una rete in 89 partite giocate; nel 1981 gioca invece 31 partite sempre nel medesimo campionato con la maglia dei . Torna quindi in patria, e tra la seconda met\u00e0 della stagione 1981-1982 e l'intera stagione 1982-1983 gioca complessivamente 53 partite nella prima divisione scozzese con il (sono peraltro le sue uniche presenze in carriera in questa categoria); nelle stagioni 1983-1984 e 1984-1985 gioca invece sempre in patria ma in seconda divisione, rispettivamente con le maglie di e . Gioca infine anche con i dilettanti del Lesmahagow, per poi ritirarsi.\nNazionale.\nNel 1982 ha giocato una partita con la nazionale statunitense."}
{"id": "9311061", "revid": "1861950", "url": "https://it.wikipedia.org/wiki?curid=9311061", "title": "Okay Airways", "text": "Okay Airways (in cinese: \u5965\u51ef\u822a\u7a7a\u516c\u53f8; pinyin: \"A\u00f2k\u01cei H\u00e1ngk\u014dng g\u014dngs\u012b\") \u00e8 una compagnia aerea con sede nel distretto di Shunyi, Pechino, Repubblica popolare cinese. Opera servizi di volo passeggeri e di trasporto merci. I suoi hub principali sono l'aeroporto di Tientsin-Binhai e l'aeroporto Internazionale di Xi'an-Xianyang, mentre un hub secondario \u00e8 l'aeroporto di Changsha-Huanghua.\nStoria.\nOkay Airways \u00e8 stata fondata nel giugno 2004 e nel febbraio 2005 ha ricevuto la licenza per l'attivit\u00e0 di vettore aereo dalla Civil Aviation Administration of China (CAAC). \u00c8 la prima compagnia aerea del settore privato cinese. Il primo volo del vettore dalla sua base a Tianjin a Changsha \u00e8 stato l'11 marzo 2005, con 81 persone a bordo.\nOkay Airways ha noleggiato tre Boeing 737-300F e ha iniziato i servizi cargo come partner locale di FedEx Express nel marzo 2007.\nI voli sono stati sospesi per un mese a partire dal 15 dicembre 2008, a causa di una controversia tra il vettore e i suoi azionisti.\nFlotta.\nFlotta attuale.\nA gennaio 2022 la flotta di Okay Airways \u00e8 cos\u00ec composta:\nFlotta storica.\nLa compagnia aerea ha operato in precedenza con alcuni Xian MA60, Boeing 737-300, Boeing 737-500 e Boeing 737-900."}
{"id": "9311063", "revid": "787565", "url": "https://it.wikipedia.org/wiki?curid=9311063", "title": "Vincenzo Coconito di Montiglio", "text": "Biografia.\nNacque a Montiglio, presso Casale Monferrato, il 22 gennaio 1829 figlio di Ludovico e di Teresa Causa. All'et\u00e0 di quattordici anni fu ammesso a frequentare, come allievo, la Scuola di Equitazione di Venaria Reale e, nel febbraio 1847, venne promosso maresciallo e nominato istruttore nella medesima scuola. \nNell'agosto del 1848, promosso sottotenente di cavalleria, fu destinato, su richiesta del Governo dello Stato Pontificio, all'organizzazione ed all'addestramento dei reparti di cavalleria. Dopo l'uccisione del ministro Pellegrino Rossi e la fuga del Papa Pio IX a Gaeta, egli pass\u00f2 al servizio della Repubblica Romana e combatt\u00e9 con i volontari a Porta San Pancrazio. Caduta la Repubblica e richiamato in Piemonte, nel dicembre del 1849 pass\u00f2 in servizio nel Reggimento \"Lancieri di Novara\" (5\u00ba). Tra il 1855 e il 1856 partecip\u00f2 alla spedizione piemontese in Crimea.\nPromosso luogotenente nel maggio del 1859, nel corso della seconda guerra d'indipendenza italiana, alla testa del 4\u00b0 Squadrone del Reggimento \"Lancieri di Novara\" partecip\u00f2 al combattimento di Montebello il 20 maggio, venendo decorato con una medaglia d'argento al valor militare. Promosso capitano nel marzo 1860, fu all\u2019avanguardia del IV Corpo d'armata del generale Enrico Cialdini nella campagna delle Marche. Prese parte alla battaglia di Castelfidardo, il 18 settembre, venendo insignito della Croce di Cavaliere dell'Ordine militare di Savoia per il coraggio dimostrato in battaglia. Nelle successive operazioni nell'Italia meridionale, il 20 ottobre durante una missione di esplorazione nelle vicinanze di Isernia, venne improvvisamente fatto segno a un violento fuoco di fucileria dalle fanterie nemiche nascoste fra le forre, ed ordin\u00f2 la carica comandandola con tanto impeto che la colonna nemica venne completamente dispersa. Con Regio Decreto del 1\u00b0 giugno 1861 fu insignito della medaglia d'oro al valor militare a vivente.\nPromosso maggiore nel giugno del 1866 ed assegnato ai Reggimento \"Cavalleggeri di Montebello\" (8\u00ba), partecip\u00f2 alla terza guerra d'indipendenza italiana, e poi, promosso colonnello assunse il comando del Reggimento \"Nizza Cavalleria\" (1\u00ba). Collocato a riposo a domanda il 16 maggio 1881, decorato con la Croce di ufficiale dell'Ordine dei Santi Maurizio e Lazzaro, fu successivamente promosso maggior generale nella riserva. Si spense a Torino il 20 gennaio 1896."}
{"id": "9311069", "revid": "716642", "url": "https://it.wikipedia.org/wiki?curid=9311069", "title": "Jim Steel", "text": "Carriera.\nEsordisce tra i professionisti nella stagione 1978-1979, all'et\u00e0 di 16 anni, con l', club della seconda divisione inglese; rimane in squadra per complessive cinque stagioni, ovvero fino al termine della stagione 1982-1983; dopo alcune annate da titolare (con 24 reti in 101 presenze in seconda divisione), nella stagione 1982-1983 gioca solamente 7 partite, trascorrendo anche due periodi in prestito in terza divisione rispettivamente al (con cui gioca 2 partite e segna altrettanti gol) ed ai gallesi del (con cui mette a segno 6 reti in 9 presenze). Infine, nel marzo del 1983 si trasferisce al , con cui conquista una promozione dalla quarta alla terza divisione; nel dicembre dello stesso anno, avendo perso il posto da titolare al centro dell'attacco dei \"Valiants\", viene ceduto dopo complessive 6 reti in 28 partite di campionato al Wrexham, nel frattempo retrocesso in quarta divisione.\nQui trascorre tre stagioni e mezza da titolare, tutte in quarta divisione; nelle stagioni 1984-1985 e 1985-1986 gioca anche due finali di Coppa del Galles, vincendo la seconda. Entrambe le finali conducono per\u00f2 il club ad altrettante partecipazioni alla Coppa delle Coppe (nella stagione 1984-1985 il Wrexham era infatti stato sconfitto dallo , ovvero un club inglese, che quindi non poteva rappresentare la Federazione gallese nelle competizioni UEFA); Steel sia nella Coppa delle Coppe 1985-1986 che nella Coppa delle Coppe 1986-1987 gioca 4 partite, segnando una rete in ciascuna delle due edizioni. Nella parte finale della stagione 1986-1987 trascorre poi un breve periodo in prestito al , con cui gioca 4 partite (senza mai segnare) nella seconda divisione spagnola. Terminato il prestito torna al Wrexham, che nel dicembre del 1987 dopo ulteriori 8 reti in 16 presenze in quarta divisione lo cede a titolo definitivo al , altro club della quarta divisione inglese, con cui Steel gioca fino al termine della stagione 1991-1992 (quando peraltro si ritira) vincendo il Football League Trophy nella stagione 1989-1990, perdendo poi una finale nella medesima competizione nella stagione 1990-1991, nella quale vincendo i play-off il club (precedentemente promosso in terza divisione al termine della stagione 1988-1989) viene anche promosso in seconda divisione.\nIn carriera ha totalizzato complessivamente 485 presenze e 118 reti nei campionati della Football League."}
{"id": "9311071", "revid": "1310927", "url": "https://it.wikipedia.org/wiki?curid=9311071", "title": "Konrad Gruszkowski", "text": "Carriera.\nProdotto delle giovanili del , ha trascorso la stagione 2019-2020 in prestito al , nella quarta divisione polacca. Rientrato dal prestito, esordisce in prima squadra il 4 dicembre 2020, nell'incontro di Ekstraklasa pareggiato per 1-1 contro il .\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "9311081", "revid": "716642", "url": "https://it.wikipedia.org/wiki?curid=9311081", "title": "Simon Stainrod", "text": "Carriera.\nEsordisce tra i professionisti all'et\u00e0 di 16 anni nella stagione 1975-1976, segnando 2 reti in 7 presenze nella prima divisione inglese con lo , club della sua citt\u00e0 natale, che a fine anno retrocede in seconda divisione; gioca poi per un triennio in questa categoria con le \"Blades\", totalizzando complessivamente 60 presenze e 12 reti in incontri di campionato. Nel marzo del 1979 viene ceduto all', altro club di seconda divisione, dove gioca fino al novembre del 1980 quando, dopo 21 reti in 69 partite di seconda divisione, si trasferisce al , sempre in questa stessa categoria.\nLa sua permanenza nel club londinese si protrae per complessive quattro stagioni e mezzo, di cui le prime due e mezzo (fino alla vittoria della Second Division 1982-1983) trascorse in seconda divisione (85 presenze e 30 reti) e le successive due in prima divisione (41 presenze e 13 reti nella stagione 1983-1984 e 19 presenze e 5 reti nella stagione 1984-1985, negli ultimi mesi della quale segna anche un gol in 9 presenze in prima divisione con lo ); nella stagione 1985-1986, dopo un ulteriore gol in 6 presenze nel campionato di First Division con gli \"Owls\" si trasferisce all', con cui realizza 10 reti in 30 presenze, sempre in prima divisione, categoria in cui va invece a segno per 6 volte in 29 presenze nella stagione 1986-1987, conclusasi con una retrocessione in seconda divisione. Nella stagione 1987-1988 dopo aver giocato 4 partite in questa categoria sempre con l'Aston Villa passa quindi allo , altro club di seconda divisione, con cui nell'arco delle stagioni 1987-1988 e 1988-1989 totalizza complessivamente 6 reti in 28 presenze in questa categoria; conclude poi la stagione 1988-1989 allo , con cui realizza 2 reti in 8 presenze nella prima divisione francese.\nRimane in Francia anche per la stagione 1989-1990, nella quale realizza una rete in 22 presenze con il , club di seconda divisione; si trasferisce quindi al , con cui nella stagione 1990-1991 vince la seconda divisione scozzese, trascorrendo poi la stagione successiva in prima divisione. Milita nella prima divisione scozzese anche nella stagione 1992-1993, segnando 9 reti in 33 presenze con il , club di cui \u00e8 contemporaneamente anche allenatore. Si ritira infine nel 1995, all'et\u00e0 di 36 anni, dopo un biennio trascorso con il doppio ruolo di giocatore ed allenatore all' nella seconda divisione scozzese."}
{"id": "9311083", "revid": "2018934", "url": "https://it.wikipedia.org/wiki?curid=9311083", "title": "Rahimo FC", "text": "Il Rahimo Football Club \u00e8 una societ\u00e0 calcistica della citt\u00e0 di Bobo-Dioulasso, in Burkina Faso.\nLa squadra gioca in casa allo Stade Wobi.\nStoria.\nFu fondato dall'ex calciatore Rahim Ou\u00e9draogo nel 2012. Qui \u00e8 cresciuto il futuro giocatore della nazionale Lassina Franck Traor\u00e9. La squadra divenne per la prima volta campione del Burkina Faso il 19 maggio 2019."}
{"id": "9311087", "revid": "1442080", "url": "https://it.wikipedia.org/wiki?curid=9311087", "title": "Rodger Wylde", "text": "Carriera.\nEsordisce tra i professionisti all'et\u00e0 di 17 anni nella stagione 1971-1972 con lo , club della seconda divisione inglese; gioca per quattro stagioni consecutive (fino al termine della stagione 1974-1975) in seconda divisione con gli \"Owls\", con cui poi gioca dal 1975 al 1980 in terza divisione, per un totale di 168 presenze e 54 reti in incontri di campionato; in particolare, disputa 14 partite (con un gol segnato) in seconda divisione e 157 partite (con 53 gol segnati) in terza divisione, alle quali aggiunge 15 presenze e 4 reti in FA Cup e 10 presenze e 8 reti in Coppa di Lega, per un totale di 193 presenze e 66 reti fra tutte le competizioni ufficiali con il club. Si trasferisce quindi all', con cui tra il 1980 ed il 1983 segna in totale 51 reti in 113 presenze in seconda divisione.\nNell'estate del 1983 si trasferisce allo , nella prima divisione portoghese; la sua esperienza con il club biancoverde non \u00e8 per\u00f2 particolarmente fortunata: gioca infatti solamente 9 partite di campionato (nelle quali segna un gol) per poi fare ritorno in patria, al , con cui nella stagione 1984-1985 segna 3 reti in 11 presenze nella prima divisione inglese. Dal 1985 al 1987 gioca poi in seconda divisione al (52 presenze e 19 reti), mentre nella stagione 1987-1988 totalizza 6 presenze ed una rete con il , club di terza divisione a cui era stato ceduto in prestito. Si ritira nel 1989, all'et\u00e0 di 35 anni, dopo un'ultima stagione trascorsa giocando in quarta divisione con la maglia dello , con cui mette a segno 12 reti in 26 presenze.\nIn carriera ha totalizzato complessivamente 370 presenze e 139 reti nei campionati della Football League."}
{"id": "9311088", "revid": "125841215", "url": "https://it.wikipedia.org/wiki?curid=9311088", "title": "Juan Antonio Vera Calvo", "text": "Biografia.\nJuan Antonio Vera Calvo nacque a Siviglia nel 1825. Egli fu dapprima un allievo di Joaqu\u00edn Dom\u00ednguez B\u00e9cquer all'accademia reale di belle arti di Santa Isabella di Ungheria, a Siviglia, dopodich\u00e9 pass\u00f2 all'accademia di San Ferdinando a Madrid. In seguito viaggi\u00f2 a Parigi, dove segu\u00ec le lezioni di L\u00e9on Cogniet, e a Roma per ampliare le sue conoscenze artistiche. Varie sue opere vennero esposte alle esposizioni nazionali di belle arti: ottenne delle menzioni nelle edizioni del 1858, del 1862 e del 1864 e ottenne la medaglia di terza classe nell'edizione del 1871. Del resto della sua vita non si sa molto, ma \u00e8 certo che mor\u00ec nel 1905. \nAttualmente cinque sue opere sono conservate al museo del Prado, mentre il celebre quadro \"Mariana Pineda nella cappella\" si trova nella sede del Congresso dei Deputati. Quest'ultima opera \u00e8 a soggetto storico e ritrae Mariana de Pineda Mu\u00f1oz, un'eroina spagnola, prima di venire giustiziata sulla garrota a causa delle sue idee liberali.\nOpere.\nMadrid, Museo del Prado:\nMadrid, Congresso dei Deputati:\nUbicazione sconosciuta"}
{"id": "9311093", "revid": "716642", "url": "https://it.wikipedia.org/wiki?curid=9311093", "title": "Tom Bennett", "text": "Carriera.\nSi trasferisce in Inghilterra nel 1984, all'et\u00e0 di 15 anni, per giocare nelle giovanili dell'; nella stagione 1987-1988 viene anche aggregato alla rosa della prima squadra, nella seconda divisione inglese, senza comunque mai esordirvi; l'anno seguente, all'et\u00e0 di 19 anni, fa il suo esordio vero e proprio, e conclude la stagione vincendo la terza divisione inglese con il , club con il quale tra il 1989 ed il 1995 gioca poi in seconda divisione; nel 1995, dopo complessive 115 presenze e 2 reti con i \"Wolves\" in incontri di campionato, viene ceduto allo , altro club di seconda divisione, con cui trascorre un lustro in questa categoria segnando ulteriori 5 reti in 110 presenze in campionato. Nella seconda parte della stagione 1999-2000 gioca poi in prestito in terza divisione al , club che successivamente lo acquista a titolo definitivo e con cui nella stagione 2000-2001 vince i play-off, giocando quindi nuovamente in seconda divisone nella stagione 2001-2002.\nNell'estate del 2002 dopo complessive 8 reti in 89 presenze con i \"Saddlers\" si trasferisce al , club neopromosso in quarta divisione e che si apprestava per la prima volta nella sua storia a giocare in un campionato della Football League; dopo due stagioni, nelle quali gioca in tutto 79 partite di campionato (segnando anche un gol), passa ai , altro club di quarta divisione; nella stagione 2005-2006, dopo aver giocato 24 partite con gli \"Harriers\", va per la prima volta in carriera a giocare in Scozia, all', club di seconda divisione, con cui gioca per\u00f2 di fatto una sola partita di campionato per poi a fine stagione ritirarsi, all'et\u00e0 di 37 anni.\nIn carriera ha totalizzato complessivamente 417 presenze e 16 reti nei campionati della Football League."}
{"id": "9311098", "revid": "1442080", "url": "https://it.wikipedia.org/wiki?curid=9311098", "title": "Norman Nielson", "text": "Caratteristiche tecniche.\nEra un difensore centrale.\nCarriera.\nNel 1949, all'et\u00e0 di 21 anni, dopo aver giocato in patria con gli Arcadia Shepherds si trasferisce in Inghilterra al , club di prima divisione, con cui rimane in rosa per due stagioni consecutive giocando per\u00f2 solamente una partita di campionato (nella stagione 1949-1950). Successivamente nel 1951 passa al , sempre in prima divisione; gioca per un triennio con i \"Rams\" (con cui nella stagione 1953-1954 \u00e8 per\u00f2 in seconda divisione, dopo la retrocessione dell'anno precedente), per un totale di 57 presenze ed 8 reti in partite di campionato (33 presenze ed una rete in prima divisione e 44 presenze e 7 reti in seconda divisione). Trascorre quindi un triennio al , con cui tra il 1954 ed il 1957 gioca ulteriori 100 partite (con anche 5 reti segnate) sempre in seconda divisione, categoria nella quale dopo la retrocessione subita dai \"Quakers\" al termine della stagione 1956-1957 gioca invece 25 incontri con la maglia dell' nel corso della stagione 1957-1958, che \u00e8 peraltro anche la sua ultima da professionista: gioca poi infatti ancora per alcuni anni con vari club inglesi, ma tutti in campionati semiprofessionistici.\nIn carriera ha totalizzato complessivamente 195 presenze e 13 reti nei campionati della Football League."}
{"id": "9311103", "revid": "37401", "url": "https://it.wikipedia.org/wiki?curid=9311103", "title": "Semite", "text": ""}
{"id": "9311105", "revid": "716642", "url": "https://it.wikipedia.org/wiki?curid=9311105", "title": "John Muldoon", "text": "Carriera.\nMouldoon esordisce tra i professionisti nel 1982, all'et\u00e0 di 17 anni, con i gallesi del , militanti nella terza divisione inglese, nel cui settore giovanile aveva giocato fino alla stagione precedente; rimane poi al club anche dopo la retrocessione in quarta divisione subita nella stagione successiva. Nella stagione 1983-1984 il Wrexham perde tra l'altro la finale di Coppa del Galles contro gli inglesi dello , qualificandosi cos\u00ec per la Coppa delle Coppe 1984-1985 (lo Shrewsbury Town non poteva infatti rappresentare la Federazione gallese nelle competizioni UEFA, essendo un club inglese). Nel corso del torneo i \"Red Dragons\" eliminano tra l'altro nei sedicesimi di finale i portoghesi del , con un gol decisivo all'opera proprio di Mouldoon, che gioca tutte e 4 le partite disputate dal Wrexham nel corso del torneo (dopo l'eliminazione del Porto, il club gallese venne sconfitto dagli italiani della con un punteggio aggregato di 3-0 negli ottavi di finale). Continua poi a giocare nel Wrexham fino al termine della stagione 1985-1986, per un totale di 83 presenze ed 11 reti in partite di campionato (che sono anche le sue uniche in carriera nei campionati della Football League); in quest'ultima stagione vince anche una Coppa del Galles. Considerando tutte le competizioni ufficiali, ha segnato 16 reti in 119 presenze con i \"Red Dragons\".\nNell'estate del 1986 ha giocato per un breve periodo nella terza divisione finlandese al ; successivamente \u00e8 tornato in patria, trascorrendo la stagione 1986-1987 con i semiprofessionisti gallesi dell'; l'anno seguente ha invece giocato con i semiprofessionisti inglesi del . nella stagione 1988-1989 ha invece vestito le maglie di e . Successivamente ha trascorso la stagione 1989-1990 con i gallesi del (con cui ha segnato 7 reti in Northern Premier League, uno dei campionati che costituivano la sesta divisione inglese), mentre nella stagione 1990-1991 ha giocato nei gallesi del . Negli anni seguenti ha continuato a giocare con vari club gallesi: in particolare ha vestito le maglie di Llansantffraid, e (con quest'ultimo club ha anche giocato nella prima divisione gallese)."}
{"id": "9311116", "revid": "149485", "url": "https://it.wikipedia.org/wiki?curid=9311116", "title": "Anton Persson", "text": "Biografia.\nE' fratello minore del fondista Oscar Persson. La sua prima squadra di club \u00e8 stato lo SK Bore. In seguito \u00e8 passato al Falun-Borl\u00e4nge SK.\nE' allenato da Mattias Nilsson. Ha esordito nella Coppa Scandinava di sci di fondo nel gennaio 2013 a \u00d6stersund, classificandosi 156\u00b0 nello sprint.\nHa debuttato in Coppa del Mondo l'11 febbraio 2016 a Stoccolma, classificandosi al 70\u00b0 posto nello sprint. \nNell'agosto 2017 ha vinto la medaglia d'argento nello sprint a squadre insieme ad Erik Silfver ai mondiali di skisoll di Sollefte\u00e5. \nAi mondiali under 23 di Goms 2018 si \u00e8 classificato 26\u00b0 nello sprint, 15\u00b0 nello skiathlon e 14\u00b0 nella classica 15 km. \nAll'inizio di marzo 2018 ha segnato i suoi primi punti in Coppa del Mondo a Lahti con il 24\u00b0 posto allo sprint. \nNel febbraio 2021 \u00e8 diventato campione svedese nello sprint a Bor\u00e5s. Ai mondiali di Oberstdorf 2021 si \u00e8 classificato 29\u00b0 nello sprint.\nHa rappresentato la ai Giochi olimpici invernali di si \u00e8 classificato 27\u00ba nel turno di qualificazione dello sprint ed in seguito \u00e8 stato eliminato ai quarti di finale."}
{"id": "9311118", "revid": "716642", "url": "https://it.wikipedia.org/wiki?curid=9311118", "title": "Jimmy Frizzell", "text": "Carriera.\nGiocatore.\nEsordisce tra i professionisti nel 1957, all'et\u00e0 di 20 anni, con il , club della sua citt\u00e0 natale, militante nella prima divisione scozzese; rimane in squadra per un totale di tre stagioni, fino al 1960, nelle quali mette a segno complessivamente 4 reti in 41 partite di campionato giocate. Nell'estate del 1960 si trasferisce all', club della quarta divisione inglese, a cui lega di fatto il resto della sua carriera, sia da giocatore (rimane infatti nel club fino al 1970, anno in cui si ritira) sia da allenatore. In particolare, nella stagione 1962-1963 conquista una promozione in terza divisione, categoria in cui poi gioca fino al termine della stagione 1968-1969 (per poi giocare nuovamente in quarta divisione l'anno seguente), per un totale di 318 presenze e 56 reti in incontri di campionato con i \"Latics\" (che sono anche le sue uniche in carriera nei campionati della Football League).\nAllenatore.\nDopo una breve parentesi come vice allenatore alle dipendenze di Jack Rowley, nella stagione 1970-1971 diventa allenatore dell'Oldham, con cui alla sua prima stagione conquisa subito una promozione in terza divisione; nella stagione 1973-1974 vince poi il campionato di Third Division, restando alla guida dell'Oldham fino al termine della stagione 1981-1982, per un totale di nove stagioni consecutive in seconda divisione. All'inizio della stagione 1986-1987 diventa poi vice allenatore del "}
{"id": "9311121", "revid": "583609", "url": "https://it.wikipedia.org/wiki?curid=9311121", "title": "Aleksandr Kalju\u017enyj", "text": "Biografia.\nAleksandr Kalju\u017enyj nacque a Praga in una famiglia di esuli russi in fuga dopo la rivoluzione bolscevica. Dopo aver studiato danza sotto la supervisione di Ol'ga Preobra\u017eenskaja, nel 1939 vinse una competizione internazionale a Bruxelles. Successivamente danz\u00f2 con i Nouveaux Ballets de Monte-Carlo dal 1942 al 1947, quando Serge Lifar lo scrittur\u00f2 come nuovo \"\u00e9toile\" del Balletto dell'Op\u00e9ra di Parigi su richiesta di George Balanchine.\nCinque anni pi\u00f9 tardi lasci\u00f2 l'Op\u00e9ra Garnier per trasferirsi negli Stati Uniti, dove rimase per due anni. In questo periodo fu spesso partner sulle scene di Zizi Jeanmaire, sia in balletti che nel musical di Broadway \"The Girl in Pink\" (1954). Di ritorno a Parigi prosegu\u00ec il suo sodalizio artistico con Jeanmaire presso la compagnia di Jean Babil\u00e9e e dal 1957 al 1960 torn\u00f2 a danzare come primo ballerino dell'Op\u00e9ra di Parigi.\nDopo il ritiro dalle scene nel 1960, Kalju\u017enyj si dedic\u00f2 all'insegnamento, prima al conservatoire \u00e0 rayonnement r\u00e9gional di Nizza dal 1960 al 1970 e poi come r\u00e9p\u00e9titeur all'Op\u00e9ra di Parigi dal 1970 al 1986; qui ebbe studenti illustri come Charles Jude, \u00c9lisabeth Platel e Claude Antolini, facendosi apprezzare da Rudol'f Nureev come insegnante."}
{"id": "9311123", "revid": "1649409", "url": "https://it.wikipedia.org/wiki?curid=9311123", "title": "Ordine di Saparmyrat T\u00fcrkmenba\u015fy il Grande", "text": "L'Ordine del Primo Presidente del Turkmenistan Saparmyrat T\u00fcrkmenba\u015fy il Grande (in turkmeno: T\u00fcrkmenistanyn ilkinji Prezidenti Beyik Saparmyrat T\u00fcrkmenba\u015fy) \u00e8 un'onorificenza turkmena.\nStoria.\nL'ordine \u00e8 stato istituto con la legge n. 151-III del 29 novembre 2007 ed \u00e8 dedicato a Saparmyrat Ny\u00fdazow, il primo presidente del Turkmenistan.\nAssegnazione.\nL'ordine viene assegnato solo a importanti personalit\u00e0 statali e pubbliche - in genere i pi\u00f9 alti funzionari di paesi stranieri - per premiare:\nInsegne.\nL'insegna ha la forma di una catena d'oro 750, composta da 24 maglie, 12 delle quali a forma di ottaedro e le altre 12 realizzate sotto forma di motivi nazionali stilizzati. Tutte le maglie sono decorate con diamanti.\nIl diametro delle maglie a ottaedro e la lunghezza delle altre maglie sono pari a 40 mm.\nSulla maglia di collegamento centrale \u00e8 raffigurato lo stemma del Turkmenistan. Le restanti 11 maglie a sedici lati sono smaltate di verde e su di esse sono raffigurate in rilievo una mezzaluna e 5 stelle. Nella parte centrale ovale sono presenti 12 motivi nazionali stilizzati e ricoperti di smalto rosso bordeaux. 10 raffigurano un tappeto nazionale turkmeno e 2 rappresentano ornamenti nazionali.\nIl pendente a forma di esaedro \u00e8 collegato alla catena tramite un blocco a forma di ventaglio, sul quale sono poste 8 pietre diamantate. Il diametro totale del ciondolo \u00e8 di 80 mm, il diametro del cerchio \u00e8 di 60 mm. Al centro, sullo sfondo di uno strato di smalto bianco, \u00e8 presente un altro esaedro, costituito da due ottaedri intrecciati, che raffigura raggi solari divergenti, una mappa del Turkmenistan realizzata in smalto verde vitreo, nonch\u00e9 un'immagine in rilievo in oro del profilo del primo presidente del Turkmenistan Saparmyrat Ny\u00fdazow e il Monumento all'indipendenza sito ad A\u015fgabat. Gli esagoni esterni ed interni sono separati l'uno dall'altro da un cerchio smaltato di verde di 60 mm di diametro e 7 mm di larghezza attorno al quale \u00e8 posta la scritta \"TURKMENISTANYN ILKINJI PREZIDENTI BEYIK SAPARMYRAT TURKMENBASY\u00bb ORDENI\".\nIl peso totale dell'ordine \u00e8 di 760,0 (+/- 2,5%) grammi, il numero totale di diamanti \u00e8 di 256 pezzi (18,5 carati)."}
{"id": "9311124", "revid": "37401", "url": "https://it.wikipedia.org/wiki?curid=9311124", "title": "Aramee", "text": ""}
{"id": "9311126", "revid": "716642", "url": "https://it.wikipedia.org/wiki?curid=9311126", "title": "John Boyle (calciatore)", "text": "Carriera.\nGiocatore.\nDopo aver giocato per alcuni anni nelle giovanili del , club della prima divisione inglese, esordisce tra i professionisti con i \"Blues\" all'et\u00e0 di 18 anni nella stagione 1964-1965; trascorre con il club nove stagioni consecutive, tutte in prima divisione, per un totale di 198 presenze e 10 reti in incontri di campionato, oltre a 11 presenze in Coppa delle Coppe ed 11 presenze ed una rete in Coppa delle Fiere. Vince inoltre una FA Cup (giocando da titolare in finale), una Coppa di Lega e la Coppa delle Coppe 1970-1971. Nella prima parte della stagione 1973-1974 gioca in prestito al , in terza divisione, per poi dopo 10 partite giocate con i \"Seagulls\" trasferirsi al , con cui gioca in seconda divisione fino al termine della stagione 1974-1975, per un totale di 18 presenze con il club londinese; gioca infine per una stagione (la sua ultima in carriera) nella NASL con i , venendo nominato tra i NASL All-Stars e vincendo il campionato.\nIn carriera ha totalizzato complessivamente 226 presenze e 10 reti nei campionati della Football League.\nAllenatore.\nNel 1977 ha allenato i Tampa Bay Rowdies."}
{"id": "9311131", "revid": "37401", "url": "https://it.wikipedia.org/wiki?curid=9311131", "title": "Assur-dan", "text": ""}
{"id": "9311133", "revid": "6923", "url": "https://it.wikipedia.org/wiki?curid=9311133", "title": "Amore e dolore", "text": "Amore e dolore \u00e8 un dipinto del 1895 di Edvard Munch chiamato spesso anche Vampire, anche se non da Munch. Il dipinto raffigura un uomo e una donna che si abbracciano, con la donna che sembra baciare o mordere l'uomo sul collo. Munch dipinse sei diverse versioni dello stesso soggetto tra il 1893 e il 1895. Tre sono nella collezione del Museo Munch di Oslo, una \u00e8 esposta nel Museo d'arte di G\u00f6teborg, una \u00e8 di propriet\u00e0 di un collezionista privato e l'opera finale \u00e8 dispersa. Munch dipinse diverse versioni aggiuntive e derivate dell'opera pi\u00f9 avanti nel corso della sua carriera.\nDescrizione.\nIl dipinto mostra una donna con lunghi capelli rosso fuoco che bacia un uomo sul collo, mentre la coppia si abbraccia. Sebbene altri abbiano visto in esso \"un uomo rinchiuso nell'abbraccio torturato di un vampiro, i suoi capelli rosso fuoco che correvano lungo la sua morbida pelle nuda\", lo stesso Munch ha sempre affermato che non mostrava altro che \"solo una donna che bacia un uomo sul collo\".\nIl dipinto fu inizialmente intitolato \"Vampiro\" dall'amico di Munch, il critico Stanis\u0142aw Przybyszewski che lo aveva visto in mostra e lo descrisse come \"un uomo che \u00e8 diventato sottomesso e sul suo collo una faccia da vampiro che morde\".\nVersioni.\nUna versione del dipinto \u00e8 stata rubata dal Museo Munch il 23 febbraio 1988. \u00c8 stata recuperata pi\u00f9 tardi nello stesso anno, quando il ladro ha contattato la polizia.\nNel 2008, a un'asta di Sotheby's, una versione del dipinto del 1894 \u00e8 stata venduta per 38,2 milioni di dollari e ha stabilito il record mondiale per asta di un dipinto di Munch \nNel 1895, Munch cre\u00f2 una xilografia con un tema e una composizione molto simili, nota come \"Vampyr II\".\nNel 1916-1918, Munch riutilizz\u00f2 la composizione in un ambiente diverso per due dipinti chiamati \"Vampire in the Forest\" e \"Vampire\", attualmente nella collezione del Munch Museum."}
{"id": "9311134", "revid": "1873140", "url": "https://it.wikipedia.org/wiki?curid=9311134", "title": "El autor", "text": ""}
{"id": "9311137", "revid": "521028", "url": "https://it.wikipedia.org/wiki?curid=9311137", "title": "\u010cabranka", "text": "La \u010cabranka \u00e8 un piccolo fiume al confine tra la Slovenia e la Croazia.\nE' lungo 17,5 km ed \u00e8 un affluente sinistro del fiume Kupa (). La sua sorgente si trova appena ad ovest dell'insediamento di Podplanina nel comune di Lo\u0161ki Potok nella Slovenia meridionale e poco a nord del villaggio croato di \u010cabar, da cui prende il nome. Sfocia nel Kupa a Osilnica.\nL'intero bacino idrografico della \u010cabranka \u00e8 principalmente tagliato in strati di arenaria e scisto qui ben sviluppati, a seguito dei quali i suoi affluenti formano una fitta rete. Alcune delle sorgenti appartenenti al sistema fluviale scaturiscono direttamente da questi strati, altre per\u00f2 provengono dalle aree carsiche occidentali prima di scorrere sugli strati arenario scistosi del bacino idrografico del fiume."}
{"id": "9311146", "revid": "104458", "url": "https://it.wikipedia.org/wiki?curid=9311146", "title": "Christian Polig", "text": "Biografia.\nSpecialista delle prove tecniche originario di Racines, Polig ottenne il primo risultato di rilievo in Coppa del Mondo il 3 dicembre 1989 a Mont-Sainte-Anne in slalom speciale (14\u00ba) e in quella stessa stagione 1989-1990 vinse la Coppa Europa generale e la classifica di slalom speciale. Nella medesima specialit\u00e0 in Coppa del Mondo ottenne il miglior piazzamento, il 26 febbraio 1991 a Oppdal (10\u00ba), e prese per l'ultima volta il via, l'8 gennaio 1995 a Garmisch-Partenkirchen senza completare la prova; si ritir\u00f2 durante la stagione 1996-1997 e la sua ultima gara fu uno slalom speciale FIS disputato il 18 febbraio a Lorica. Non prese parte a rassegne olimpiche o iridate."}
{"id": "9311148", "revid": "125871633", "url": "https://it.wikipedia.org/wiki?curid=9311148", "title": "Abbazia di Santa Maria di Nuovaluce", "text": "La Regia Abbazia di Santa Maria di Nuovaluce (in latino \"Sanctae Mariae de Novae Luce\") era un'abbazia situata in una collina appena fuori le mura della citt\u00e0 di Catania, in Val Demone, in Sicilia.\nStoria.\nLa fondazione.\nEsistente gi\u00e0 la Chiesa di Santa Maria di Nuovaluce eretta nella seconda met\u00e0 del XII secolo, Artale I Alagona, potente feudatario del Regno di Sicilia e legato alla Casa d'Aragona, che in quel tempo aveva eletto Catania a sede della corte, decise di ingrandire la chiesa e di edificarvi accanto una certosa. Nei documenti del tempo la contrada \u00e8 denominata \u00abdi lu Seiu vel de Machalda\u00bb, Alagona inoltre procedette all\u2019acquisto dei foni circostanti per assicurare alla nuova istituzione mona\u00adstica rendite sicure e un ambito di silenzio e di quiete. Contestualmente il \"Prior Cartusiae\" Guglielmo II di Raynal, Ministro generale dell'Ordine certosino, invi\u00f2 Giovanni da Salerno, priore di San Martino a Napoli, e Bartolomeo Manasi, priore di San Giovanni Battista detta Porta del Paradiso a Termoli, al fine di prendere visione del sito, e verificare lo stato di costruzione degli edifici e delle rendite, dimodoch\u00e9 tutto rispondesse alle esigenze dell\u2019ordine. Avendo trovato che tutto era conforme alle indicazioni date, fu concordato che l\u2019ordine avrebbe inviato quattordici monaci, sedici conversi e sette donati. \nMessina, 1\u00b0 settembre 1360, il re Federico IV, dopo aver preso atto della fondazione del monastero Santa Maria di Nuovaluce nella citt\u00e0 di Cata\u00adnia da parte di Artale Alagona, conte di Mistretta, Gran Giustiziere del Regno, suo consi\u00adgliere e familiare, dichiara di accogliere la richiesta che egli fa, a nome suo e del priore dei cartusiani, di concedere i privilegi, le esenzioni e le grazie che i suoi predecessori sono stati soliti concedere alle istituzioni monastiche \nL\u2019erezione del nuovo istituto monastico fu approvata dal punto di vista canonico in un secondo momento dal vescovo Marziale, ed infine sancita da bolla datata 25 gennaio 1370 di Papa Urbano V.\nDa certosa ad abbazia.\nI monaci certosini di Catania incominciarono la loro vita di preghiera, di silenzio e di lavoro, ma il sito in cui sorgeva il mona\u00adstero non era ottimale, trovandosi tra i due torrenti Acquicella e Acquasanta, che scorrevano ai piedi della collina, in una zona, nei mesi estivi, infestata dalla malaria. Inoltre i certosini, essendo un ordine con sede in Francia, nell'ambito dello Scisma d'Occidente si schierarono a favore del partito avignonese: questi due fattori combinati determinarono lo svuotamento della certosa catanese.\nPapa Urbano VI diede allora mandato al vescovo Simone del Pozzo e ad Artale Alagona, di affidare l\u2019ex certosa ai benedettini del cenobio di Sant\u2019Agata, che vi si trasferirono in qua\u00adranta monaci; il Papa il 13 marzo 1383 conferm\u00f2 questo passaggio ed elev\u00f2 il monastero Santa Maria di Nuovaluce al rango di abba\u00adzia. \nPi\u00f9 tardi col mutare del clima politico il re Martino I il 17 agosto 1392 la dichiararono di regio patronato, rinnovarono i privilegi concessi da Federico IV: il monastero assunse il nome di Regia Abbazia. \nUn mutamento strutturale nell\u2019ordinamento delle abbazie benedettine catanesi si ebbe il 9 luglio 1464 con l\u2019unione dell\u2019antica abbazia Santa Maria della Scala, fondata dai re normanni a Patern\u00f2, con quella di Nuovaluce. La richiesta fu avanzata dall\u2019abate Matteo de Pompeo a Papa Pio II.\nIl declino.\nIl declino per Santa Maria di Nuovaluce cominci\u00f2 con la nomina da parte di Papa Sisto IV dell\u2019abate Giovanni Patern\u00f2 a vescovo di Malta, nella quale bolla di nomina gli fu permesso di conservare il titolo di abate e di conti\u00adnuare a percepire le prebende dell\u2019abbazia di Nuovaluce; una situazione che non mut\u00f2 dopo la morte del Patern\u00f2: la Regia Abbazia era diventata di fatto un'abbazia commendataria.\nCon il passare degli anni la situazione divenne sempre pi\u00f9 precaria sino a che nel 1643 i benedettini, per un conflitto con il cardinale abate commendatario Egidio Castillo Albornoz, furono obbligati a lasciare l\u2019abbazia di Nuovaluce che fu data ai carmelitani scalzi. I frati di Santa Teresa non si fermarono a lungo: nel 1651 per la malaria andarono via e subentrarono gli agostiniani scalzi. \nLa ricostruzione: da abbazia a monastero.\nIl rovinoso terremoto del 1693, che rase al suolo Catania e altre citt\u00e0 del Vallo di Noto, diede il colpo di grazia all\u2019abbazia: dei dodici frati presenti, quattro morirono sotto le macerie. Nel momento della ricostruzione, infatti, i frati agostiniani in accordo col duca di Camastra, decisero di abbandonare un luogo malsano e poco accessibile per avvicinarsi alla citt\u00e0. Il Senato di Catania indivi\u00addu\u00f2 l\u2019area e contribu\u00ec alle spese della costruzione della nuova chiesa Santa Maria di Nuovaluce e l\u2019annesso convento. \nAd ogni modo gi\u00e0 nel 1802 gli agosti\u00adniani, per il diminuito numero dei frati, non erano pi\u00f9 in grado di garantire il servizio alla chiesa. Le autorit\u00e0 civili pensarono di chiamare i redentoristi, ma il progetto non fu attuato. Il Sovrano Ordine di San Giovanni detto di Malta dal 1804 al 1826, dopo la perdita di Malta prima da parte di Napoleone e poi degli inglesi, vi stabil\u00ec la sua sede. Nel 1865, in at\u00adtuazione delle leggi eversive dell\u2019asse ecclesiastico, il patrimonio dell\u2019abbazia fu ceduto all\u2019ospedale Santa Marta, mentre i locali del convento furono dati all\u2019Intendenza di Finanza. \nNel 1926 la chiesa fu demolita per costruire la nuova sede dell\u2019Intendenza di Finanza attiva fino al 1991. Il convento \u2013 oggi poco conosciuto dai cittadini \u2013 si trova nascosto da due cortine di palazzi prospicienti le vie Teatro Massimo e Antonino di Sangiuliano, e ha come unico ingresso da vicolo Marmorai, al 44 della predetta via Teatro Massimo. Sede della Commissione Tributaria di Catania e di un Commissariato di Polizia, non \u00e8 aperto al pubblico.\nChiesa di Santa Maria di Nuovaluce.\nLa prima Chiesa.\nLa prima chiesa dedicata a Santa Maria di Nuovaluce fu fondata dopo il violento terremoto di Catania del 1169, quando i cittadini cercando riparo dal successivo maremoto si rifugiarono in una collina posta a Sud-Ovest della citt\u00e0 di Catania, tra l'attuale Cimitero monumentale e il quartiere di \"Fossa della Creta\". In tale circostanza \u2013 secondo un\u2019antica tradizione \u2013 i Catanesi erano stati invitati da una voce \u00ab\"Salvum te fac in montem\"\u00bb a cercare rifugio su un\u2019altura in cui apparve una luce, e dove poi venne rinvenuta un 'icona mariana, donde il nome della chiesa. Sul fronte dell\u2019edificio v\u2019era una lapide, oggi conservata al Museo Castello Ursino, che recava un iscrizione atta a rammentare la prodigiosa origine della chiesa e la fonda\u00adzione del monastero. \nArtale I Alagona, fondatore dell'omonimo convento, fu ivi sepolto. \nLe notizie sulla devozione dei catanesi alla Madonna di Nuovaluce tro\u00advano conferma in un documento coevo del vescovo di Catania Vincenzo Cutelli. C\u2019era la tradizione di celebrare la vigilia della festa dell\u2019Assunta, recandosi la sera in pellegrinaggio verso l\u2019abbazia e trascorrendo la notte in chiesa. Vi erano varie reliquie, arredi sacri, \u00e8 un ricco tabulario di cui per\u00f2 non si ha traccia. \nDopo il terremoto del 1693, il terreno in cui sorgeva l\u2019antica abbazia con i ruderi della chiesa e del monastero annesso fu venduto ai privati, che sulle rovine costruirono una masseria. Oggi del primitivo luogo di culto restano poche tracce, \u00e8 possibile vedere il bastione su cui sorgeva l\u2019antica certosa con i ruderi di tutto il complesso, purtroppo, impraticabile a causa dei rovi e della ricca vegetazione spontanea. Restano alcuni frammenti marmorei del cenobio trecentesco e la lapide di fondazione che sono stati recuperati e destinati al Museo Castello Ursino.\nLa seconda Chiesa.\nEretta dopo il 1703 \u00e8 stata demolita nel 1926.\nVi ha trovato sepoltura Innico Maria Guevara Suardo, Luogotentente dell'Ordine di Malta.\nDella seconda chiesa non \u00e8 stato possibile reperire alcuna ulteriore testimonianza. \nLa Chiesa attuale.\nNel 1970, nel nascente quartiere di Monte Po, in via Letterio Lizio Bruno, fu deciso di intitolare la nuova Chiesa parrocchiale a Santa Maria di Nuovaluce al fine di perpetuare la memoria storica e di stabilire una continuit\u00e0 ideale di culto. La costruzione della nuova chiesa dedicata a Santa Maria di Nuovaluce ha fatto nascere la convinzione popolare \u2013 priva di fondamento \u2013 che l\u2019antica cer\u00adtosa sorgesse ai piedi della collina di Monte Po.\nL'icona mariana.\nL\u2019icona della Madonna di Nuovaluce, oggi conservata al Museo Diocesano di Catania, \u00e8 stata per secoli oggetto di grande venerazione. L'icona era ritenuta di origine miracolosa ed era quindi detta \"acheropita.\""}
{"id": "9311150", "revid": "300067", "url": "https://it.wikipedia.org/wiki?curid=9311150", "title": "Glenn Williams", "text": ""}
{"id": "9311151", "revid": "37401", "url": "https://it.wikipedia.org/wiki?curid=9311151", "title": "Susa (citt\u00e0 antica)", "text": ""}
{"id": "9311153", "revid": "574302", "url": "https://it.wikipedia.org/wiki?curid=9311153", "title": "Tafahi", "text": "Tafahi \u00e8 un'isola vulcanica situata nella divisione di Niuas dell'arcipelago delle Tonga, nell'Oceano Pacifico.\nL'isola ha una popolazione di 28 (nel 2021). Altri nomi di Tafahi sono Cocos Eylant (isola del cocco) o isola di Boscawen.\nStoria.\nTafahi fu inserita nelle mappe europee da Willem Schouten e Jacob Le Maire durante la loro famosa circumnavigazione del globo nel 1616. Gli diedero il nome di Cocos Eylant a causa dell'abbondanza di palme da cocco. Come descrivono gli esploratori nel loro diario, i nativi erano pacifici, disposti a salire a bordo, lasciando a malapena spazio per gli stessi olandesi, e scambiavano grandi quantit\u00e0 di noci di cocco con chiodi di ferro e fili di perline. Ma poich\u00e9 l'isola non offriva un luogo adatto per l'ancoraggio, la nave \"Eendracht\" procedette verso Niuatoputapu.\nGeografia.\nTafahi \u00e8 una piccola isola vulcanica (1,2 km \u00d7 2,8 km) nel nord dell'arcipelago delle Tonga; di fatto pi\u00f9 vicina a Savai'i, principale isola di Samoa, che alle isole principali di Tonga. Si trova a soli 9 km a nord-nordest di Niuatoputapu e i pescatori fanno i pendolari in piccoli motoscafi fuoribordo quasi ogni giorno tra le due. \nL'isola \u00e8 la vetta di uno stratovulcano. Non sono note eruzioni in tempi recenti o storici. \nL'isola, di 3,42 km\u00b2, \u00e8 pi\u00f9 piccola di Niuatoputapu, ma pi\u00f9 alta. La montagna si chiama Piu-'o-Tafahi. I pendii montuosi sono densamente ricoperti da vegetazione tropicale fino al bordo del cratere, nel frattempo eroso e ricoperto di vegetazione, a un'altitudine di 560 m. \nEconomia.\nIl terreno \u00e8 estremamente adatto alla coltivazione di kava e vaniglia, le cui esportazioni nel resto di Tonga e oltre sono l'occupazione principale della popolazione. \nInfrastrutture.\nIl porto (un'apertura nella barriera corallina marginale, percorribile solo da piccole imbarcazioni) si trova a nord-ovest dell'isola. Una ripida scalinata conduce al paese, con circa 28 residenti al censimento del 2021, situato su un altopiano sul versante nord della montagna. \nLe infrastrutture di Tafahi sono sottosviluppate. Non ci sono strade asfaltate, nessun porto e nessun aeroporto. Il principale mezzo di trasporto \u00e8 la barca. Non \u00e8 presente una rete idrica centrale, i residenti dipendono dalle cisterne. L'energia elettrica, non sempre garantita, \u00e8 fornita da generatori diesel. \nTafahi non ha medici o altre cure mediche professionali. C'\u00e8 una piccola chiesa per i residenti prevalentemente cattolici del villaggio. \u00c8 presente una scuola elementare.\nAmbiente.\nLe pendici dello stratovulcano sono densamente ricoperte, nelle zone inferiori per lo pi\u00f9 da vegetazione secondaria, che si trasforma in una foresta umida con numerose specie, per lo pi\u00f9 autoctone, da circa 300 a 400 m di altitudine. Vi crescono anche diverse specie di orchidee rare, ad esempio:"}
{"id": "9311155", "revid": "149485", "url": "https://it.wikipedia.org/wiki?curid=9311155", "title": "Svante Kohala", "text": "Biografia.\nE' figlio di Hans Kohala, ex slittinista attivo negli anni ottanta e novanta, che partecip\u00f2 alle Olimpiadi di e , e presidente della Federazione svedese di slittino. Entrambe le sorelle Tove Kohala e Johanna Kohala sono slittiniste.\nHa iniziato a praticare lo slittino all'et\u00e0 di dodici anni. La sua squadra di club \u00e8 il Skargardens Rodel och Kalkklubb. E' allenato da Anders Soederberg. \nHa fatto parte della spedizione svedese ai Giochi olimpici giovanili di , dove si \u00e8 piazzato 12\u00ba nel singolo.\nHa esordito agli europei di K\u00f6nigssee 2017, classificandosi 27\u00b0 nel singolo.\nNel 2019 ha debuttato in Coppa del Mondo nel 2019.\nHa rappresentato la ai Giochi olimpici invernali di , gareggiando sul tracciato del National Sliding Centre completando la prova del singolo al 20\u00ba posto."}
{"id": "9311156", "revid": "1649409", "url": "https://it.wikipedia.org/wiki?curid=9311156", "title": "Ordine della Patria (Turkmenistan)", "text": "L'Ordine della Patria \u00e8 un'onorificenza turkmena.\nStoria.\nL'ordine \u00e8 stato istituto con la legge n. 125-III del 28 giugno 2007. Il giorno successivo \u00e8 stato assegnato al presidente del Turkmenistan Gurbanguly Berdimuhamedow in occasione del suo cinquantesimo compleanno come segno di riconoscimento dei meriti del nuovo leader dei turkmeni.\nAssegnazione.\nL'ordine viene assegnato esclusivamente al Presidente del Turkmenistan per premiare servizi particolarmente eccezionali nel perseguimento della politica interna ed estera del Turkmenistan, volti a rafforzare la statualit\u00e0 nazionale, l'ulteriore sviluppo economico, sociale e culturale della Patria, il rafforzamento della sua capacit\u00e0 di difesa e l'attuazione dei principi dello status di neutralit\u00e0 permanente, amicizia e cooperazione con i paesi pacifici e che abbiano accresciuto su questa base il prestigio internazionale del Turkmenistan.\nIl capo di Stato, a cui sia stato assegnato l'ordine, riceve un bonus forfettario di 20 000 dollari USA dal bilancio statale del Turkmenistan e un supplemento mensile per salari, stipendi ufficiali e pensioni a spese del bilancio dello Stato per un importo del 30% esente dall'imposta sul reddito.\nL'ordine pu\u00f2 essere conferito una sola volta durante il mandato.\nInsegne.\nL'ordine \u00e8 composto da una catena in oro giallo e bianco 750, composta da 22 maglie a forma di stelle a otto punte tempestate di diamanti lungo i bordi.\nLe stelle hanno un diametro di 40 mm e sono ricoperte di smalto vetroso. Dodici maglie sono smaltate in verde. Su nove di queste sono raffigurate tre stelle a otto punte in argento circondate da rami di ulivi in oro. Le altre tre presentano una il Monumento all'indipendenza, una il complesso del Palazzo di Oguzhan e l'altra il Monumento alla neutralit\u00e0 circondati da rami di ulivo in oro. Le altre dieci maglie (cinque per lato) sono ricoperte di smalto rosso bordeaux e rappresentano i tappeti nazionali turkmeni.\nIl pendente ha la forma di una stella a otto punte, ha un diametro di 80 mm, \u00e8 ricoperto di smalto verde ed \u00e8 incorniciato lungo il bordo da una manciata di diamanti. Al centro \u00e8 raffigurata un'aquila a cinque teste scolpita a rilievo in oro, che tiene tra le zampe un serpente a due teste intarsiati di diamanti. Quest'ultimo \u00e8 l'elemento centrale dello stendardo del Presidente del Turkmenistan.\nIl peso totale dell'ordine \u00e8 di 925,0 (+/- 2,5%) grammi, il numero totale di diamanti \u00e8 di 55 carati."}
{"id": "9311158", "revid": "37401", "url": "https://it.wikipedia.org/wiki?curid=9311158", "title": "Nana (mitologia)", "text": ""}
{"id": "9311162", "revid": "765341", "url": "https://it.wikipedia.org/wiki?curid=9311162", "title": "Freestyle ai XXIV Giochi olimpici invernali - Halfpipe maschile", "text": "La gara di halfpipe maschile di freestyle dei XXIV Giochi olimpici invernali di Pechino si \u00e8 svolta dal 17 al 19 febbraio 2022 al Genting Snow Park di Zhangjiakou.\nIl neozelandese Nico Porteous ha vinto la medaglia d'oro, davanti ai due statunitensi David Wise e Alex Ferreira.\nIl detentore uscente del titolo era Wise, che si era imposto nella precedente edizione davanti agli stessi Ferreira e Porteous."}
{"id": "9311169", "revid": "37401", "url": "https://it.wikipedia.org/wiki?curid=9311169", "title": "Nana (mitologia babilonese)", "text": ""}
{"id": "9311171", "revid": "37401", "url": "https://it.wikipedia.org/wiki?curid=9311171", "title": "Nan\u00e2", "text": ""}
{"id": "9311173", "revid": "149485", "url": "https://it.wikipedia.org/wiki?curid=9311173", "title": "Tove Kohala", "text": "Biografia.\nE' figlia di Hans Kohala, ex slittinista attivo negli anni ottanta e novanta, che partecip\u00f2 alle Olimpiadi di e , e presidente della Federazione svedese di slittino. Il fratello Svante Kohala e la sorella Johanna Kohala sono entrambi slittinisti.\nLa sua squadra di club \u00e8 il Skargardens Rodel och Kalkklubb. E' allenata da Anders Soederberg. \nHa fatto parte della spedizione svedese ai Giochi olimpici giovanili di , dove si \u00e8 piazzata 19\u00aa nel singolo.\nHa esordito agli mondiali di Innsbruck 2017, classificandosi 41\u00b0 nel singolo.\nHa debuttato in Coppa del Mondo nel 2020.\nHa rappresentato la ai Giochi olimpici invernali di , gareggiando sul tracciato del National Sliding Centre, completando la prova del singolo al 20\u00ba posto."}
{"id": "9311176", "revid": "1149807", "url": "https://it.wikipedia.org/wiki?curid=9311176", "title": "Zipi y Zape (serie animata)", "text": ""}
{"id": "9311181", "revid": "37401", "url": "https://it.wikipedia.org/wiki?curid=9311181", "title": "Kedorlaomer", "text": ""}
{"id": "9311193", "revid": "765341", "url": "https://it.wikipedia.org/wiki?curid=9311193", "title": "Freestyle ai XXIV Giochi olimpici invernali - Halfpipe femminile", "text": "La gara di halfpipe femminile di freestyle dei XXIII Giochi olimpici invernali di Pechino si \u00e8 svolta tra il 17 e il 18 febbraio 2022 al Genting Snow Park di Zhangjiakou.\nLa cinese Gu Ailing ha vinto la medaglia d'oro, davanti alle due canadesi Cassie Sharpe e Rachael Karker.\nLa detentrice uscente del titolo era la stessa Sharpe, che si era imposta nella precedente edizione davanti alla francese Marie Martinod e alla statunitense Brita Sigourney."}
{"id": "9311195", "revid": "149485", "url": "https://it.wikipedia.org/wiki?curid=9311195", "title": "Hans Kohala", "text": "Biografia.\nE' padre degli slittinisti Svante Kohala, Tove Kohala e Johanna Kohala.\nRappresent\u00f2 la ai Giochi olimpici invernali di e , classificandosi rispettivamente sesto e tredicesimo nel doppio con Carl-Johan Lindqvist."}
{"id": "9311196", "revid": "104458", "url": "https://it.wikipedia.org/wiki?curid=9311196", "title": "Barbara Frizzarin", "text": "Biografia.\nDiscesista pura originaria di Cortina d'Ampezzo, in Coppa del Mondo la Frizzarin ottenne il primo piazzamento il 9 gennaio 1993 a Cortina d'Ampezzo (37\u00aa) e il miglior risultato il 26 febbraio successivo a Veysonnaz (34\u00aa); colse l'ultimo piazzamento internazionale di rilievo nella discesa libera di Coppa del Mondo disputata il 14 gennaio 1994 a Cortina d'Ampezzo (60\u00aa). Non prese parte a rassegne olimpiche o iridate."}
{"id": "9311198", "revid": "1310927", "url": "https://it.wikipedia.org/wiki?curid=9311198", "title": "Tokuma Suzuki", "text": "Carriera.\nHa esordito in J1 League il 17 marzo 2021 disputando con il l'incontro perso 1-0 contro lo .\nStatistiche.\nPresenze e reti nei club.\n\"Statistiche aggiornate al 22 febbraio 2022.\""}
{"id": "9311199", "revid": "125868065", "url": "https://it.wikipedia.org/wiki?curid=9311199", "title": "Evgenij Karlovskij", "text": " \nHa vinto un titolo singolare di Challenger nel 2018. Ha raggiunto i migliori risultati nelle classifiche ATP nel singolare il 17 giugno 2019 alla posizione n\u00ba 211 e il 29 luglio 2019 la n\u00ba 222 nel doppio.\nCarriera.\nHa iniziato a giocare a tennis all'et\u00e0 di 5 anni. Gi\u00e0 attivo nel circuito juniores, dove ha partecipato a tutti i Grand Slam, ha raggiunto il suo miglior ranking junior alla posizione n\u00ba 37.\nNel 2012 vince la sua prima partita nelle qualificazioni di un ATP Tour 250 a Stoccarda, gioca la sua prima partita nel tabellone principale di un Challenger dopo aver superato le qualificazioni a Penza perdendo da Ivan Nedelko. In quell'anno e nei successivi, tranne qualche partecipazione alle qualificazioni dei tornei Challenger, gioca prevalentemente nel circuito Futures riportando la vittoria di alcuni titoli nel singolo, che lo porter\u00e0 a fine 2015 fra i migliori 500 della classifica ATP.\nQuesto gli consente di partecipare alle qualificazioni di pi\u00f9 tornei Challenger, senza tuttavia riuscire ad accedere al tabellone principale. Nel 2016 conquista un solo torneo Futures su tre finali disputate.\nAll'inizio del 2017 vince la sua prima partita del tabellone principale di un Challenger a Kyoto contro Yuya Kibi, venendo fermato ai quarti dall'eventuale trionfatore del torneo .\nNel 2018 vince ancora un altro torneo Futures -categoria a cui continua a partecipare- ma soprattutto si distingue per aver vinto il Challenger Nielsen USTA Pro Tennis Championship, a Winnetka contro Jason Jung con il punteggio di 6-3, 6-2. Risalendo la classifica riesce ad entrare nelle qualificazioni dell' US Open, fermandosi al secondo turno.\nIl 2019 lo vede mancare la vittoria contro Lopez-Perez all'Open di Zhuhai. Continua a giocare le qualificazioni di due Grand Slam, uscendo al primo turno dell' Open di Francia e al terzo di Wimbledon.\nDopo la pausa dovuta alla pandemia di covid-19 del 2020, il 2021 segna la vittoria in un Futures a Nur-Sultan, e il raggiungimento della finale nell'esordiente Challenger di Manama.\nStatistiche.\n\"Aggiornate al 20 febbraio 2022.\""}
{"id": "9311200", "revid": "907365", "url": "https://it.wikipedia.org/wiki?curid=9311200", "title": "Ter\u00e9ga Open Pau-Pyr\u00e9n\u00e9es 2022 - Doppio", "text": "Romain Arneodo e Tristan-Samuel Weissborn erano i detentori del titolo ma solo Romain Arneodo ha deciso di difendere il titolo in coppia con Andr\u0117j Vasile\u016dski ma sono stati eliminati al primo turno.\nIn finale Albano Olivettie David Vega Hern\u00e1ndez hanno approfittato del ritiro di Karol Drzewiecki e Kacper \u017buk."}
{"id": "9311201", "revid": "149485", "url": "https://it.wikipedia.org/wiki?curid=9311201", "title": "Carl-Johan Lindqvist", "text": " Rappresent\u00f2 la ai Giochi olimpici invernali di e , classificandosi rispettivamente sesto e tredicesimo nel doppio con Hans Kohala."}
{"id": "9311202", "revid": "104458", "url": "https://it.wikipedia.org/wiki?curid=9311202", "title": "Giovanna Gianera", "text": "Biografia.\nSlalomista pura originaria di Madesimo, ottenne un solo piazzamento in Coppa del Mondo, il 2 dicembre 1990 in Val di Zoldo (13\u00aa), e colse l'ultimo risultato in carriera ai Campionati italiani 1991, dove vinse la medaglia d'oro. Non prese parte a rassegne olimpiche o iridate."}
{"id": "9311208", "revid": "404338", "url": "https://it.wikipedia.org/wiki?curid=9311208", "title": "Salsa alla mugnaia", "text": "La salsa alla mugnaia, o anche salsa mugnaia (in francese \"meuni\u00e8re\"; ) \u00e8 una salsa di condimento, nonch\u00e9 un metodo di preparazione tipico di piatti di pesce. La salsa meuni\u00e8re \u00e8 una preparazione semplice: burro scottato reso brunastro, prezzemolo tritato e limone. La parola \"meuni\u00e8re\" significa \"moglie del mugnaio\" in francese, ad indicare che una preparazione di questo tipo viene cucinata previa infarinatura. Il nome si riferisce alla sua semplice natura rustica.\nPreparazione.\nCi sono due modi per preparare il pesce (pi\u00f9 comunemente, sogliola o trota). Il pesce viene passato nella farina insaporita (farina bianca o farina di mais) e poi rosolato, cuocendolo in una padella calda con una piccola quantit\u00e0 di burro chiarificato. Alternativamente viene fritto in padella. La frittura consente al pesce di essere pi\u00f9 croccante, ma la salsa dovr\u00e0 essere preparata separatamente. Al contrario, il pesce saltato avr\u00e0 una pelle pi\u00f9 morbida, ma consente la possibilit\u00e0 di creare la salsa al momento, aggiungendo il burro fresco, prezzemolo e limone subito dopo la cottura.\nLa salsa meuni\u00e8re \u00e8 una variazione di una salsa al burro. Sebbene vi sia un accordo generale sull'aggiunta di prezzemolo e limone, talvolta vengono aggiunti ingredienti come la salsa Worcestershire, l'aceto di vino rosso o il brodo di manzo."}
{"id": "9311212", "revid": "1652635", "url": "https://it.wikipedia.org/wiki?curid=9311212", "title": "Salsa mugnaia", "text": ""}
{"id": "9311215", "revid": "271907", "url": "https://it.wikipedia.org/wiki?curid=9311215", "title": "Denis Vladimirovi\u010d Pu\u0161ilin", "text": ""}
{"id": "9311216", "revid": "104458", "url": "https://it.wikipedia.org/wiki?curid=9311216", "title": "Campionati norvegesi di sci alpino 1991", "text": "I Campionati norvegesi di sci alpino 1991 si svolsero a Voss tra il 16 e il 20 febbraio. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nRisultati.\nUomini.\nDiscesa libera.\nData: 16 febbraio\nSupergigante.\nData: 18 febbraio\nSlalom gigante.\nData: 19 febbraio\nSlalom speciale.\nData: 20 febbraio\nDonne.\nDiscesa libera.\nData: 16 febbraio\nSupergigante.\nData: 18 febbraio\nSlalom gigante.\nData: 19 febbraio\nSlalom speciale.\nData: 20 febbraio"}
{"id": "9311217", "revid": "271907", "url": "https://it.wikipedia.org/wiki?curid=9311217", "title": "Leonid Ivanovi\u010d Pase\u010dnik", "text": ""}
{"id": "9311218", "revid": "1647404", "url": "https://it.wikipedia.org/wiki?curid=9311218", "title": "Elley Duh\u00e9", "text": "Biografia.\nNata a Mobile, \u00e8 cresciuta nelle cittadine di Vancleave e Dauphin Island. All'et\u00e0 di 14 anni ha iniziato ad esibirsi nei bar, nei coffee shop e nei ristoranti, entrando in contatto con diversi musicisti di Nashville, Los Angeles e Austin. Nel 2012 ha partecipato alle audizioni di \"The Voice\", non venendo tuttavia selezionata.\nNel 2016 sono stati pubblicati i suoi primi due singoli: \"Millennium\" in collaborazione con il produttore Tarro e \"Immortal\", che hanno ricevuto notoriet\u00e0 sulle piattaforme di streaming. L'anno successivo ha reso disponibile \"Fly\", prodotto da ILLA e dai Cool &amp; Dre, collaboratori di artisti del calibro di Christina Milian e Lil Wayne. Nel luglio 2018 ha collaborato con Zedd nel singolo \"Happy Now\", che ha raggiunto la 90\u00aa posizione della \"Billboard\" Hot 100 in madrepatria ed \u00e8 stato certificato oro in diverse nazioni tra cui Canada, Italia e Stati Uniti. Ad agosto ha invece partecipato al brano \"Tie Me Down\" di Gryffin, disco d'oro in Australia, e ha pubblicato l'EP di debutto \"Dragon Mentality\".\nA partire dal 2019 ha pubblicato svariati singoli \"stand-alone\": uno di questi, \"Middle of the Night\" del 2020, ha riscoperto popolarit\u00e0 nel 2022 grazie alla piattaforma TikTok, entrando in classifica in Germania e Regno Unito."}
{"id": "9311225", "revid": "125843788", "url": "https://it.wikipedia.org/wiki?curid=9311225", "title": "Congregazione di Sicilia", "text": "La Congregazione di Sicilia (in latino \"Congregatio Sicula\") era una delle congregazioni monastiche che costituiscono l'Ordine di San Benedetto.\nStoria.\nOrigini.\nLo scisma d'Occidente e, soprattutto, l'uso di affidare in commenda i monasteri a laici ed ecclesiastici secolari avevano condotto i cenobi benedettini alla decadenza, sia per quanto riguarda la situazione economica che per quanto concerne la vita regolare. Per arginare questo fenomeno si vennero a formare le cosiddette congregazioni dell\u2019Oridne di San Benedetto.\nNel 1483, sotto il regno di Ferdinando II di Sicilia, diedero vita alla congregazione sicula, approvata da Papa Sisto IV, che le concesse i privilegi gi\u00e0 posseduti dalla congregazione di Santa Giustina.\nAderirono i monasteri di San Placido di Mes\u00adsina, San Nicola l\u2019Arena e Santa Maria di Licodia di Catania, Santa Maria la Nuova di Monreale. Nel 1505 il capitolo della congregazione sicula, compren\u00addente a quel tempo anche i monasteri di San Martino delle Scale, di Gangi vecchio e di Santa Maria di Fundr\u00f2, decise di unirsi definitivamente alla congregazione di Santa Giustina, che nel frattempo aveva preso il nome di congregazione cassi\u00adnese. Alla congregazione cassinese non aderirono l\u2019abbazia di Sant\u2019Agata, an\u00adnessa all'omonima cattedrale, e quella di Nuovaluce. "}
{"id": "9311227", "revid": "104458", "url": "https://it.wikipedia.org/wiki?curid=9311227", "title": "Jostein Haugen", "text": "Biografia.\nHaugen, originario di Rjukan di Tinn, debutt\u00f2 in campo internazionale in occasione dei Mondiali juniores di Hemsedal/S\u00e4len 1987; in Coppa del Mondo ottenne tre piazzamenti, tutti in discesa libera nel 1993: 50\u00ba il 27 febbraio a Whistler, 30\u00ba il 15 marzo a Sierra Nevada e 54\u00ba il 20 marzo a Kvitfjell. Non prese parte a rassegne olimpiche o iridate."}
{"id": "9311233", "revid": "125843420", "url": "https://it.wikipedia.org/wiki?curid=9311233", "title": "Spell - Maleficio (film)", "text": "Spell - Maleficio (\"Spell\") \u00e8 un film del 2020 diretto da Mark Tonderai.\nTrama.\nDopo essere sopravvissuto ad un incidente aereo nella regione degli Appalachi un uomo cerca di liberarsi da un macabro rituale causato dalla magia nera di una donna e al tempo stesso cercher\u00e0 di salvare la sua famiglia. \nDistribuzione.\nIl film \u00e8 stato distribuito nelle sale cinematografiche statunitensi a partire dal 30 ottobre 2020."}
{"id": "9311234", "revid": "104458", "url": "https://it.wikipedia.org/wiki?curid=9311234", "title": "Julie Lunde Hansen", "text": "Biografia.\nSciatrice originaria di Oslo, la Hansen debutt\u00f2 in campo internazionale in occasione dei Mondiali juniores di Aleyska 1989; in Coppa del Mondo ottenne il primo piazzamento il 20 gennaio 1990 a Maribor in slalom gigante (10\u00aa) e conquist\u00f2 il primo podio il 14 marzo successivo a Kl\u00f6vsj\u00f6 (2\u00aa) nella medesima specialit\u00e0. Sempre in slalom gigante ai Mondiali di Saalbach-Hinterglemm 1991, sua unica presenza iridata, fu 12\u00aa e il 22 marzo successivo a Waterville Valley conquist\u00f2 l'ultimo podio in Coppa del Mondo (3\u00aa); ai Mondiali juniores di Geilo/Hemsedal 1991 vinse la medaglia d'oro nel supergigante. Prese per l'ultima volta il via in Coppa del Mondo l'8 gennaio 1995 a Haus in slalom gigante, senza completare la prova, e si ritir\u00f2 durante quella stessa stagione 1994-1995: la sua ultima gara fu lo slalom gigante di Coppa Europa disputato il 25 gennaio a Bardonecchia, non completato dalla Hansen. Non prese parte a rassegne olimpiche."}
{"id": "9311241", "revid": "125878983", "url": "https://it.wikipedia.org/wiki?curid=9311241", "title": "Alpine A522", "text": "L'Alpine A522 \u00e8 una vettura da Formula 1 realizzata dalla Alpine F1 Team per gareggiare nel campionato mondiale di Formula 1 2022.\nLivrea.\nLa livrea della A522 riprende solo in parte quella della sua antenata poich\u00e9 per l'arrivo dello sponsor BWT \u00e8 stato introdotto il tradizionale rosa dell'azienda austriaca. La base rimane sostanzialmente la stessa, con l'azzurro che ricopre la parte superiore della vettura per tutta la sua lunghezza e il fondo nero, cos\u00ec come i lati della cellula di sopravvivenza e del muso. Il colore rosa \u00e8 stato implementato in vaste aree sulle pance, sui \"flap\" dell'ala anteriore, sulla parte esterna dell'alettone posteriore (eccetto una banda orizzontale azzurra sulle paratie) e in corrispondenza delle aperture dell\"'airscope\" e delle prese d'aria sui fianchi. In tutte queste zone rosee \u00e8 presente il logo del \"title sponsor\". Lo schema a bande oblique blu-bianco-rosso che caratterizzava l'estremit\u00e0 posteriore del cofano motore della A521 \u00e8 stato rimpicciolito e spostato pi\u00f9 in alto vinico alla pinna; in questa modifica \u00e8 stata inoltre eliminata la \u00abA\u00bb del logo dell'Alpine. Differentemente dalla sua antenata, l'ala anteriore della A522 \u00e8 caratterizzata da un \"main plane\" blu e da \"endplate\" colorati di blu esternamente e di nero internamente.\nPer le prime due gare stagionali, ossia per i Gran Premi del Bahrein e d'Arabia Saudita, per celebrare l'inizio dell'accordo di sponsorizzazione tra Alpine e BWT, la A522 utilizzer\u00e0 una livrea speciale caratterizzata da un pi\u00f9 vasto utilizzo del colore rosa, il quale va quasi completamente a sostituire l'azzurro ordinario, relegato solamente alla parte posteriore del cofano motore. Altri dettagli sono il \"main plane\" che diventa nero e le aperture dell\"'airscope\" e delle prese d'aria sui fianchi che diventano azzurri.\nPresentazione.\nLa vettura \u00e8 stata presentata il 21 febbraio 2022."}
{"id": "9311242", "revid": "1687355", "url": "https://it.wikipedia.org/wiki?curid=9311242", "title": "Abierto Zapopan 2022 - Doppio", "text": "Ellen Perez e Astra Sharma erano le detentrici del titolo dal 2019, ma Sharma ha deciso di non partecipare questa edizione, mentre Perez ha partecipato nel concomitante torneo di Doha.\nIn finale Kaitlyn Christian e Lidzija Marozava hanno sconfitto Wang Xinyu e Zhu Lin con il punteggio di 7-5, 6-3.\nWildcard.\n&lt;ol start=\"2\"&gt;\n&lt;li&gt; Laura Pigossi / Renata Zaraz\u00faa \"(primo turno)\""}
{"id": "9311252", "revid": "125848705", "url": "https://it.wikipedia.org/wiki?curid=9311252", "title": "M\u00e1ria Prokopp", "text": "Carriera.\nDopo aver completato gli studi ginnasiali a Esztergom nel 1957, studia storia dell'arte presso la Facolt\u00e0 di Lettere dell'Universit\u00e0 E\u00f6tv\u00f6s Lor\u00e1nd, laureandosi nel 1962 con una tesi sugli affreschi quattrocenteschi di Esztergom.\nTra il 1962 e il 1968 lavora al Museo B\u00e1lint Balassi e al Museo del Castello di Esztergom. Fino al 1976 \u00e8 ricercatrice presso il Dipartimento di Storia dell'Arte della Facolt\u00e0 di Lettere dell'Universit\u00e0 E\u00f6tv\u00f6s Lor\u00e1nd. Tra il 1977 e il 1993 \u00e8 ricercatrice senior, divenendo professore associato a partire dal 1993, fino al 2001, anno in cui diventa professoressa universitaria della facolt\u00e0. \nDal 1970 effettua regolari soggiorni di studio all'estero. Ha trascorso pi\u00f9 volte in Italia con una borsa di studio M\u00d6B e una borsa di studio Mellon presso il \"Renaissance Research Center\" dell'Universit\u00e0 di Harvard a Firenze, a Villa Tatti. Ha condotto viaggi di studio per studenti in Repubblica Ceca, Polonia e Slovacchia. Innumerevoli le pubblicazioni e le ricerche che l'hanno coinvolta in prima persona. \nL'ambito della sua attivit\u00e0 didattica e di ricerca \u00e8 la storia dell'arte italiana, ungherese e mitteleuropea dal XII Secolo al XV Secolo."}
{"id": "9311259", "revid": "1442080", "url": "https://it.wikipedia.org/wiki?curid=9311259", "title": "Daniel Borges", "text": "Carriera.\nHa esordito nel Brasileir\u00e3o il 21 luglio 2013 disputando con il l'incontro pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 22 febbraio 2022.\""}
{"id": "9311261", "revid": "1687355", "url": "https://it.wikipedia.org/wiki?curid=9311261", "title": "Abierto Zapopan 2022 - Qualificazioni singolare", "text": "Le qualificazioni del singolare dell'Abierto Zapopan 2022 sono un torneo di tennis preliminare per accedere alla fase finale della manifestazione. Le vincitrici dell'ultimo turno sono entrati di diritto nel tabellone principale. In caso di ritiro di una o pi\u00f9 giocatrici aventi diritto a questi sono subentrati i Lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "9311267", "revid": "1687355", "url": "https://it.wikipedia.org/wiki?curid=9311267", "title": "Abierto Zapopan 2022 - Singolare", "text": "Sara Sorribes Tormo era la campionessa in carica, ma \u00e8 stata sconfitta da Marie Bouzkov\u00e1 nei quarti di finale.\nIn finale Sloane Stephens ha sconfitto Marie Bouzkov\u00e1 con il punteggio di 7-5, 1-6, 6-2."}
{"id": "9311276", "revid": "1687355", "url": "https://it.wikipedia.org/wiki?curid=9311276", "title": "Qatar Total Open 2022", "text": "Il Qatar Total Open 2022 \u00e8 un torneo di tennis giocato sul cemento. \u00c8 la 20\u00aa edizione del Qatar Total Open, che fa parte della categoria WTA 1000 nell'ambito del WTA Tour 2022. Si gioca nel Khalifa International Tennis Complex di Doha, in Qatar, dal 21 al 28 febbraio 2022.\nPartecipanti singolare.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nLe seguenti giocatrici sono entrate in tabellone come lucky loser:\nPartecipanti doppio.\nAltre partecipanti.\nLe seguenti coppie di giocatrici hanno ricevuto una wild card per il tabellone principale:\nLe seguenti coppie di giocatrici sono entrate in tabellone con il protected ranking:\nLe seguenti coppie di giocatrici sono entrate in tabellone come alternate:\nCampionesse.\nSingolare.\n Iga \u015awi\u0105tek ha sconfitto in finale Anett Kontaveit con il punteggio di 6-2, 6-0.\nDoppio.\n Coco Gauff / Jessica Pegula hanno sconfitto in finale Veronika Kudermetova / Elise Mertens con il punteggio di 3-6, 7-5, [10-5]."}
{"id": "9311279", "revid": "1005847", "url": "https://it.wikipedia.org/wiki?curid=9311279", "title": "Francesco De Cataldo", "text": ""}
{"id": "9311280", "revid": "125965289", "url": "https://it.wikipedia.org/wiki?curid=9311280", "title": "Haas VF-22", "text": "La Haas VF-22 \u00e8 una monoposto di Formula 1 realizzata dalla Haas per gareggiare nel campionato mondiale di Formula 1 2022.\nLivrea.\nSeppur mantenedo i colori della VF-21, la livrea della VF-22, presentata il 4 febbraio 2022, subisce alcune variazioni rispetto alla sua antenata, rappresentandone una sorta di evoluzione. Il colore predominante e che funge da base rimane il bianco. Sulle pance giganteggia il logo della Haas, colorato di rosso, cos\u00ec come sulla parte superiore dei \"flap\" dell'alettone posteriore, e da esso, su ciascun lato, parte una fascia rossobl\u00f9 che termina sotto la pinna sul cofano motore. Una fascia dagli stessi colori decora anche l'anteriore della vettura, partendo da un lato della cellula di sopravvivenza e terminando nell'altro, passando per i lati del muso e per la sua punta. Il fondo della vettura, il \"main plane\", la punta del muso, la parte interna degli \"endplate\" e la zona interna dell'alettone posteriore \u2014\u00a0fatta eccezione per il \"flap\" del DRS\u00a0\u2014 sono neri. Anche sulla VF-22 i tre \"flap\" superiori dell'ala anteriore sono colorati in modo da rassembrare la bandiera russa.\nA seguito dell'invasione russa dell'Ucraina, la scuderia termina il contratto di sponsorizzazione con il \"title sponsor\" Uralkali, e i riferimenti alla bandiera russa dalla propria vettura e dai canali social vengono rimossi, scendendo in pista nel terzo giorno di test prestagionali a Barcellona con una livrea bianca.\nPresentazione.\nLa vettura \u00e8 stata inizialmente presentata il 4 febbraio 2022 attraverso dei rendering che mostravano la livrea e una vettura base in stato prototipale. Il 21 febbraio 2022 la monoposto percorre alcuni km sul circuito di Barcellona in uno shakdown pre-test."}
{"id": "9311281", "revid": "1687355", "url": "https://it.wikipedia.org/wiki?curid=9311281", "title": "Qatar Total Open 2022 - Doppio", "text": "Nicole Melichar-Martinez e Demi Schuurs erano le detentrici del titolo, ma hanno deciso di partecipare con compagne diverse. Melichar-Martinez ha giocato insieme ad Alexa Guarachi e sono state sconfitte al secondo turno da Kirsten Flipkens e Alison Van Uytvanck, mentre Schuurs ha giocato insieme a Chan Hao-ching e sono state sconfitte al primo turno da Natela Dzalamidze e Tereza Martincov\u00e1.\nIn finale Coco Gauff e Jessica Pegula hanno sconfitto Veronika Kudermetova e Elise Mertens con il punteggio di 3-6, 7-5, [10-5].\nTeste di serie.\nLe prime quattro teste di serie hanno ricevuto un bye per il secondo turno."}
{"id": "9311287", "revid": "125936697", "url": "https://it.wikipedia.org/wiki?curid=9311287", "title": "Qatar Total Open 2022 - Singolare", "text": "Petra Kvitov\u00e1 era la detentrice del titolo, ma si \u00e8 ritirata contro Elise Mertens al secondo turno.\nIn finale Iga \u015awi\u0105tek ha sconfitto Anett Kontaveit con il punteggio di 6-2, 6-0.\nTeste di serie.\nLe prime nove teste di serie hanno ricevuto un bye per il secondo turno."}
{"id": "9311297", "revid": "1687355", "url": "https://it.wikipedia.org/wiki?curid=9311297", "title": "Qatar Total Open 2022 - Qualificazioni singolare", "text": "Le qualificazioni del singolare femminile del Qatar Total Open 2022 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto, a queste sono subentrate le lucky loser, ossia le giocatrici che avevano perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "9311306", "revid": "125844315", "url": "https://it.wikipedia.org/wiki?curid=9311306", "title": "Abatjour", "text": ""}
{"id": "9311314", "revid": "125844438", "url": "https://it.wikipedia.org/wiki?curid=9311314", "title": "Marmota caligata", "text": "La marmotta delle Montagne Rocciose (\"Marmota caligata\" ) \u00e8 un roditore della famiglia degli Sciuridi, endemica delle Montagne Rocciose statunitensi da cui prende il nome.\nIl suo habitat si trova le montagne del nord-ovest del Nord America e vivono vicino ai limiti del bosco, su pendii con erba e piante con cui cibarsi e aree rocciose in cui ripararsi."}
{"id": "9311315", "revid": "125844408", "url": "https://it.wikipedia.org/wiki?curid=9311315", "title": "Eschscholtz", "text": ""}
{"id": "9311317", "revid": "125844589", "url": "https://it.wikipedia.org/wiki?curid=9311317", "title": "Geokichla citrina", "text": "Il tordo dalla testa arancione (\"Geokichla citrina\" ) \u00e8 un uccello passeriforme della famiglia dei Turdidi, originario delle aree boscose del subcontinente indiano e del sud-est asiatico. \nIl tordo dalla testa arancione \u00e8 onnivoro, nutrendosi di insetti, lombrichi e frutta. Nidifica sugli alberi, ma non forma stormi."}
{"id": "9311332", "revid": "439868", "url": "https://it.wikipedia.org/wiki?curid=9311332", "title": "Viellenave", "text": ""}
{"id": "9311333", "revid": "2036780", "url": "https://it.wikipedia.org/wiki?curid=9311333", "title": "Chiesa di Sant'Anna (Chioggia)", "text": ""}
{"id": "9311337", "revid": "439868", "url": "https://it.wikipedia.org/wiki?curid=9311337", "title": "Arthez", "text": ""}
{"id": "9311340", "revid": "439868", "url": "https://it.wikipedia.org/wiki?curid=9311340", "title": "Pr\u00e9chacq", "text": ""}
{"id": "9311348", "revid": "2228524", "url": "https://it.wikipedia.org/wiki?curid=9311348", "title": "Rione Luzzatti", "text": "Il Rione Luzzatti \u00e8 un Rione di Napoli, situato nel quartiere di Poggioreale.\nGeografia fisica.\nSi trova nella zona sud di Poggioreale ai confini con il Centro direzionale, e la zona industriale, lungo la ferrovia che porta verso la stazione di Napoli Centrale.\nStoria.\nNella zona anticamente scorreva il fiume Sebeto, tra il 1924 e il 1925 venne bonificata su proposta del deputato Emanuele Gianturco, il rione prende il nome di Luigi Luzzatti che diede il via alla costruzione delle case popolari."}
{"id": "9311351", "revid": "228587", "url": "https://it.wikipedia.org/wiki?curid=9311351", "title": "Graham Moore", "text": ""}
{"id": "9311353", "revid": "439868", "url": "https://it.wikipedia.org/wiki?curid=9311353", "title": "B\u00e9arn (disambigua)", "text": ""}
{"id": "9311357", "revid": "144796", "url": "https://it.wikipedia.org/wiki?curid=9311357", "title": "Arcipreti del duomo di Milano", "text": "Quello che segue \u00e8 un elenco dei Arcipreti del capitolo del duomo di Milano:"}
{"id": "9311375", "revid": "125876587", "url": "https://it.wikipedia.org/wiki?curid=9311375", "title": "Kocher Bianco", "text": "Il Kocher Bianco \u00e8 un fiume tedesco che nasce sulle Alpi sveve ad Albuch und H\u00e4rtsfeld e dopo un breve percorso si unisce presso Unterkochen al Kocher Nero per formare il fiume Kocher.\nGeografia.\nCorso.\nLe sorgenti del Kocher Bianco si trovano sopra il quartiere Unterkochen di Aalen, in una stretta valle boscosa. Qui il fiume serpeggia nelle muschiose falesie tra le forre delle sue sorgenti. Nel suo corso verso Unterkochen il torrente deposita del tufo. Sul quale devia a causa dei numerosi spiacevoli incidenti di una volta provocati da una fabbrica di polvere da sparo verso i campi da tennis un canale laterale. Poco dopo il canale laterale fluisce nuovamente indietro. Il Kocher Bianco sopraggiunge sul contorno dell'insediamento di Unterkochen e prende nel suo normale corso l'affluente di sinistra \"H\u00e4selbach\"; sullo sperone montuoso dell'angolo ove sfocia si trovano le antiche rovine risalenti all'et\u00e0 del bronzo del Kocherburg.\nSubito dopo il fiume si ramifica nuovamente per qualche centinaio di metri. Qui si trova una fucina risalente al 1522, come una cartiera, gi\u00e0 nota una volta fin da lontano.Sotto il quartiere entra nella pianura del \"Kocher Bianco\", proveniente da Oberkochen, il Kocher Nero, che si unisce al primo in una briglia formando il Kocher. La confluenza \u00e8 stata \"rinaturalizzata\" e spostata di circa 100\u00a0metri verso nordest.\nMentre prima della \"rinaturalizzazione\" il Kocher Bianco scorreva verso ovest, il Kocher Nero scorre oggi per un tratto verso di lui a est.\nIl Kocher Bianco scorre per circa 3,3\u00a0km con un dislivello medio di circa 21\u00a0\u2030 e circa 70 metri di altezza sotto la sua sorgente pi\u00f9 in alto, insieme al Kocher Nero verso il Kocher. Esso ha una portata media di 400\u00a0l/s.\nBacino idrografico.\nIl bacino si estende su una superficie di 8,5\u00a0km\u00b2 circa.\nA nord concorre l'affluente Pflaumbach, al di l\u00e0 dello spartiacque orientale, che \u00e8 un settore dello spartiacque europeo tra Reno e Mare del Nord di qua e Danubio e Mar Nero di l\u00e0.\nAffluenti.\nElenco gerarchico degli affluenti, nell'ordine dalla fonte allo sfocio.\nDifesa ambientale.\nNella zona della sorgente il Kocher Bianco \u00e8 stato sfruttato industrialmente. Attivit\u00e0 della cartiera e rifiniture tessili hanno prima inquinato molto le acque. \nImpianti di depurazione hanno poi ripristinato la qualit\u00e0 delle acque che \u00e8 ora di II classe."}
{"id": "9311377", "revid": "2228524", "url": "https://it.wikipedia.org/wiki?curid=9311377", "title": "Rione della Bussola", "text": "Il Rione della Bussola \u00e8 un Rione di Napoli, situato nel quartiere di San Pietro a Patierno.\nStoria.\nIl Rione della Bussola \u00e8 stato costruito nel 1947 in una zona tra San Pietro a Patierno, Poggioreale, Ponticelli, sorge sulla via della Bussola, dedicata a Carlo Bussola."}
{"id": "9311378", "revid": "2228524", "url": "https://it.wikipedia.org/wiki?curid=9311378", "title": "Rione Lotto Zero", "text": ""}
{"id": "9311384", "revid": "400694", "url": "https://it.wikipedia.org/wiki?curid=9311384", "title": "Portanza (geotecnica)", "text": ""}
{"id": "9311389", "revid": "439868", "url": "https://it.wikipedia.org/wiki?curid=9311389", "title": "Cambo", "text": ""}
{"id": "9311390", "revid": "158310", "url": "https://it.wikipedia.org/wiki?curid=9311390", "title": "Fluoruro di nitronio", "text": ""}
{"id": "9311392", "revid": "439868", "url": "https://it.wikipedia.org/wiki?curid=9311392", "title": "Uzan (disambigua)", "text": ""}
{"id": "9311410", "revid": "199745", "url": "https://it.wikipedia.org/wiki?curid=9311410", "title": "Taraxacum sect. Alpina", "text": "La Taraxacum sect. Alpina \u00e8 una sezione di piante angiosperme dicotiledoni del genere \"Taraxacum\" della famiglia delle Asteraceae.\nEtimologia.\nIl nome scientifico della sezione \u00e8 stato definito dal botanico Gustaf Emanuel Haglund (1900-1955) nella pubblicazione \" Bericht der Schweizerischen Botanischen Gesellschaft. Bulletin de la Soci\u00e9t\u00e9 Botanique Suisse. Basel, Geneva, Zurich\" ( Ber. Schweiz. Bot. Ges. 60: 237. ) del 1950.\nDescrizione.\nHabitus. Le specie di questo gruppo in genere sono piante perenni scapose non molto alte. La forma biologica prevalente \u00e8 emicriptofita rosulata (\"H ros\"), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. La riproduzione delle specie di questo genere pu\u00f2 avvenire normalmente per via sessuale oppure anche in modo apomittico.\nRadici. Le radici sono dei sottili fittoni, ma allungati, indivisi e senza squame. Il fittone \u00e8 perenne e quando aumenta in grossezza la sua lunghezza si espande e si contrae alternativamente. Nella radice \u00e8 presente un lattice amaro.\nFusto. La parte aerea vera e propria del fusto \u00e8 assente: dalla parte apicale del rizoma, posto al livello del suolo, emerge direttamente la rosetta basale e uno o pi\u00f9 peduncoli (fino a 10) cavi e afilli dell'infiorescenza; questi possono essere glabri o villosi (soprattutto nella parte distale). Le piante di questo gruppo sono alte da 5 a 15 cm.\nFoglie. Le foglie sono solamente basali (rosette radicali) con disposizione alterna lungo il caule. Il picciolo \u00e8 breve. La lamina ha una forma oblunga. I margini sono fortemente dentati (i denti sono profondi e spaziati). Gli apici sono acuti. Le facce sono glabre o debolmente villose.\nInfiorescenza. Le infiorescenze sono composte da diversi capolini peduncolati. I capolini sono formati da un involucro a forma da campanulata a oblunga composto da brattee (o squame) disposte in due serie principali in modo embricato, all'interno delle quali un ricettacolo fa da base ai fiori tutti ligulati. Le brattee si dividono in interne ed esterne; queste ultime sono appressate all'involucro, il colore \u00e8 verde scuro-nerastro, non hanno dei margini distinti e sono prive di cornetti apicali. Il ricettacolo \u00e8 piano e butterato (alla fine diventa convesso), \u00e8 inoltre nudo, ossia privo di pagliette a protezione della base dei fiori.\nFiori. I fiori (in genere da 15 a 150), tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Gli acheni sono piccoli e di colore chiaro senza la componente rossa; la forma del corpo, variabile da oblanceoloide a obovoide o fusiforme, \u00e8 appiattita, angolosa (con 4 - 12 coste), con becco e pappo finale; la superficie in genere \u00e8 glabra, mentre nella parte superiore (in prossimit\u00e0 del becco) \u00e8 ricoperta da numerosi tubercoli ed aculei. Il becco \u00e8 lungo quanto il corpo. Il pappo \u00e8 persistente ed \u00e8 formato da numerose (da 50 a 100) setole bianche (peli semplici) disposte su una serie.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Ixeris-Ixeridium-Taraxacum\" clade\". Nel clade \"Ixeris-Ixeridium-Taraxacum\" i primi due generi (\"Ixeris\" e \"Ixeridium\") formano un \"gruppo fratello\", mentre il grande genere \"Taraxacum\" \u00e8 in posizione \"basale\". In posizione intermedia, questo clade include anche il genere \"Askellia\". [La precedente configurazione filogenetica \u00e8 basata sull'analisi di alcune particolari regioni (nrITS) del DNA; analisi su altre regioni (DNA del plastidio) possono dare dei risultati lievemente diversi.]\nI caratteri distintivi per il genere \"Taraxacum\" sono:\nIl genere \"Taraxacum\" \u00e8 composto da numerosi \"stirpi\" o \"aggregati\" (o sezioni tassonomiche) le cui specie differiscono poco una dall'altra. La causa di questa elevata presenza di \"specie collettive\" \u00e8 l'apogamia collegata a processi di poliploidizzazione (spesso sono presenti individui triploidi, tetraploidi, pentaploidi, esaploidi, e oltre). Un altro fattore importante per spiegare le variazioni, oltre alle mutazioni genetiche, \u00e8 l'ibridazione.\nIl successo della diffusione di questo genere (e anche della sua variabilit\u00e0) \u00e8 dato inoltre dal fatto che facilmente le sue specie si adattano ad ogni tipo di habitat (per questo in pi\u00f9 parti sono considerate piante invasive); oltre a questo il \"soffione\", l'organo di supporto per la riproduzione, pu\u00f2 contenere oltre un centinaio di pappi con relativi semi. \nAltre ricerche hanno collegato la maggiore frequenza della comparsa dell'apogamia in gruppi di specie situate in areali fortemente influenzati dall'antropizzazione; viceversa altri gruppi relegati in ambienti naturali pi\u00f9 tranquilli si presentano con minore variabilit\u00e0 e una diploidia pi\u00f9 bassa e costante. Per i motivi sopra esposti questo genere viene pi\u00f9 facilmente descritto attraverso il concetto di \"aggregato\" (o specie collettive o sezioni), piuttosto che attraverso singole specie di difficile definizione. Attualmente (2022) il genere \"Taraxacum\" \u00e8 suddiviso in 50 - 60 sezioni (secondo i vari Autori). In Europa sono presenti 35 sezioni, mentre in Italia sono presenti 16 sezioni (con circa 150 specie).\nQuesto gruppo (estremamente polimorfo a causa di diverse specie agamospecie) si compone di molti taxa (oltre . Questa sezione si distingue soprattutto per la forma delle foglie.\nI caratteri distintivi per le specie di questa sezione sono:\nElenco delle specie.\nLa sezione di questa voce ha circa 40 specie, 30 in ambito euro-mediterraneo, e 14 presenti sul territorio italiano:\nSpecie italiane\nLa tabella seguente mette in evidenza alcuni dati relativi all'habitat, al substrato e alla distribuzione di una specie alpina tipica di questo gruppo..\nSinonimi.\nSono elencati alcuni sinonimi per questa entit\u00e0:"}
{"id": "9311412", "revid": "686936", "url": "https://it.wikipedia.org/wiki?curid=9311412", "title": "Ryan Santoso", "text": "Carriera.\nDopo non essere stato scelto nel Draft NFL 2018, Santoso firm\u00f2 con i Detroit Lions. In seguito gioc\u00f2 con i Montreal Alouettes della Canadian Football League (2019-2020), i Tennessee Titans (2019 e 2021), i New York Giants (2020), i Carolina Panthers (2021) e di nuovo con i Lions (2021). Il 18 dicembre 2021 firm\u00f2 con la squadra di allenamento dei Los Angeles Rams con cui vinse il Super Bowl LVI contro i Cincinnati Bengals da inattivo. "}
{"id": "9311421", "revid": "1718925", "url": "https://it.wikipedia.org/wiki?curid=9311421", "title": "Eileen J. Garrett", "text": "Le sue capacit\u00e0 psichiche furono analizzate e confermate negli anni '30 dal parapsicologo Joseph Rhine, ma diversi studi successivi confutarono questi risultati, attribuendo le sue presunte capacit\u00e0 alla casualit\u00e0. \nBiografia.\nEileen Garrett nacque a Beauparc, piccola localit\u00e0 nella contea di Meath in Irlanda, il 17 marzo 1983. In seguito al suicidio dei suoi genitori, trascorse l'infanzia con una zia, con la quale ebbe un rapporto conflittuale. Sostenne di aver sviluppato capacit\u00e0 psichiche fin dall'adolescenza. Dopo il suo primo matrimonio inizi\u00f2 a sviluppare un disturbo di personalit\u00e0 multipla, e accett\u00f2 questa condizione identificandosi come una medium.\nLo psichiatra e accademico Jan Ehrenwald sostenne che le sue presunte abilit\u00e0 psichiche derivavano, in realt\u00e0, da dissociazioni e allucinazioni, e defin\u00ec la Garrett come megalomane fin dalla sua infanzia. \nLa donna si spos\u00f2 tre volte: il suo primo matrimonio fu con Clive Barry ed ebbero tre figli, tutti morti giovani, e una figlia, Eileen Coly, che in et\u00e0 adulta si interess\u00f2 alla parapsicologia. Durante la prima guerra mondiale si occup\u00f2 di curare soldati feriti. Nel 1931 venne contattata dai ricercatori della societ\u00e0 per la ricerca psichica degli Stati Uniti per eseguire diversi esperimenti in America e in Europa, che durarono fino agli anni '50. La Garrett non era sostenitrice dello spiritualismo e attribuiva le sue presunte capacit\u00e0 all'attivit\u00e0 dei campi magnetici. Rivel\u00f2 a Peter Underwood, noto parapsicologo dell'epoca, che le sue capacit\u00e0 erano frutto del suo subconscio. \nNel 1934 si sottopose volontariamente ad alcuni test proposti dallo psicologo William Brown e dal ricercatore Whately Carington. Questi test dimostrarono che la Garrett soffriva di sdoppiamento di personalit\u00e0 e che non era in possesso di nessuna capacit\u00e0 telepatica. \nNel 1951 fond\u00f2 assieme a Frances P. Bolton la Parapsychology Foundation, organizzazione non profit. Mor\u00ec dopo una lunga malattia in Francia, a Nizza, il 15 settembre 1970.\nTest di chiaroveggenza.\nEileen Garrett prese parte a diversi test di chiaroveggenza, uno dei quali organizzato da Joseph Rhine nel 1933 presso la Duke University. Il test prevedeva l'utilizzo delle carte Zener: ogni carta venne inserita all'interno di una busta, su ogni busta venne disegnato un simbolo e ai partecipanti venne chiesto di indovinare il contenuto di ciascuna busta. Garrett critic\u00f2 questo test, affermando che le carte non erano dotate di \"stimoli energetici\" e che le sue doti da chiaroveggente non potevano funzionare se richieste forzatamente da altre persone.\nNel maggio 1937 il parapsicologo Samuel Soal, assieme ad alcuni suoi colleghi, invitarono Garrett ad altri esperimenti nel laboratorio di psicologia dell'University College di Londra. I risultati di questi esperimenti non evidenziarono alcuna particolare capacit\u00e0 extrasensoriale. Gli psicologi Terence Hines e Leonard Zusne affermarono, in successive ricerche, che gli esperimenti di Rhine sulle carte Zener contenevano numerosi errori e vizi procedurali.\nControversie.\nIl 7 ottobre 1930 alcuni spiritualisti affermarono che Garrett entr\u00f2 in contatto con lo spirito del pilota Herbert Carmichael Irwin, durante una seduta spiritica tenuta con Harry Price al National Laboratory of Psychical Research di Londra, appena due giorni dopo lo schianto del dirigibile R101 di cui Irwin era il comandandante. Tale presunto contatto avvenne mentre la Garrett cercava di comunicare con Arthur Conan Doyle, deceduto in quel periodo. A questa seduta partecip\u00f2 il maggiore Oliver Villiers, amico e collega di Irwin e di altri membri dell'equipaggio del volo. Price non giunse ad alcuna conclusione in merito, limitandosi a dichiarare che \"l'esperimento fu particolarmente interessante e stimolante\".\nIn seguito altri ricercatori, tra cui Melvin Harris, che aveva studiato approfonditamente tutta la documentazione, affermarono che le dichiarazioni di Garrett erano incomplete ed erano state interpretate e trascritte in maniera errata e, pertanto, prive di informazioni utili."}
{"id": "9311425", "revid": "827882", "url": "https://it.wikipedia.org/wiki?curid=9311425", "title": "Federal Art Project", "text": "Il Federal Art Project era un programma del New Deal, perdurato fra il 29 agosto 1935 al 30 giugno 1943, \u00a0mirato a stipendiare i creatori di arti visive negli Stati Uniti d'America reduci dai danni economici causati dalla grande depressione.\nCaratteristiche.\nRicordato per essere stata la pi\u00f9 grande iniziativa artistica del New Deal, il Federal Art Project era uno dei cinque programmi a sostegno degli artisti negli USA (Federal Project Number One) gestiti dalla Works Progress Administration (WPA) di Holger Cahill ed era finanziato ai sensi dell'Emergency Relief Appropriation Act del 1935. Il Federal Art Project ed era atto a supportare i creatori di arti visive statunitensi che, in seguito alla grande crisi economica del 1929, si trovavano in difficolt\u00e0 economiche.\nIl Federal Art Project gestiva oltre cento centri artistici e ricreativi diffusi in tutto il Paese dove 10.000 artigiani e artisti lavoravano, esponevano le loro opere, e istruivano allievi. Il Federal Art Project port\u00f2 alla creazione di 200.000 opere d'arte pubblica. Inoltre, il Federal Art Project si poneva come obiettivo quello di servirsi di un gruppo di ricerca per preservare e studiare il patrimonio artistico e culturale degli USA.\nBench\u00e9 facessero parte del New Deal, il Public Works of Art Project (1933\u201334), la Section of Painting and Sculpture (1934\u201343) e il Treasury Relief Art Project (1935\u201338), che erano gestiti dal Dipartimento del Tesoro degli Stati Uniti, non avevano nulla a che vedere con il Federal Art Project."}
{"id": "9311428", "revid": "125952585", "url": "https://it.wikipedia.org/wiki?curid=9311428", "title": "Protocollo diplomatico", "text": "In politica internazionale un protocollo diplomatico \u00e8 un insieme di regole di galateo, doveri e procedure internazionalmente riconosciuti da seguire durante incontri, vertici di stato e operazioni politiche fra pi\u00f9 stati. Si tratta di un sottotipo di Protocollo cerimoniale, che si applica durante i ricevimenti diplomatici.\nDescrizione.\nPrevede sempre la nomina di un capo di protocollo e segue un preciso ordine di carica fra i partecipanti. La violazione di questo ordine, pu\u00f2 scatenare veri e propri incidenti diplomatici internazionali detti \"incidenti di protocollo\", come \u00e8 successo, per esempio, con il Sofagate."}
{"id": "9311429", "revid": "6923", "url": "https://it.wikipedia.org/wiki?curid=9311429", "title": "Javian Hawkins", "text": "Carriera.\nAtlanta Falcons.\nHawkins firm\u00f2 con gli Atlanta Falcons dopo non essere stato scelto nel Draft NFL 2021. Il 24 agosto fu svincolato.\nTennessee Titans.\nIl 26 agosto 2021 Hawkins firm\u00f2 con i Tennessee Titans. Fu svincolato cinque giorni dopo.\nLos Angeles Rams.\nIl 20 settembre 2021 Hawkins firm\u00f2 con la squadra di allenamento dei Los Angeles Rams. A fine stagione, pur non scendendo in campo, vinse il Super Bowl LVI quando i Rams sconfissero Cincinnati Bengals.\nIl 15 febbraio 2022 Hawkins firm\u00f2 un nuovo contratto con i Rams."}
{"id": "9311430", "revid": "125862192", "url": "https://it.wikipedia.org/wiki?curid=9311430", "title": "David Lewis (attore 1976)", "text": "Biografia.\n\u00c8 noto per aver interpretato Kevin Mitchum nella serie TV \"Hope Island\" e vari personaggi della televisione. \nNel 1998 vinse il Genie Award per il miglior cortometraggio live action.\n\u00c8 anche noto per aver interpretato Denzel Crocker ne \"Un fantafilm - Devi crescere, Timmy Turner!\" e nel 2015 vinse il premio Leo Awards per la miglior interpretazione in una web serie.\nVita privata.\n\u00c8 sposato ed \u00e8 padre di un figlio."}
{"id": "9311433", "revid": "125846585", "url": "https://it.wikipedia.org/wiki?curid=9311433", "title": "Orchestra sinfonica di Melbourne", "text": ""}
{"id": "9311435", "revid": "181699", "url": "https://it.wikipedia.org/wiki?curid=9311435", "title": "Tango della morte", "text": "Tango della morte (in tedesco: \"Todestango\"; e ) \u00e8 il soprannome di un misterioso brano musicale intonato dall'orchestra dei prigionieri del lager di Janowska (Leopoli) durante l'esecuzione degli ebrei russi ivi internati. Secondo la tradizione, poco prima dell'abbandono del lager, gli stessi musicisti furono abbattuti dalle SS uno alla volta, durante l'ultima interpretazione del tango.\nLa vicenda \u00e8 senz'altro autentica nei suoi elementi costitutivi, ma sembra essersi ricomposta in una trama leggendaria, suggestiva ed emblematica delle atrocit\u00e0 del nazismo.\nStoria.\nSebbene l'impiego della musica per vari fini sia documentato in quasi tutti i campi di sterminio nazisti, non tutti potettero permettersi l'istituzione di grandi orchestre: ci\u00f2 in dipendenza non solo della reperibilit\u00e0 di musicisti, strumenti, partiture, ma anche delle condizioni di vita e dell'instabilit\u00e0 degli organici, decimati da esecuzioni e deportazioni. Il lager di Janowska fu forse avvantaggiato dalla sua natura mista: creato nel 1941 come campo di lavoro, fu adibito l'anno seguente a campo di transito, per assommare infine anche una funzione di sterminio, attuata di solito mediante fucilazione.\nOrchestra dei prigionieri di Janowska.\nDal 1942, per iniziativa dei sottotenenti delle SS Gustav Wilhaus (comandante del lager) e Richard Rokita (vicecomandante), il campo dispose di un'orchestra di circa quaranta elementi, musicisti ebrei di Leopoli, in genere professionisti. Due di loro furono certamente di primo piano:\nDi pochi altri si sono tramandati il nome e lo strumento, spesso in modo incompleto:\nFunzione e repertorio.\nNon diversamente da quanto avveniva in altri lager, a Janowska la musica accompagnava gli appelli e segnava i ritmi del lavoro forzato, ma era usata anche in altri frangenti, tra cui le esecuzioni dei prigionieri. Questo sadico impiego affiancava in realt\u00e0 nei campi di concentramento numerosi altri scopi: disciplinare, celebrativo, d'inganno, di puro diletto degli ufficiali.\nSufficientemente attestato \u00e8 che nel repertorio dell'orchestra \u2013 che pure dovette includere vari generi di musica classica e leggera \u2013 fosse presente il tango, ballo popolarissimo nell'anteguerra, le cui melodie erano cantate dagli stessi prigionieri; numerosi tanghi in voga nei lager nazisti sono stati raccolti in almeno due repertori custoditi all'USHMM di Washington (collezioni Kaczerginski e Kulisiewicz). L'uso durante le esecuzioni dei prigionieri di un brano in particolare, \"Plegaria\", del compositore argentino di simpatie fasciste Eduardo Bianco, \u00e8 ben documentato a Janowska, Auschwitz, Majdanek.\nDenuncia dei fatti e origine del mito.\nNella sua forma originaria, la vicenda del \"Tango della morte\" \u00e8 narrata in un'accusa formulata dal procuratore aggiunto Lev Smirnov al processo di Norimberga, come attestato dai verbali del 14 febbraio 1946.\nSmirnov alleg\u00f2 una fotografia acquisita dall'Armata Rossa nel quartier generale della Gestapo a Leopoli. Essa proviene da un dossier della \u010crezvy\u010dajnaja Gosudarstvennaja Komissija (\u010cGK), la commissione straordinaria sovietica per le indagini sui crimini di guerra nazisti, dov'\u00e8 descritta come segue.\nA sua volta, il dossier della commissione trae origine dalle indagini di Sergej Kuzmin, che riferisce di aver appreso della vicenda nell'estate 1944, senza aver potuto ricostruire le note del tango a causa del dolore dei testimoni, ex prigionieri, incapaci di richiamare alla memoria un simile atroce ricordo.\nLa versione fu accreditata, a quanto pare, da testimoni in un processo davanti al tribunale militare di Krasnodar nel 1965. Il generalmaggiore Tokarev, che anni dopo scrisse una memoria su tale processo, riporta che fu lo stesso comandante Wilhaus a informare Shtriks di aver incaricato un altro docente, anch'egli internato, della composizione del tango. Tokarev non conferma per\u00f2 che il titolo \"Tango della morte\" fosse prestabilito, lasciando intendere che si tratt\u00f2 del soprannome attribuito al brano dai prigionieri stessi.\nSulle memorie del processo di Krasnodar pare essersi costruito l'epilogo della vicenda, con gli orchestrali uccisi a colpi di pistola, uno alla volta, mentre eseguono il brano, \u00abnello spirito della mistica wagneriana e a imitazione della haydniana \"Sinfonia degli addii\"\u00bb. Questa variante si basa sulla testimonianza della superstite Anna Pojtser, che avrebbe assistito alla scena dalla finestra della cucina militare.\nAspetti critici.\nIdentificazione del brano.\nLa narrazione sul \"Tango della morte\" non ha mai consentito una chiara identificazione del brano. Alla versione tradizionale, in cui esso viene composto dagli stessi prigionieri per ordine delle SS, si contrappongono altre due varianti nelle quali il tango \u00e8 un pezzo gi\u00e0 celebre, dal testo modificato o solo strumentale.\nAleksander Kulisiewicz, curatore della collezione omonima custodita all'USHMM, raccolse in tal senso una testimonianza della superstite Anna Muzyczka, trascrivendo il testo in tedesco di una canzone che identific\u00f2 con \"Plegaria\". Al testo dattiloscritto, allegato alla collezione, fu aggiunto a matita il titolo grammaticalmente errato \"Das Todestango\". Alcuni ritengono che la musica di \"Plegaria\" fosse stata riarrangiata da Yakub Mund.\nAltra versione, sorta dalla sceneggiatura di Igor Mali\u0161evskij per il documentario \"Eight Bars of Forgotten Music\" di Arnaldo Fern\u00e1ndez (1982) e basata sulla testimonianza del superstite Zygmund Leiner, giunge invece alla conclusione che il brano era il malinconico tango \"To ostatnia niedziela\" dell'ebreo polacco Jerzy Petersburski, eseguito senza parole. La tesi \u00e8 avallata dal documentario \"The Last Klezmer: Leopold Kozlowski, His Life and Music\" di Yale Strom (1994) e dal romanziere ucraino Jurij Vinni\u010duk.\nIdentificazione del direttore.\nNessuna certezza esiste inoltre su chi dirigesse l'orchestra nell'interpretazione del \"Tango della morte\".\nNella sua accusa, il colonnello Smirnov sostiene che tale ruolo fu ricoperto dagli eminenti Mund e Shtriks, lasciando aperta la questione su quale dei due sia identificabile nella fotografia allegata agli atti. Le varie fonti si alternano nel ritenere che l'orchestra fu diretta dall'uno o dall'altro, mentre un anziano musicista di Leopoli, intervistato in \"Eight Bars of Forgotten Music\", riconosce senza esitazioni Yakub Mund nella celebre immagine.\nMa non \u00e8 escluso che l'orchestra fosse diretta da un uomo delle SS, come riportato in didascalia sotto il disegno di un sopravvissuto di Janowska; e potrebbe addirittura trattarsi del sottotenente Rokita, che sarebbe stato un musicista \u2013 si parla alternativamente di un violinista o di un direttore d'orchestra jazz \u2013 e che secondo Wiesenthal era solito dirigere concerti classici per le SS.\nMorte degli orchestrali.\nLe modalit\u00e0 dell'uccisione degli orchestrali sono testimoniate dalla sola Anna Pojtser nel processo di Krasnodar, secondo quanto riferito da Tokarev. La donna avrebbe fornito del fatto, al quale avrebbe assistito dalla finestra delle cucine, un ampio resoconto arricchito di dettagli sul contegno dei musicisti: questi, spogliati uno alla volta e colpiti a morte dalle SS, non mostravano timore e, allo spegnersi della stessa musica, tentavano di suonare pi\u00f9 forte. La vicenda giunge al culmine nel gesto eroico del direttore (Shtriks) che, ultimo a cadere, sollevando l'arco del violino davanti ai carnefici, avrebbe intonato una canzone come atto estremo di resistenza. Lo stesso resoconto \u00e8 riportato da Kuzmin, ma con varie differenze e dettagli sull'atteggiamento sardonico delle SS.\nVi sono ragioni per dubitare, anche se non si pu\u00f2 escludere, che la testimonianza sia realmente avvenuta al processo, nella cui documentazione non figura. \u00c8 certo invece che fu resa in un interrogatorio tenuto vent'anni prima, il 12 settembre 1944. Resta comunque il sospetto che tale testimonianza, gi\u00e0 in s\u00e9 viziata forse dall'immaginazione della testimone, sia stata ulteriormente inquinata da un intento propagandistico e alterata dagli autori dei report i quali, non presenti al processo, ne riferivano sulla base delle risultanze dell'interrogatorio e di quelle processuali assemblate tra loro dal KGB.\nLe mappe e le riprese aeree del campo di Janowska escludono che dalla finestra delle cucine fosse possibile osservare la scena nell\"'Appellplatz\".\nFondamento storico e mitizzazione.\nAl pari di quasi tutti i campi di sterminio nazisti, Janowska si dot\u00f2 di un'orchestra che nel proprio repertorio annover\u00f2 senz'altro il tango, e questo genere di musica ha certamente accompagnato le esecuzioni dei prigionieri. Non esiste per\u00f2 prova concreta che una particolare composizione sia stata commissionata ai musicisti ebrei, n\u00e9 che un determinato brano gi\u00e0 noto abbia incarnato il ruolo del \"Tango della morte\". Si sostiene piuttosto che questo nomignolo abbia investito una o pi\u00f9 composizioni usate per l'occasione o, forse, qualunque tipo di musica eseguita in simili frangenti, a Leopoli o altrove.\nL'esecuzione sommaria degli orchestrali avvenne, ma difficilmente con le modalit\u00e0 epiche descritte dalla narrazione tradizionale, ed ebbe luogo piuttosto in un ampio fossato esterno al lager. In questo senso depongono sia l'accusa al processo di Norimberga (che non fa menzione dell'interpretazione di un brano), sia un servizio della \"Jewish Telegraph Agency\" sull'udienza (17 febbraio 1946), sia infine il fatto che le esecuzioni nell\"'Appellplatz\" erano state vietate a Janowska gi\u00e0 il 1\u00ba luglio 1943, al subentrare di Friedrich Warzok a Wilhaus nel ruolo di comandante del campo.\nAnche e soprattutto riguardo al culmine della vicenda, la morte eroica dei musicisti, la ricostruzione tradizionale parrebbe frutto di falsa memoria e del riadattamento spontaneo dei dettagli di un episodio traumatico. La leggenda si innesta per\u00f2 su fatti reali (l'uso nazista, non esclusivo del lager di Janowska, di trucidare i prigionieri con l'accompagnamento di un'orchestra), che furono mitizzati forse dalla propaganda sovietica, o pi\u00f9 ancora da una spontanea tensione a rendere gli eventi oggetto di testimonianza emblematici, densi di significato. Secondo Willem de Haan:"}
{"id": "9311438", "revid": "712828", "url": "https://it.wikipedia.org/wiki?curid=9311438", "title": "Epistulae (Plinio il Giovane)", "text": ""}
{"id": "9311445", "revid": "486946", "url": "https://it.wikipedia.org/wiki?curid=9311445", "title": "Ann Prentiss", "text": "Biografia.\nFiglia di Paulene Gardner e Thomas J. Ragusa, professore universitario di scienze sociali di origini siciliane, e sorella minore di Paula Prentiss, anch'essa attrice, ha recitato in una trentina di film e serie televisive tra il 1962 e il 1988. Il suo ruolo pi\u00f9 conosciuto fu quello del sergente di polizia Candy Kane, la fidanzata di Capitan Nice (chimico e supereroe timido impersonato da William Daniels) nella serie televisiva omonima creata da Buck Henry e andata in onda nel 1967 sulla NBC. Altre serie televisive nelle quali prese parte come guest star furono \"Vita da strega\", \"Get Smart - Un detective tutto da ridere\", \"Gli eroi di Hogan\" e \"Baretta\". Nel 1971 fu la protagonista, accanto a Kenneth Mars e Scott C. Kolden, nell'episodio pilota di una sitcom della CBS che non fu realizzata, \"Me and Joe\".\nAl cinema partecip\u00f2 ai film \"Tutti i mercoled\u00ec\", \"Il cocktail del diavolo\", \"Un provinciale a New York\" e \"California Poker\" dove fu protagonista accanto a George Segal ed Elliott Gould. L'ultimo suo lavoro fu nella commedia \"Ho sposato un'aliena\", con Kim Basinger e Dan Aykroyd, dove prest\u00f2 la voce al personaggio di un'entit\u00e0 aliena nascosta in una borsa, che curiosamente, nella versione italiana, \u00e8 doppiato da un attore, Gianfranco Bellini.\nNel 1996 Ann Prentiss venne condannata da un tribunale della California per aver aggredito suo padre e per una minaccia successiva contro i membri della sua famiglia. Il procuratore distrettuale afferm\u00f2 che l'attrice, mentre era incarcerata con l'accusa di aggressione, aveva tentato di ingaggiare un altro detenuto per uccidere tre persone (suo padre, il marito della sorella Richard Benjamin e il nipote Ross Benjamin). Il 23 luglio 1997 il tribunale la condann\u00f2 a 19 anni di reclusione.\nMor\u00ec in carcere, dopo aver scontato dodici anni della condanna, nel gennaio del 2010, all'et\u00e0 di 70 anni. La salma fu traslata a Los Angeles, ma il luogo di sepoltura non venne reso noto."}
{"id": "9311447", "revid": "400694", "url": "https://it.wikipedia.org/wiki?curid=9311447", "title": "Amanda Grayson", "text": "Amanda Stemple Grayson \u00e8 un personaggio immaginario dell'universo fantascientifico di \"Star Trek\". \u00c8 la madre umana di Spock e moglie di Sarek. Il personaggio appare in tre serie e tre film del \"franchise\", dove viene interpetata dalle attrici Jane Wyatt, Cynthia Blaise, Winona Ryder e Mia Kirshner, nonch\u00e9 doppiato originalmente da Majel Barrett. Appare inoltre in numerosi romanzi del \"franchise\".\nNonostante nella serie classica appaia in un solo episodio, il personaggio di Amanda Grayson ha avuto un'enorme impatto nell'universo di \"Star Trek\". \u00c8 considerato un personaggio di carattere, \"tosta\" e al contempo amorevole e compassionevole.\nProduzione.\nIl personaggio di Amanda Grayson \u00e8 stato creato dalla sceneggiatrice D.C. Fontana, una delle pi\u00f9 importanti autrici e responsabile della creazione di molte delle fondamenta del canone di \"Star Trek\", per l'episodio della seconda stagione della serie classica, \"Viaggio a Babel\" (\"Journey to Babel\"). D.C. Fontana ha affermato di aver scelto il nome Amanda perch\u00e9 uno dei suoi significati \u00e8 \"degno di essere amata\", definizione che ne descrive perfettamente il carattere. D.C. Fontana torna in seguito sul personaggio scrivendo anche l'episodio della prima stagione della serie animata, \"Viaggio a ritroso nel tempo\" (\"Yesteryear\"), dove Amanda Grayson si oppone allo stoicismo di Sarek, che vorrebbe Spock non cedesse al suo lato umano.\nLa scelta di Jane Wyatt per interpretare la madre di Spock da parte della produzione \u00e8 stata in parte dovuta al fatto che l'attrice fosse gi\u00e0 stata la protagonista della serie televisiva \"Pap\u00e0 ha ragione\" (\"Father Knows Best\"), in cui interpretava l'amorevole madre protagonista Margaret Anderson, moglie di Jim Anderson (Robert Young). La stessa Wyatt ha riconosciuto come il personaggio abbia avuto un forte e duraturo impatto nella sua carriera e di come, anche dopo anni, continuasse a ricevesse posta da parte dei fan per \"Pap\u00e0 ha ragione\", per il film \"Orizzonte perduto\" del 1937 e per \"Star Trek\", riferendo di come molti fan quando la incontravano le si rivolgevano chiamandola \"Amanda\".\nNella serie televisiva \"\", dove Amanda Grayson appare nelle prime due stagioni, il personaggio \u00e8 stato fortemente voluto dal produttore Bryan Fuller, che l'ha sempre ritenuta molto affascinante e ha affermato: \"Adoro quel personaggio. Ho adorato il ritratto fattone da Winona Ryder [nel film del 2009] ed \u00e8 un personaggio fantastico. Sarebbe divertente in qualche iterazione di questa serie incorporare lei e la sua storia. Non \u00e8 una parte centrale dello \"show\", ma adoriamo quel personaggio\".\nStoria del personaggio.\n\"Timeline\" classica.\nNata sulla Terra nel 2210, Amanda Grayson \u00e8 un'insegnante umana che l'ambasciatore Vulcaniano Sarek ha sposato per una questione di logica e per meglio saldare relazioni diplomatiche con la Terra, portandola a vivere con s\u00e8 su Vulcano, dove ha dato alla luce Spock nel 2230, che \u00e8 cos\u00ec per met\u00e0 umano e per met\u00e0 vulcaniano. \u00c8 un personaggio enigmatico e distaccato, che nell'episodio \"Viaggio a Babel\" si presenta mite e, almeno apparentemente, non si lascia coinvolgere dall'attrito tra il figlio Spock e il marito Sarek, tradendo tuttavia la tempesta di emozioni interiore.\nNel romanzo non canonico del 1984 \"The Vulcan Academy Murders\" di Jean Lorrah, dove Amanda \u00e8 in cura per una malattia spaziale, viene rivelato che lei e Sarek si sono conosciuti grazie al fatto che Amanda fosse una traduttrice per conto della Federazione dei Pianeti Uniti, il che ne rivela la natura curiosa nei confronti delle altre specie.\nNe \"L'ultima frontiera\", ambientato nel 2285, Amanda Grayson appare come personaggio di sfondo che serve a ricordare la natura di Spock, divisa tra umana e vulcaniana e per questo in perenne conflitto. Amanda aiuta il figlio a venire rieducato dopo il \"Fal-tor-pan\", in cui T'Pol ha riunito il Katra di Spock al suo corpo, programmando il computer in modo che Spock possa affrontare anche il suo lato umano, ponendogli domande quali \"Come ti senti?\".\nNella \"timeline\" classica di \"Star Trek\", Amanda Grayson muore in una data imprecisata tra gli eventi de \"L'ultima frontiera\" e quelli dell'episodio della della serie televisiva ', '. In questo episodio, nel quale Sarek compie un'ultima missione diplomatica prima della pensione, portando con se la sua seconda moglie, anche lei terrestre, Perrin. Qui, colpito da una malattia Vulcaniana dovuta alla vecchiaia e simile all'Alzheimer, Sarek si fonde mentalmente con Picard, permettendoci di scoprire che ha il rimpianto di non aver mai detto ad Amanda quanto l'amasse.\nIn ' Michael Burnham afferma che nei suoi confronti Amanda prova affetto e rispetto e la serie ci rivela come lei fosse amorevole nei confronti dei figli, che sosteneva.&lt; Nell'episodio della ' (\"Context is for Kings\"), vediamo Amanda leggere a Spock e Michael il libro \"Alice nel paese delle Meraviglie\", quando Micheal va a vivere da loro dopo la perdita dei genitori, mettendone in luce le caratteristiche di madre amorevole. Nell'episodio della \"\" (\"Light and Shadows\"), Amanda Grayson si scontra con Sarek e con Michael Burnham al fine di proteggere il piccolo Spock, perch\u00e9 prova un senso di colpa nell'aver dato al figlio una natura mista, met\u00e0 umana e met\u00e0 Vulcaniana, causando in lui un conflitto interiore. In questa stagione di \"Discovery\", inoltre, Amanda opera attivamente per aiutare a ritrovare il figlio scomparso, spingendosi anche al furto di documenti pur di giungere al fine che si pone.\n\"Timeline\" alternative.\nNella realt\u00e0 alternativa della \"Kelvin Timeline\" del film \"Star Trek\" del 2009, dove il personaggio viene interpretato dall'attrice Winona Ryder, Amanda Grayson non viene sviluppato e appare solamente a dimostrare l'amore che prova per suo figlio, morendo nella distruzione del pianeta Vulcano da parte di Nero, il quale crea una singolarit\u00e0 quantica con la Materia Rossa che fa implodere il pianeta. In seguito, confortando il figlio Spock, diviso tra la sua natura umana e quella vulcaniana e profondamente colpito dalla morte della madre, Sarek gli riveler\u00e0 di aver sposato Amanda per amore, ammissione che non ha mai concesso nella linea temporale normale. Nel film Amanda esprime la propria solidariet\u00e0 con il figlio Spock, al quale confida che sar\u00e0 sempre orgogliosa di lui, qualunque percorso egli decida di intraprendere, dopo essere stato rifiutato dall'Accademia delle Scienze Vulcaniana, considerandolo uno \"svantaggiato\", perch\u00e9 per met\u00e0 umano, suggerendo cos\u00ec che Amanda sia vittima di razzismo e di sessismo da parte dei Vulcaniani.\nIn un'altra realt\u00e0 alternativa, creata accidentalmente da una squadra di rilevamento temporale che utilizza il Guardiano dell'Eternit\u00e0 nel 2269, Amanda si separa da Sarek tornando sulla Terra, successivamente alla morte di Spock nel 2237, e muore nello schianto della sua navetta. Successivamente lo Spock adulto di un futuro alternativo altera la linea temporale per evitare la propria morte da bambino, cancellando cos\u00ec anche la linea temporale che porta alla morte della madre Amanda.\nRelazioni.\nAmanda Grayson \u00e8 la moglie umana del Vulcaniano Sarek, quindi madre naturale di Spock e madre adottiva di Sybok e di Michael Burnham. \u00c8 inoltre nuora di Skon, il padre di Sarek, e di Solakr, il nonno di quest'ultimo, nonch\u00e9 cugina acquisita di Selek (personaggio che appare nel medesimo episodio \"Viaggio a ritroso nel tempo\" di \"TAS\" in cui appaiono Amanda e Sarek).\nNel film \"L'ultima frontiera\" si afferma inoltre che Amanda Grayson, e quindi implicitamente lo stesso Spock, \u00e8 inoltre una discendente dello scrittore Arthur Conan Doyle, avendo quindi antenati londinesi e di conseguenza britannici. Tuttavia il regista del film, Nicholas Meyer, ha suggerito che \u00e8 pi\u00f9 divertente pensare che Amanda Grayson sia invece letteralmente discendente dei personaggi di Conan Doyle, pi\u00f9 che non dello scrittore stesso, Sherlock Holmes e Irene Adler, vedendo in questo anche una connessione tra i due personaggi femminili: nel racconto \"Uno scandalo in Boemia\" la Adler \u00e8 l'unica in grado di resistere a Sherlock Holmes, cos\u00ec come Amanda \u00e8 l'unica in grado di resistere a Sarek.\nInterpreti.\nAmanda Grayson appare per la prima volta nell'episodio della seconda stagione della serie televisiva \"Star Trek\", \"Viaggio a Babel\" (\"Journey to Babel\", 1967), in cui viene interpretata dall'attrice statunitense Jane Wyatt.\nNell'edizione italiana della serie viene doppiata da Teresita Fabris. La Wyatt ritorna in seguito a interpretare il personaggio nel film \"Rotta verso la Terra\" (\"Star Trek IV: The Voyage Home\", 1986), dove viene doppiata in italiano da Maria Pia Di Meo.\nNell'edizione originale del secondo episodio della prima stagione della serie animata del 1973, \"Viaggio a ritroso nel tempo\" (\"Yesteryear\"), il personaggio di Amanda Grayson viene doppiato da Majel Barrett, moglie del creatore del \"franchise\" Gene Roddenberry, nonch\u00e9 gi\u00e0 interprete del Numero Uno e dell'infermiera Christine Chapel, oltre che in seguito interprete di Lwaxana Troi e voce del computer delle serie televisive ambientate nel XXIV secolo.\nIn alcuni \"flashback\" presenti nel film \"Star Trek V - L'ultima frontiera\" (\"Star Trek V: The Final Frontier\", 1989), una giovane Amanda Grayson viene interpretata dall'attrice statunitense Cynthia Blaise.\nNella \"Kelvin Timeline\" del film \"Star Trek\" (2009), il personaggio viene interpretato dall'attrice statunitense Winona Ryder e doppiato in italiano da Stella Musy.\nInfine, nelle prime due stagioni della serie televisiva \"\", il personaggio di Amanda Grayson viene impersonato dall'attrice canadese Mia Kirshner."}
{"id": "9311448", "revid": "827882", "url": "https://it.wikipedia.org/wiki?curid=9311448", "title": "Das Deutsche M\u00e4del", "text": "Das Deutsche M\u00e4del (in tedesco: \"la ragazza tedesca\") era un mensile tedesco di propaganda nazista. \"Das Deutsche M\u00e4del\" era rivolto alle ragazze e, in modo particolare, ai membri della \"Bund Deutscher M\u00e4del\" (BDM), di cui era anche l'organo ufficiale. \"Das Deutsche M\u00e4del\" oper\u00f2 fra il 1933 e il 1942.\nCaratteristiche.\n\"Das deutsche M\u00e4del\" era un giornale femminile rivolto alle ragazze e, similmente a quanto faceva \"Der Pimpf\", che era per\u00f2 destinato alla Giovent\u00f9 hitleriana, lodava la figura della donna sportiva e tenace. Proprio per questo motivo, \"Das deutsche M\u00e4del\" esortava le ragazze a fare escursioni, curare i feriti di guerra, lavorare duramente nelle fabbriche, offriva consigli sul tema dell'istruzione e per affrontare la maternit\u00e0. \"Das deutsche M\u00e4del\" si distingueva pertanto dall'altra importante rivista tedesca dell'epoca: \"NS-Frauen-Warte\", che elogiava la figura della donna madre e casalinga. Nelle illustrazioni di \"Das deutsche M\u00e4del\" comparivano mediche, poetesse, atlete e pilote famose.\nIn un articolo uscito su \"Das Deutsche M\u00e4del\", compare un discorso di Jutta R\u00fcdiger in cui lei spiega come divenne capo della BDM; in un altro, vengono riportati i doveri che le donne devono compiere nel nome della Germania; in un altro trafiletto, viene spiegato come la BDM fosse riuscita a compiere la promessa di un padre deceduto rivolta a suo figlio."}
{"id": "9311458", "revid": "6923", "url": "https://it.wikipedia.org/wiki?curid=9311458", "title": "J.J. Koski", "text": "Carriera.\nLos Angeles Rams.\nKoski firm\u00f2 con i Los Angeles Rams dopo non essere stato scelto nel Draft NFL 2020. Fu svincolato il 4 settembre 2020, rifirmando con la squadra di allenamento il giorno successivo. Dopo non essere mai sceso in campo nella sua prima stagione, nel 2021 disput\u00f2 5 partite, guadagnando 109 yard su ritorno. Il 13 febbraio 2022 vinse da inattivo il Super Bowl LVI quando i Rams batterono i Cincinnati Bengals."}
{"id": "9311466", "revid": "69794", "url": "https://it.wikipedia.org/wiki?curid=9311466", "title": "Hippolyte Pissard", "text": "Biografia.\nAvvocato, fu Deputato del Regno di Sardegna in tre legislature, fino al Plebiscito di Nizza del 1860 con cui venne sancita la cessione di Nizza e della Savoia al Secondo Impero francese.\nA seguire, fu Deputato del Corps l\u00e9gislatif per altrettante legislature, dal 1860 al 1870."}
{"id": "9311472", "revid": "827882", "url": "https://it.wikipedia.org/wiki?curid=9311472", "title": "Casa delle corporazioni", "text": "Una casa delle corporazioni \u00e8 un municipio o un edificio in cui le gilde e le corporazioni tenevano i loro raduni.\nStoria.\nBench\u00e9 esistano alcuni antecedenti, fra cui la sede a Ostia del \"corpus naviculariorum\", che era uno dei tanti \"collegium\" di epoca romana, le prime vere case delle corporazioni mercantili apparvero durante il medioevo in concomitanza con la nascita delle gilde. Fra le pi\u00f9 vecchie case delle corporazioni si possono menzionare due edifici di Londra, ovvero la Guilda Teutonicorum, fondata nel 1157 e situata fra Cosin Lane e Thames Street, e la Guildhall, fondata intorno al 1120, e ancora oggi presente. Secondo altri, la pi\u00f9 antica gilda dell'Inghilterra sarebbe invece la Guildhall of St George di King's Lynn.\nLe case delle corporazioni medievali erano utilizzate nel corso dei raduni della gilda, fungevano da magazzini, ed erano il luogo in cui si tenevano delle celebrazioni. Questi edifici venivano anche usati dai non membri delle gilde in occasione di eventi pubblici."}
{"id": "9311473", "revid": "1442080", "url": "https://it.wikipedia.org/wiki?curid=9311473", "title": "Luisa De Cola", "text": ", professore all\u2019Universit\u00e0 degli Studi di Milano e direttore dell\u2019unit\u00e0 \u201cMaterials for Health\u201d all\u2019Istituto di ricerche farmacologiche \"Mario Negri\" di Milano.\nBiografia.\nSi \u00e8 laureata con lode in Chimica all'Universit\u00e0 degli Studi di Messina nel 1983. Dopo un periodo di post-dottorato alla Virginia Commonwealth University di Richmond (Virginia) \u00e8 stata ricercatrice all'Instituto F.R.A.E del CNR di Bologna (1986-1990) e quindi all'Universit\u00e0 di Bologna fino al 1998, quando viene nominata professore all'Universit\u00e0 di Amsterdam (cattedra di materiali fotonici molecolari). Nel 2004 \u00e8 diventata Professore di Fisica e Chimica all'Universit\u00e0 di M\u00fcnster (cattedra di nanoelettronica e nanofotonica). Nel 2012 si \u00e8 trasferita all'Universit\u00e0 di Strasburgo (cattedra di chimica supramolecolare e bio-materiali). Dal 2020 \u00e8 Professore all\u2019Universit\u00e0 degli Studi di Milano e direttore dell\u2019unit\u00e0 \u201cMaterials for Health\u201d all\u2019Istituto di ricerche farmacologiche \"Mario Negri\" di Milano. Continua inoltre a collaborare con il Karlsruher Institut f\u00fcr Technologie (KIT).\nRicerche.\nI campi principali di indagine di Luisa De Cola riguardano: chimica e fotochimica supramolecolare, elettroluminescenza ed elettrochemiluminescenza, complessi metallici per diagnostica, nanomateriali per applicazioni biomediche e sistemi luminescenti.\nRiconoscimenti.\nTra i principali riconoscimenti ricevuti:"}
{"id": "9311484", "revid": "1577172", "url": "https://it.wikipedia.org/wiki?curid=9311484", "title": "Cimitero cattolico di Pangalt\u0131", "text": "Il cimitero cattolico di Pangalt\u0131 \u00e8 il principale cimitero cattolico di Istanbul, in Turchia. Sorge nel quartiere di Ferik\u00f6y, nel distretto di \u015ei\u015fli.\nStoria.\nLe origini del cimitero risalgono al 1853, quando il governo ottomano dichiar\u00f2 non pi\u00f9 idoneo ad ospitare sepolture il cimitero dei Franchi di Pera. Le autorit\u00e0 ottomane concessero cos\u00ec ai cattolici ed ai protestanti una nuova area cimiteriale presso l'Accademia Imperiale di Guerra a Pangalt\u0131. Questa iniziativa mirava a liberare il terreno per lo sviluppo urbano nella zona di Piazza Taksim. Quattro anni dopo per\u00f2, lo spazio assegnato era gi\u00e0 insufficiente per tumulare i defunti di entrambe le comunit\u00e0. Cos\u00ec il sultano Abd\u00fclmecid I deliber\u00f2 una seconda concessione nel 1857. \nA partire dalla met\u00e0 del XIX secolo, l'area di Istanbul che si estendeva tra Taksim a \u015ei\u015fli fu interessata da un'intensa urbanizzazione. Per ampliare le la strada tra Taksim e Pangalt\u0131 il cimitero cristiano, noto come \"Grand Champs des Morts\", venne smantellato e trasferito nel 1863 ed il 1864 a Ferik\u00f6y. In questa nuova sistemazione ai cattolici ed ai protestanti vennero riservati due aree distinte e separate da una strada.\nIl luogo di sepoltura \u00e8 separato da sei piazze e vicoli con nomi di santi, che si estendono da est a ovest. I mausolei ornati delle grandi famiglie levantine si trovano nel settore occidentale. Nel cimitero si trovano anche in onore dei soldati francesi e sardi morti durante la guerra di Crimea."}
{"id": "9311487", "revid": "125847183", "url": "https://it.wikipedia.org/wiki?curid=9311487", "title": "Turn On the Night", "text": "Turn On the Night \u00e8 una brano del gruppo rock Kiss, incluso nell'album \"Crazy Nights\" del 1987 e pubblicato come singolo il 27 febbraio dell'anno successivo (assieme al brano \"Hell or High Water\" pubblicato come lato B)."}
{"id": "9311488", "revid": "125847152", "url": "https://it.wikipedia.org/wiki?curid=9311488", "title": "Orchestre Philharmonique de Strasbourg", "text": ""}
{"id": "9311492", "revid": "2056951", "url": "https://it.wikipedia.org/wiki?curid=9311492", "title": "Sofagate", "text": "Con il termine Sofagate s'identifica un incidente diplomatico (pi\u00f9 precisamente un incidente di protocollo) avvenuto nel 2021 ad Ankara ai danni del presidente della commissione europea Ursula von der Leyen, durante un vertice fra Unione Europea e Turchia.\nContesto.\nL'incidente prende il nome dal sof\u00e0 sul quale il presidente della Commissione Europea ha dovuto sedersi, in quanto donna, anzich\u00e9 la sedia che secondo il protocollo, in base alla sua carica, le spettava di diritto. \nReazioni internazionali.\nIl gesto, voluto dal presidente della Turchia Recep Tayyip Erdo\u011fan \u00e8 stato visto come un'umiliazione e una discriminazione di genere da parte dei paesi occidentali e ha scatenato diverse reazioni fra cui quella molto dura del presidente del consiglio italiano Mario Draghi. L'Unione Europea ha auspicato che tale gesto non capiti pi\u00f9, proponendo un modus vivendi."}
{"id": "9311494", "revid": "125847277", "url": "https://it.wikipedia.org/wiki?curid=9311494", "title": "Giorgio Usai", "text": "Biografia.\nInizia l'attivit\u00e0 musicale entrando nel gruppo beat genovese dei Plep, dal nome dei componenti Paolo Martinelli, Luciano Biasato, Enrico Casagni e Paolo Siani, che con il suo ingresso cambiano il nome in J. Plep; con il cambio di casa discografica e il passaggio alla Ariston, il nome del gruppo diventa Nuova Idea.\nCon il gruppo nasce anche una collaborazione con Gian Piero Reverberi e la pubblicazione di alcuni album e singoli con altre denominazioni (The Underground Set, The Psycheground Group).\nDopo lo scioglimento dei Nuova Idea, collabora con Gianni Belleno per l'album \"Twist and Shout with Satisfaction\", pubblicato da Belleno con lo pseudonimo \"Johnny dei Tritons\"; sempre con Belleno, Ricky Belloni e Giorgio D'Adamo partecipa nel 1975 e nel 1976 come tastierista e corista al primo tour di Fabrizio De Andr\u00e9.\nNel 1978 entra nei New Trolls, partecipando agli album \"Aldebaran\" (1978, con il grande successo \"Quella carezza della sera\") e \"New Trolls\" (1979).\nSi dedica poi alla carriera solista pubblicando due 45 giri, \"Vorrei un'ora/Il tempo \u00e8 andato gi\u00e0\" (1981) e \"Oltre l'Arizona/Sogno\"' (1982).\nRitorna nei New Trolls nel 1989 per il tour con Anna Oxa da cui viene ricavato l'album \"Oxa live con i New Trolls\", e realizza l'album \"Quelli come noi\", partecipando con il brano omonimo al Festival di Sanremo 1992; entra poi ne Il Mito New Trolls, formazione in cui continua l'attivit\u00e0."}
{"id": "9311495", "revid": "6923", "url": "https://it.wikipedia.org/wiki?curid=9311495", "title": "Donte Deayon", "text": "Carriera.\nNew York Giants.\nDeayon firm\u00f2 con i New York Giants dopo non essere stato scelto nel Draft NFL 2016. Fu svincolato il 3 settembre 2016 e rifirm\u00f2 con la squadra di allenamento il giorno successivo. Fu svincolato il 3 ottobre 2016. Il 9 gennaio 2017 firm\u00f2 un nuovo contratto.\nIl 2 settembre 2017 Deayon fu svincolato dai Giants e firm\u00f2 con la squadra di allenamento il giorno successivo. Fu promosso nel roster attivo il 12 ottobre 2017. Fu inserito in lista infortunati il 27 novembre 2017 dopo una frattura all'avambraccio.\nIl 16 ottobre 2018, Deayon fu svincolato dai Giants per fare spazio al wide receiver Bennie Fowler.\nLos Angeles Rams.\nIl 12 dicembre 2018 Deayon firm\u00f2 con la squadra di allenamento dei Los Angeles Rams. Nel 2021 disput\u00f2 un nuovo massimo personale di 10 partite, inclusa la prima come titolare, e a fine stagione vinse il Super Bowl LVI contro i Cincinnati Bengals pur non scendendo in campo."}
{"id": "9311501", "revid": "827882", "url": "https://it.wikipedia.org/wiki?curid=9311501", "title": "Dean Foods", "text": "La Dean Foods \u00e8 un'azienda alimentare statunitense di prodotti lattiero caseari.\nStoria.\nLa Dean Foods venne fondata a Dallas nel 1925.\nNel mese di novembre del 2019, la societ\u00e0 dichiar\u00f2 il fallimento richiamandosi al \"Chapter 11\" a causa del calo dei consumi di latte vaccino. Il 1\u00b0 maggio dell'anno seguente, la Dean Foods venne acquisita dalla Dairy Farmers of America.\nLa Dean Foods presenta oggi 66 stabilimenti di produzione in 32 stati del Paese, e distribuisce i suoi prodotti in tutti gli USA. Fra i 24 marchi di propriet\u00e0 della Dean Foods vi sono DairyPure, TruMoo, Friendly's, Mayfield, Dean's, Meadow Gold, Tuscan, TGLee e Alta Dena."}
{"id": "9311502", "revid": "6923", "url": "https://it.wikipedia.org/wiki?curid=9311502", "title": "Xavier Jones", "text": "Carriera.\nLos Angeles Rams.\nJones firm\u00f2 con i Los Angeles Rams dopo non essere stato scelto nel Draft NFL 2020. Nella sua stagione da rookie disput\u00f2 13 partite, giocando principalmente negli special team.\nIl 31 agosto 2021 Jones fu inserito in lista infortunati. A fine stagione vinse da da inattivo il Super Bowl LVI quando i Rams batterono i Cincinnati Bengals."}
{"id": "9311503", "revid": "125847583", "url": "https://it.wikipedia.org/wiki?curid=9311503", "title": "Hide Your Heart (Kiss)", "text": "Hide Your Heart \u00e8 una canzone del gruppo hard rock statunitense Kiss, pubblicata per la prima volta il 17 ottobre 1989 all'interno dell'album \"Hot in the Shade\".\nIl brano.\nQuesto brano \u00e8 una cover di \"\"Hide Your Heart\u201c\" di Bonnie Tyler."}
{"id": "9311505", "revid": "1566286", "url": "https://it.wikipedia.org/wiki?curid=9311505", "title": "When the Wife's Away (film 1926)", "text": "When the Wife's Away \u00e8 un film muto del 1926 diretto da Frank R. Strayer.\nTrama.\nI due coniugi Billy e Ethel Winthrop, si trovano in una condizione di assoluta miseria, cos\u00ec affittano un appartamento alla moda per fare un'ottima impressione al ricco zio Hiram."}
{"id": "9311510", "revid": "1605525", "url": "https://it.wikipedia.org/wiki?curid=9311510", "title": "Michel Dieulafoy", "text": "Biografia.\nInizi\u00f2 come avvocato a Tolosa e sembrava destinato alla professione forense, nella citt\u00e0che vide i suoi esordi. Alcuni possessori di considerevoli propriet\u00e0 nelle colonie, suoi parenti, lo convinsero a partire per il Nuovo Mondo], dove si stabil\u00ec a Saint-Domingue; qui, certe felici speculazioni promettevano una brillante fortuna. Ma l'emancipazione degli schiavi distrusse le sue aspettative: le sue piantagioni furono devastate e la casa bruciata dai suoi negri ribelli. Fugg\u00ec al massacro del Capo nel 1793 e si rifugi\u00f2 a Filadelfia. Vi soggiorn\u00f2 per qualche tempo, poi torn\u00f2 in Francia, dove si dedic\u00f2 alla poesia drammatica, principalmente nel genere del vaudeville.\nIl Th\u00e9\u00e2tre du Vaudeville (che allora si trovava in \"rue de Chartres\") fu il luogo del suo successo fin dal 1798, nel momento della sua massima celebrit\u00e0. Ha anche dato vari spettacoli nella maggior parte dei teatri di Parigi.\nDieulafoy era e rimase un monarchico, anche sotto il governo imperiale. Nato a Tolosa nel 1762, mor\u00ec a Parigi il 13 dicembre 1823."}
{"id": "9311512", "revid": "30610", "url": "https://it.wikipedia.org/wiki?curid=9311512", "title": "Au jus", "text": "Au jus \u00e8 un termine culinario francese che significa \"con succo\". Si riferisce a piatti di carne serviti insieme al liquido secreto dalla carne durante la cottura. Questo metodo di preparazione ha come scopo quello di esaltare il sapore degli alimenti.\nIl concetto di \"au jus\" ha preso piede nella cucina degli Stati Uniti, ove per\u00f2 pu\u00f2 anche alludere a una salsa usata per condire la carne di manzo e servita a parte o sopra l'alimento, che pu\u00f2 essere, ad esempio, la salsa gravy."}
{"id": "9311519", "revid": "198326", "url": "https://it.wikipedia.org/wiki?curid=9311519", "title": "Alternativa per la Germania", "text": ""}
{"id": "9311522", "revid": "6923", "url": "https://it.wikipedia.org/wiki?curid=9311522", "title": "Kareem Orr", "text": "Carriera.\nTennessee Titans.\nOrr firm\u00f2 con i Tennessee Titans dopo non essere stato scelto nel Draft NFL 2019. Fu svincolato il 31 agosto 2019 e rifim\u00f2 con la squadra di allenamento il giorno successivo. Fu promosso nel roster attivo il 26 ottobre 2019 ma due giorni dopo fu svincolato e rifirm\u00f2 con la squadra di allenamento. Fu nuovamente promosso nel roster attivo il 26 novembre 2019. Fu svincolato il 14 dicembre 2019 e rifirm\u00f2 con la squadra di allenamento. Il 6 maggio 2021 fu svincolato definitivamente dai Titans.\nLos Angeles Rams.\nIl 26 maggio 2021, Orr firm\u00f2 con i Los Angeles Rams. Fu svincolato il 31 agosto 2021 e rifirm\u00f2 con la squadra di allenamento il giorno successivo. A fine stagione vinse da inattivo il Super Bowl LVI dove i Rams sconfissero i Cincinnati Bengals.\nIl 15 febbraio 2022 Orr firm\u00f2 un nuovo contratto con i Rams."}
{"id": "9311524", "revid": "198326", "url": "https://it.wikipedia.org/wiki?curid=9311524", "title": "Alternative fur Deutschland", "text": ""}
{"id": "9311526", "revid": "1745361", "url": "https://it.wikipedia.org/wiki?curid=9311526", "title": "Rochester Rattlers", "text": ""}
{"id": "9311541", "revid": "125847736", "url": "https://it.wikipedia.org/wiki?curid=9311541", "title": "Orchestra da Camera Inglese", "text": ""}
{"id": "9311551", "revid": "1735670", "url": "https://it.wikipedia.org/wiki?curid=9311551", "title": "Varianza nei correlatori digitali", "text": "I correlatori sono dei dispositivi elettronici caratterizzati da due ingressi, ai quali applicare i segnali da controllare , ed una uscita che, in base alle proprie caratteristiche d\u2019ampiezza nel tempo, indica quale interdipendenza esiste tra i due segnali applicati all'ingresso .\nIl processo di correlazione.\nIl processo di \"correlazione\" comprende un notevole numero di procedure per l\u2019indagine sulla natura ed il comportamento dei segnali analogici; due segnali elettrici , indicabili genericamente con formula_1, apparentemente indifferenti l\u2019uno dall'altro possono avere in comune quantit\u00e0 di energia legate da particolari relazioni di polarit\u00e0 nel tempo; analizzandoli con le tecniche di correlazione si possono evidenziare eventuali legami esistenti e misurarne la quantit\u00e0 rispetto all'ampiezza complessiva dei segnali.\nLa varianza.\nUna delle caratteristiche salienti di questi dispositivi \u00e8 indicata come Varianza nei correlatori digitali, la varianza indica il rumore proprio all'uscita di un correlatore a coincidenza di segni.\nLa varianza non dipende dal rapporto formula_2 all'ingresso del correlatore ma da i parametri di quest\u2019ultimo che sono espressi dalla 1):\nLa valutazione del livello di rumore formula_3 in uscita si ottiene impiegando l'algoritmo: \nformula_4 1) :\nDove;\nformula_5 \u00e8 la costante di tempo d\u2019integrazione \nformula_6 \u00e8 la frequenza inferiore della banda di ricezione\nformula_7 \u00e8 la frequenza superiore della banda di ricezione\nformula_8 \u00e8 la tensione di alimentazione del correlatore\nContributi di coerenza dei segnali.\nIl rumore d\u2019uscita del correlatore ostacola la scoperta dei contributi di tensione formula_9 generati dalla coerenza dei segnali, ostacolo tanto pi\u00f9 marcato quando, in dipendenza del rapporto formula_10 l\u2019ampiezza della funzione di correlazione si riduce d\u2019ampiezza secondo la 2)\nformula_11 2) \nSe idealmente si considerasse nulla la varianza espressa dalla 1), la 2) potrebbe evidenziare la correlazione tra due segnali anche per rapporti formula_12 estremamente piccoli dato che il livello di correlazione in uscita potrebbe essere amplificato tanto quanto necessario per individuarlo.\nCorrelatore ai minimi livelli di segnale.\nIl comportamento del correlatore per segnali molto piccoli, indicati con formula_13, pu\u00f2 essere illustrato secondo la 1) della prima sotto sezione nella quale inserire ad esempio:\n- formula_14\n- formula_15\n- formula_16\n- Dati all'ingresso formula_17 scorrelati tra loro di uguale ampiezza formula_18 \nCon questi dati all'uscita del correlatore si rileva una componente continua nulla attorno alla quale \u00e8 piazzata la varianza formula_19 il cui picco-picco \u00e8 dell'ordine di formula_20\nUn dispositivo con queste caratteristiche consentirebbe di rivelare la presenza di due segnali correlati formula_21 , di uguale ampiezza formula_22, in mezzo al rumore, che provocassero una formula_23 tale da farla emergere dai picchi negativi della varianza.\nUna formula_23 con questo livello dovrebbe essere almeno di formula_25 s\u00ec da superare nettamente i picchi negativi della varianza di formula_26 evidenziando sempre la sua presenza sui picchi del rumore d'uscita.\nRichiamando ora la 2) della sotto sezione precedente possiamo scrivere:\nformula_27 .\nche risolta per determinare formula_28 in decibel diventa :\nformula_29 \nse in essa sostituiamo i valori numerici sopra determinati si ha:\nformula_30\nRisulta pertanto che il correlatore digitale, in questo esempio, consente di rivelare segnali formula_31 tra loro interdipendenti a formula_32 sotto il livello dei rumori scorrelati formula_33\nQuesta caratteristica del correlatore \u00e8 tra le pi\u00f9 importanti che il dispositivo sia in grado di offrire.\nSe il correlatore non \u00e8 messo a punto correttamente la possibilit\u00e0 di discriminare il segnale sar\u00e0 tanto minore quanto pi\u00f9 sar\u00e0 elevato il fuori zero del traslatore di livello del correlatore stesso, o di quant'altro provochi irregolari fuori zero.\nComportamento di un correlatore alle interferenze.\nL'esame del comportamento del correlatore digitale nei casi classici di funzionamento, visto nelle sezioni precedenti, non tiene conto nella pratica che porta di sovente a delle condizioni diverse che alterano i risultati finali; infatti i segnali formula_34 sono applicati al correlatore tramite dei circuiti di limitazione e la presenza di questi \u00e8 fonte di interferenze indotte a causa degli elevati guadagni degli stadi di limitazione stessi.\nLe interferenze sono dovute, il pi\u00f9 delle volte, ad un unico segnale che si accoppia con gli ingressi dei limitatori producendo segnali correlati e correlabili su tutta la banda a cui rispondono tanto i limitatori che gli EXCLUSIVE-NOR finali indipendentemente dalla larghezza di banda dei segnali che \u00e8 fisicamente piazzata nei circuiti che precedono i limitatori.\nQuesto tipo di interferenza indotta fa s\u00ec che anche con formula_35 in presenza di soli disturbi scorrelati formula_36 d'ingresso, si abbia una componente continua spuria di formula_9, la cui ampiezza segue le stesse leggi in precedenza descritte e che compare come un segnale d'uscita, non desiderato, la cui ampiezza dipende dal rapporto tra formula_38 (definito nella banda tra formula_39 e l'interferenza definita in una banda molto pi\u00f9 ampia. \nSi vede all'uscita del correlatore uno pseudo-segnale formula_23 che a volte pu\u00f2 mascherare il segnale vero quando quest'ultimo \u00e8 dovuto ad un valore di formula_41 molto piccolo.\nE' possibile stabilire se un correlatore lavora in condizioni di interferenze interne nel seguente modo:\n-Si applicano ai limitatori i soli disturbi scorrelati formula_42\n-Si regolano le ampiezze di formula_43 al minimo livello possibile compatibilmente con il regolare impegno dei limitatori.\n-Si dispone in uscita del correlatore, nell'integratore, un gruppo formula_5 calcolato per avere una varianza di ampiezza formula_45 rispetto al minimo segnale formula_46 vero che si desidera discriminare in funzionamento normale.\n-Si controlla l'accurata taratura del traslatore di livello.\n-Si misura la tensione di uscita su formula_47 il valore non deve scostarsi da zero pi\u00f9 di formula_45 della tensione di formula_23 (vero). \nSe il valore misurato \u00e8 diverso da quanto stabilito significa che \u00e8 presente una interferenza che deve essere individuata e successivamente eliminata.\nCollegamenti interni.\nTesto in PDF da scaricare liberamente"}
{"id": "9311558", "revid": "1677399", "url": "https://it.wikipedia.org/wiki?curid=9311558", "title": "Paris Open 1968", "text": ""}
{"id": "9311559", "revid": "8660", "url": "https://it.wikipedia.org/wiki?curid=9311559", "title": "Barber\u00e1 Rookies 2021", "text": "Questa voce raccoglie le informazioni riguardanti i Barber\u00e1 Rookies nelle competizioni ufficiali della stagione 2021."}
{"id": "9311561", "revid": "69794", "url": "https://it.wikipedia.org/wiki?curid=9311561", "title": "Stefano Roverizio", "text": "Biografia.\nIl Conte Stefano Roverizio di Roccasterone era discendente di una antica famiglia nobile, originaria di Ceriana. Fu sindaco di Sanremo in diversi mandati: dal 1844 al 1848, dal 1850 al 1855 e infine dal 1873 al 1875. Fu Deputato del Regno di Sardegna in due legislature.\nSi occup\u00f2 del porto di Sanremo, pubblicando un libretto \"Cenni di Roverizio di Roccasterone sulla pratica del porto\" (1849) e si interess\u00f2 ai problemi politici, amministrativi ed economici del circondario di Sanremo, pubblicando un altro opuscolo \"Il nuovo centro amministrativo pel Circondario di Sanremo e d'Oneglia\" (1860), all'indomani della cessione di Nizza alla Francia.\nLe opere alle quali si accinse il Conte Roverizio sono: lo Stabilimento del Lebbrosario; l'acquisto dell'antico convento dei Padri Gesuiti; la strada consorziate da Sanremo a Ceriana; l'apertura di una strada, detta poi Privata Roverizio e realizzata di sua iniziativa, che collegava i giardini del Parco Marsaglia con il Berigo e lasciata poi in uso alla cittadinanza; il compimento di via Vittorio Emanuele II al lato orientale della citt\u00e0; il riassestamento del corso della Marina; i lastricati di via Feraldi e della via Debenedetti; il Corso dell'Imperatrice con i suoi giardini; il riassestamento della strada carrozzabile da Poggio alla Madonna della Guardia e infine il Teatro Principe Amedeo."}
{"id": "9311574", "revid": "1677399", "url": "https://it.wikipedia.org/wiki?curid=9311574", "title": "Paris Open 1968 - Singolare", "text": ""}
{"id": "9311581", "revid": "125983568", "url": "https://it.wikipedia.org/wiki?curid=9311581", "title": "Pechino Express (nona edizione)", "text": "Pechino Express 9 - La rotta dei sultani \u00e8 la nona edizione del reality show Pechino Express, andr\u00e0 in onda per 9 puntate dal 10 marzo 2022 in prima serata su Sky Uno. La conduzione \u00e8 affidata per l'ottavo anno consecutivo a Costantino della Gherardesca.\nIn questa edizione i concorrenti attraversano quattro Paesi del Medio Oriente: Turchia, Uzbekistan, Giordania, Emirati Arabi.\nCome sempre tutti i premi vinti andranno in beneficenza.\nTabella delle eliminazioni.\nLegenda\nPuntate.\n1\u00aa tappa.\nLa prima puntata andr\u00e0 in onda in prima visione il 10 marzo 2022."}
{"id": "9311584", "revid": "61051", "url": "https://it.wikipedia.org/wiki?curid=9311584", "title": "Alberto Mucchiati", "text": "Biografia.\nNato a Ficarolo, allora parte della Transpadana ferrarese e dello Stato Pontificio, mise a frutto la predisposizione al disegno della giovent\u00f9 trasferendosi ben presto a Ferrara, dove fu allievo del concittadino Giuseppe Antonio Ghedini. La sua attivit\u00e0 si focalizz\u00f2 principalmente nella realizzazione di dipinti a tema religioso, tra i quali si ricordano sue opere, a Ferrara, nella Chiesa di San Giuliano (\"San Luca che ritrae la Vergine\") e in quella di San Gregorio Magno (\"San Clemente che appare a San Gregorio\"), e a Cento, nella pinacoteca comunale, il \"Transito di San Giuseppe\".\nDopo le vicende storiche che videro nascere la Repubblica Cisalpina, rimasto sempre a Ferrara in questo periodo svolse anche mansioni di conservatore, insegnando inoltre alla locale Universit\u00e0 del Disegno caldeggiando la necessit\u00e0 di istituire una galleria d'arte universitaria.\nTra le opere dell'ultimo periodo della sua vita si ricorda un\"'Addolorata\", sottoquadro oramai perduto, dipinto nel 1801 per la chiesa di Santa Maria in Vado.\nMuore a Ferrara nel 1828."}
{"id": "9311594", "revid": "6923", "url": "https://it.wikipedia.org/wiki?curid=9311594", "title": "Tyler Hall (giocatore di football americano)", "text": "Carriera.\nAtlanta Falcons.\nHall firm\u00f2 con gli Atlanta Falcons dopo non essere stato scelto nel Draft NFL 2020. Fu svincolato il 5 settembre e rifirm\u00f2 con la squadra di allenamento il giorno successivo. Fu promosso nel roster attivo il 26 settembre e il 10 ottobre, per le gare delle settimane 3 e 5 contro i Chicago Bears e i Carolina Panthers, e torn\u00f2 nella squadra di allenamento dopo ogni partita. Fece il suo debutto nella NFL contro i Bears, giocando 17 snap negli special team. Fu promosso nel roster attivo il 13 ottobre.\nHall firm\u00f2 un nuovo contratto con i Falcons l'11 marzo 2021. Fu svincolato il 9 agosto 2021.\nLos Angeles Rams.\nIl 10 agosto 2021 Hall firm\u00f2 con i Los Angeles Rams. Fu svincolato il 31 agosto 2021 e rifirm\u00f2 per la squadra di allenamento il giorno successivo. A fine stagione vinse il Super Bowl LVI da inattivo quando i Rams batterono i Cincinnati Bengals.\nIl 15 febbraio 2022 Hall firm\u00f2 un nuovo contratto con i Rams."}
{"id": "9311598", "revid": "130040", "url": "https://it.wikipedia.org/wiki?curid=9311598", "title": "Ugo II di Chalon", "text": "Origine.\nSecondo il \"Recueil des Chartes de Cluny, tomus 3\", Ugo era l'unico figlio maschio del Conte di Chalon, Tebaldo di Semur e della moglie, Ermetrude, di cui non si conoscono gli ascendenti.\n&lt;br&gt;Secondo il \"Recueil des Chartes de Cluny, tomus 3\", Tebaldo di Semur era figlio del signore di Semur, Goffredo e di Matilde o Elisabetta di Chalon, che, secondo la \"Histoire de Chalon-sur-Sa\u00f4ne\", era sorella di Ugo I di Chalon, quindi figlia del Conte di Chalon, Lamberto di Digione e della Contessa di Chalon, Adele di Borgogna, che, secondo lo storico Andr\u00e9 Duchesne (1584-1640), considerato il padre della storiografia francese, nel suo \"Histoire g\u00e9n\u00e9alogique de la maison de Vergy\" era la figlia del conte di Ch\u00e2lon, d'Autun, di Digione, di Beaune, di Vergy e d'Avalon, conte di Troyes e duca di Borgogna, Giselberto di Chalon e di Ermengarda di Borgogna, figlia del conte di Autun, conte di Auxerre, primo duca dei Burgundi prima col titolo di marchese e poi col titolo di duca di Borgogna ed infine conte di Troyes, Riccardo di Autun detto il Giustiziere, e di Adelaide (?-dopo il 14 luglio 929) figlia del conte di Auxerre e di Borgogna, Corrado II, della famiglia dei Guelfi e di Waldrada. \nBiografia.\nSuo padre, il conte, Tebaldo mor\u00ec, nel 1065, a Tolosa, secondo la Histoire de Chalon-sur-Sa\u00f4ne, durante il viaggio di ritorno dal pellegrinaggio al santuario di Santiago di Compostela, e fu inumato nel prieur\u00e9 de Paray-le-Monial, ordre de Saint-Beno\u00eet.\nUgo succedette a Tebaldo, come Conte di Chalon, Ugo II.\nSecondo la \"Histoire de Chalon-sur-Sa\u00f4ne\", nel 1073, fu presente all'assemblea di Palleau, in cui il duca Ugo I di Borgogna restitu\u00ec alcune propriet\u00e0 al monastero di Saint-Marcel-l\u00e8s-Chalon.\nSecondo la \"Histoire de Chalon-sur-Sa\u00f4ne\", Ugo II mor\u00ec nel 1075, e fu sepolto nel prieur\u00e9 de Paray-le-Monial, ordre de Saint-Beno\u00eet, mentre secondo altre fonti Ugo II, nel 1078, si rec\u00f2 nella penisola iberica, al seguito del duca di Borgogna, Ugo I, per combattere i [[Mori (storia)|Mori], dove, nell'anno successivo, mor\u00ec.\nDato che Ugo II era morto senza lasciare discendenza, la contea fu richiesta da diversi pretendenti, ed in attesa di una decisione, la reggenza fu assunta dalla sorella di Ugo II, [[Adelaide di Chalon]].\nMatrimonio e discendenza.\nAncora secondo la \"Histoire de Chalon-sur-Sa\u00f4ne\", Ugo II aveva sposato, [[Costanza di Borgogna]], che, secondo la \"Ex chronico Ternociensis\" era figlia del [[conte]] di [[Charolais]] e di [[Langres]], [[duca di Borgogna]] e anche conte d'[[Auxerre]], [[Roberto I di Borgogna|Roberto I]] e di [[Roberto I di Borgogna#Biografia|Helie di Semur]]; il matrimonio viene confermato anche da una citazione in un documento della \"Histoire de l'abbaye royale et de la ville de Tournus, avec les preuves\", inerente ad una donazione, datata [[1087]], del nipote di Costanza, il [[duca di Borgogna]], [[Oddone I di Borgogna|Oddone I]].\n&lt;br&gt;Dopo essere rimasta vedova, Costanza, nel [[1080]], si spos\u00f2, in seconde nozze, con [[Alfonso VI di Le\u00f3n]], re di [[regno di Castiglia|Castiglia]] e di [[regno di Le\u00f3n|Le\u00f3n]], che, a sua volta, era rimasto vedovo della sua prima moglie, Agnese di Poitiers, deceduta nel [[1078]].&lt;br&gt;Anche questo matrimonio ci viene confermato da una citazione in un documento della \"Histoire de l'abbaye royale et de la ville de Tournus, avec les preuves\", e dalla \"Ex chronico Ternociensis\"&lt;ref name=Ternociensis&gt;.\n&lt;br&gt;Ugo II da Costanza non ebbe discendenza.\nCollegamenti esterni.\n[[Categoria:Conti di Chalon]]"}
{"id": "9311600", "revid": "2133646", "url": "https://it.wikipedia.org/wiki?curid=9311600", "title": "Serie A1 2016-2017 (pallamano femminile)", "text": "La Serie A1 2016-2017 \u00e8 stata la 48\u00aa edizione della massima serie del campionato italiano di pallamano femminile. Il campionato \u00e8 iniziato il 24 settembre 2016 e si \u00e8 concluso il 30 maggio 2017. Il campionato \u00e8 stato vinto per la quinta volta dal , che nella finale play-off ha sconfitto l'.\nFormula.\nIl campionato si \u00e8 svolto tra 14 squadre che si affrontarono con la formula del girone all'italiana con partite di andata e ritorno.\nPer ogni incontro i punti assegnati in classifica erano cos\u00ec determinati:\nAl termine della stagione regolare le prime quattro squadre classificate accedevano ai play-off, mentre le ultime due classificate venivano retrocessa in Serie A2. Ai play-off si partiva dalle semifinali con gare di andata e ritorno; le vincenti si sfidavano in finale di andata e ritorno, e la vincente veniva proclamata Campione d'Italia.\nAl termine dei playoff, a seconda dei risultati ottenuti dopo la finale, vengono emessi i seguenti verdetti:\nClassifica finale.\nLegenda:\nNote:"}
{"id": "9311601", "revid": "69794", "url": "https://it.wikipedia.org/wiki?curid=9311601", "title": "Ferdinando Rosellini", "text": "Biografia.\nFratello di Ippolito, fu assistente universitario del professore Leopoldo Nobili. Venne eletto Deputato del Regno di Sardegna per tre legislature, rappresentando il collegio di Lavagna."}
{"id": "9311602", "revid": "92723", "url": "https://it.wikipedia.org/wiki?curid=9311602", "title": "Chiesa di Sant'Alessandro (Kiev)", "text": "La chiesa di Sant'Alessandro (in ucraino: \"\u041a\u043e\u0441\u0442\u0435\u043b \u0441\u0432\u044f\u0442\u043e\u0433\u043e \u041e\u043b\u0435\u043a\u0441\u0430\u043d\u0434\u0440\u0430\") \u00e8 la concattedrale di Kiev, nella capitale dell'Ucraina. Appartiene alla diocesi di Kiev-\u017dytomyr e la sua costruzione venne ultimata nel 1842. \u00c8 la prima chiesa cattolica della citt\u00e0 e fu eretta antecedentemente la cattedrale di San Nicola.\nStoria.\nIl primo luogo di culto cattolico a Kiev, esistente all'inizio del XIX secolo, era una chiesa in legno che venne distrutta da un incendio nel 1814. I fedeli cattolici della capitale, per lo pi\u00f9 nobili, iniziarono subito dopo a raccogliere i fondi necessari per costruire una nuova chiesa. Il conte Potocki, importante personalit\u00e0 locale, scrisse all'imperatore di Russia Alessandro I chiedendo il permesso per tale costruzione e lo ottenne l'anno successivo. Il cantiere venne aperto con la posa della prima pietra nell'agosto del 1817.\nI lavori procedettero a fatica a causa della posizione non ottimale scelta e della carenza di finanziamenti e quasi si interruppero. In coincidenza con la rivolta polacca del 1830-1831 i padri domenicani che seguivano la vicenda abbandonarono Kiev e fu solo nel 1835 che fu possibile ricominciare la costruzione grazie all'intervento economico di Antonij Savic'kyj, ricco proprietario terriero. Il progetto iniziale di Stanzani venne leggermente modificato da Franz Mechovy\u010d, docente all'Universit\u00e0 di Kiev. I lavori vennero cos\u00ec ultimati nel 1842.\nDescrizione.\nLa chiesa si trova nel centro cittadino e si presenta in stile neoclassico. La facciata mostra quattro colonne doriche che reggono il grande frontone triangolare e ai lati le due ali che corrispondono alle navate laterali interne. Al centro della struttura domina la monumentale cupola a semisfera e ai lati vi sono le tue torri campanarie cilindriche culminanti con cupole.\nDavanti alla chiesa si trova la grande croce in memoria alle vittime per la fede e la madrepatria."}
{"id": "9311610", "revid": "2056951", "url": "https://it.wikipedia.org/wiki?curid=9311610", "title": "Cimitero di Allegheny", "text": "Il cimitero di Allegheny (\"Allegheny Cemetery\") \u00e8 un cimitero rurale di Pittsburgh, negli Stati Uniti d'America, inaugurato nel 1844. Si tratta di uno dei primi e pi\u00f9 grandi luoghi di sepoltura di Pittsburgh, nonch\u00e9 il sesto cimitero rurale pi\u00f9 antico degli Stati Uniti.\nStoria.\nNel 1834, il dottor J. Ramsey Speer, Stephen Colwell e John Chislett Sr., che facevano parte della Third Presbyterian Church di Pittsburgh, decisero di fondare un cimitero rurale vicino a Pittsburgh. Poco pi\u00f9 tardi, Speer visit\u00f2 il cimitero di Mount Auburn, che era a pochi chilometri da Boston, quello di Laurel Hill, a Filadelfia, e quello di Green-Wood, che si trova a New York. Nel 1842 i tre scelsero di gettare le basi di un cimitero presso la fattoria di 40 ettari del colonnello Bayard. l\"Act of Incorporation\" che permetteva la costruzione del cimitero venne approvato dalla legislatura della Pennsylvania, e fu firmato dal governatore David R. Porter il 24 aprile 1844.\nNel 1973, la Butler Street Gatehouse, che si trova nel cimitero, venne inserita nel National Register of Historic Places. Nel 1980, venne inserito nel National Register il cimitero nella sua totalit\u00e0.\nDescrizione.\nIl cimitero di Allegheny si trova al numero 4734 di Butler Street, nel quartiere di Lawrenceville, \u00e8 delimitato dalle aree di Bloomfield, Garfield e Stanton Heights, ed \u00e8 collocato sul versante nord delle colline sopra il fiume Allegheny. \nIl cimitero \u00e8 collocato su un terreno collinare ricco di aree forestali, ed \u00e8 decorato da opere scultoree di Henri Kirke Brown e Carl Conrads, e altri monumenti, fra cui un memoriale agli eroi della marina del 1848 situato sul cosiddetto \"Mt. Barney\" in onore del commodoro Joshua Barney e il tenente James L. Parker, e un altro del 1937 dedicato a tutti i soldati esumati nel luogo. Nel corso degli anni, il luogo \u00e8 divenuto sempre pi\u00f9 grande fino a raggiungere i 120 ettari di estensione attuali.\nNel cimitero di Allegheny sono sepolte pi\u00f9 di 124.000 persone, fra cui politici, industriali, e oltre 7.000 soldati. Molte delle salme dei combattenti che si trovano oggi nel luogo e che presero parte alla guerra franco-indiana, erano in origine situate nella cattedrale della Trinit\u00e0 di Pittsburgh."}
{"id": "9311614", "revid": "827882", "url": "https://it.wikipedia.org/wiki?curid=9311614", "title": "Allegheny Cemetery", "text": ""}
{"id": "9311615", "revid": "2169270", "url": "https://it.wikipedia.org/wiki?curid=9311615", "title": "Futebol Clube do Porto 2021-2022", "text": "Questa pagina raccoglie i dati riguardanti il Futebol Clube do Porto nelle competizioni ufficiali della stagione 2021-2022."}
{"id": "9311616", "revid": "6923", "url": "https://it.wikipedia.org/wiki?curid=9311616", "title": "Buddy Howell", "text": "Carriera.\nMiami Dolphins.\nHowell firm\u00f2 con i Miami Dolphins dopo non essere stato scelto nel Draft NFL 2018. Fu svincolato il 1\u00ba settembre 2018.\nHouston Texans.\nIl 2 settembre Howell firm\u00f2 con gli Houston Texans. Il 1\u00ba marzo 2021 firm\u00f2 un nuovo contratto. Fu svincolato il 31 agosto 2021.\nLos Angeles Rams.\nIl 2 settembre 2021 Howell firm\u00f2 con la squadra di allenamento dei Los Angeles Rams. Fu promosso nel roster attivo il 19 ottobre 2021. Fu inserito in lista infortunati il 4 dicembre e fece ritorno nel roster attivo il 25 dicembre. A fine stagione vinse da inattivo il Super Bowl LVI quando i Rams sconfissero i Cincinnati Bengals 23-20."}
{"id": "9311636", "revid": "125854450", "url": "https://it.wikipedia.org/wiki?curid=9311636", "title": "The Thinning", "text": "The Thinning \u00e8 un film thriller di fantascienza americano del 2016 diretto da Michael J. Gallagher\nTrama.\nNel 2039 la Terra \u00e8 sovrappopolata. Le Nazioni Unite dichiarano che tutte le nazioni devono ridurre ogni anno la loro popolazione del 5%. Gli Stati Uniti implementano il 10-241 o \"Thinning\", un test standardizzato in cui vengono giustiziati coloro che falliscono.\nBlake Redding, figlio del governatore del Texas Dean Redding, sta uscendo con una ragazza di nome Ellie Harper, nessuno dei due studia per l'esame. Blake supera il test, mentre Ellie non riesce. Blake chiama suo padre nel tentativo di liberare Ellie, ma rifiuta.\nIl giorno del suo ultimo esame un anno dopo, Blake fa un video in cui dice che fallir\u00e0 di proposito l'esame per testare la lealt\u00e0 di suo padre. Redding prende atto di questo annuncio e il test manager Mason King riceve l'ordine di far superare Blake indipendentemente dal suo punteggio. Mason scambia il suo punteggio con la geniale compagna di classe Laina, superando Blake. L'insegnante la signora Birch porge segretamente a Laina una chiave magnetica in modo che possa aprire le porte e scappare. Blake oscura la scuola, permettendo a Laina di scappare. Ci\u00f2, tuttavia, diventa impossibile quando la scuola va in black out. Dopo aver usato la chiave magnetica, Laina incontra Blake.\nLaina va nella stanza del server per controllare i punteggi. Scopre che i punteggi dei test vengono mescolati, provocando la morte ingiusta di molti studenti con punteggi elevati, come Ellie. Laina lo d\u00e0 alla sua amica Kellan, che \u00e8 amica di un conduttore di notizie . L'alimentazione viene accesa e Laina viene ripresa dalla telecamera e portata al Diradamento. Blake, ancora travestito, tenta di rilasciare tutti gli studenti falliti, ma litiga con altre guardie. Dopo che le foto sono trapelate, Redding non ha altra scelta che giustiziare tutti coloro che hanno effettivamente fallito, incluso Blake. Alla fine Laina si riunisce con la sorella minore Corrine e la signora Birch, che si prende cura di Corrine dalla morte della madre.\nBlake e gli altri vengono mostrati in un grande ascensore sotterraneo, dove molte persone lavorano per l'azienda tecnologica Assuru Global. Quando Blake si sveglia lentamente da quella che in realt\u00e0 \u00e8 una droga per dormire, vede la ragazza bionda che lavora: Ellie."}
{"id": "9311652", "revid": "400694", "url": "https://it.wikipedia.org/wiki?curid=9311652", "title": "ST V", "text": ""}
{"id": "9311656", "revid": "400694", "url": "https://it.wikipedia.org/wiki?curid=9311656", "title": "ST IV", "text": ""}
{"id": "9311657", "revid": "400694", "url": "https://it.wikipedia.org/wiki?curid=9311657", "title": "ST X", "text": ""}
{"id": "9311660", "revid": "8660", "url": "https://it.wikipedia.org/wiki?curid=9311660", "title": "Las Rozas Black Demons 2020", "text": "Questa voce raccoglie le informazioni riguardanti i Las Rozas Black Demons nelle competizioni ufficiali della stagione 2020."}
{"id": "9311661", "revid": "6923", "url": "https://it.wikipedia.org/wiki?curid=9311661", "title": "Jamil Demby", "text": "Carriera.\nLos Angeles Rams.\nDemby fu scelto dai Los Angeles Rams nel corso del sesto giro (192\u00ba assoluto) del Draft NFL 2018. Fu svincolato l'8 settembre 2018.\nDetroit Lions.\nL'11 settembre 2018 Demby firm\u00f2 con i Detroit Lions. Fu svincolato il 18 settembre 2018 e rifirm\u00f2 con la squadra di allenamento.\nLos Angeles Rams.\nIl 12 dicembre 2018 Demby firm\u00f2 per fare ritorno ai Rams. Fu svincolato il 4 settembre 2020 e rifirm\u00f2 con la squadra di allenamento. Fu promosso nel roster attivo il 26 dicembre per la gara della settimana 16 contro i Seattle Seahawks. Dopo la partita torn\u00f2 nella squadra di allenamento. Il 18 gennaio 2021 Demby firm\u00f2 un nuovo contratto con i Rams. Il 4 agosto 2021 fu inserito in lista infortunati. A fine stagione vinse da inattivo il Super Bowl LVI dove i Rams sconfissero i Cincinnati Bengals 23-20."}
{"id": "9311662", "revid": "666668", "url": "https://it.wikipedia.org/wiki?curid=9311662", "title": "Homenmen Sporting Club Beirut", "text": ""}
{"id": "9311666", "revid": "130040", "url": "https://it.wikipedia.org/wiki?curid=9311666", "title": "Adelaide di Chalon", "text": "Origine.\nSecondo il \"Cartulaire du prieur\u00e9 de Paray-le-Monial, ordre de Saint-Beno\u00eet\", Adelaide era la figlia femmina primogenita del Conte di Chalon, Tebaldo di Semur e della moglie, Ermetrude, di cui non si conoscono gli ascendenti.\n&lt;br&gt;Secondo il \"Recueil des Chartes de Cluny, tomus 3\", Tebaldo di Semur era figlio del signore di Semur, Goffredo e di Matilde o Elisabetta di Chalon, che, secondo la \"Histoire de Chalon-sur-Sa\u00f4ne\", era sorella di Ugo I di Chalon, quindi figlia del Conte di Chalon, Lamberto di Digione e della Contessa di Chalon, Adele di Borgogna, che, secondo lo storico Andr\u00e9 Duchesne (1584-1640), considerato il padre della storiografia francese, nel suo \"Histoire g\u00e9n\u00e9alogique de la maison de Vergy\" era la figlia del conte di Ch\u00e2lon, d'Autun, di Digione, di Beaune, di Vergy e d'Avalon, conte di Troyes e duca di Borgogna, Giselberto di Chalon e di Ermengarda di Borgogna, figlia del conte di Autun, conte di Auxerre, primo duca dei Burgundi prima col titolo di marchese e poi col titolo di duca di Borgogna ed infine conte di Troyes, Riccardo di Autun detto il Giustiziere, e di Adelaide (?-dopo il 14 luglio 929) figlia del conte di Auxerre e di Borgogna, Corrado II, della famiglia dei Guelfi e di Waldrada. \nBiografia.\nSuo padre, il conte, Tebaldo mor\u00ec, nel 1065, a Tolosa, secondo la Histoire de Chalon-sur-Sa\u00f4ne, durante il viaggio di ritorno dal pellegrinaggio al santuario di Santiago di Compostela, e fu inumato nel prieur\u00e9 de Paray-le-Monial, ordre de Saint-Beno\u00eet.\nSuo fratello, Ugo succedette a Tebaldo, come Conte di Chalon, Ugo II.\nSecondo la \"Histoire de Chalon-sur-Sa\u00f4ne\", Ugo II mor\u00ec nel 1075, e fu sepolto nel prieur\u00e9 de Paray-le-Monial, ordre de Saint-Beno\u00eet, mentre secondo altre fonti Ugo II, nel 1078, si rec\u00f2 nella penisola iberica, al seguito del duca di Borgogna, Ugo I, per combattere i [[Mori (storia)|Mori], dove, nell'anno successivo, mor\u00ec.\nDato che Ugo II era morto senza lasciare discendenza, la contea fu richiesta da diversi pretendenti, ed in attesa di una decisione, nel [[1078]] la reggenza fu assunta dalla sorella di Ugo II, Adelaide.\n&lt;br&gt;Nel [[1080]], la contea venne divisa tra due pretendenti: un nipote di Ugo II, il figlio di Adelaide, [[Guido di Thiers]], e un cugino di Ugo II, [[Goffredo di Donzy]], che ebbero entrambi il titolo di conte di Chalon.\nMatrimonio e discendenza.\nSecondo il \"Cartulaire du prieur\u00e9 de Paray-le-Monial, ordre de Saint-Beno\u00eet\", Adelaide aveva sposato il signore di [[Thiers]], Guglielmo; il matrimonio viene confermato anche dalla \"Histoire g\u00e9n\u00e9alogique de la maison d'Auvergne, Tome 1\", che conferma che Guglielmo era discendente dei signori di [[Thiers]], discendenti dal [[Conti d'Alvernia#Conti ereditari|Casato di Clermont-Auvergne]].\n&lt;br&gt;Adelaide a Guglielmo diede quattro figli:\nCollegamenti esterni.\n[[Categoria:Conti di Chalon]]"}
{"id": "9311687", "revid": "38120", "url": "https://it.wikipedia.org/wiki?curid=9311687", "title": "Piero Tafur", "text": ""}
{"id": "9311690", "revid": "73843", "url": "https://it.wikipedia.org/wiki?curid=9311690", "title": "Arhavi Voleybol Spor Kul\u00fcb\u00fc 2020-2021", "text": "Questa voce raccoglie le informazioni riguardanti l'Arhavi Voleybol Spor Kul\u00fcb\u00fc nelle competizioni ufficiali della stagione 2020-2021.\nOrganigramma societario.\nArea direttiva\nArea tecnica"}
{"id": "9311692", "revid": "203463", "url": "https://it.wikipedia.org/wiki?curid=9311692", "title": "Giovanni Drei", "text": "Biografia.\nEntrato in seminario, divent\u00f2 sacerdote. Nel 1929 si laure\u00f2 in lettere all'Universit\u00e0 di Bologna. Subito dopo si trasfer\u00ec a Parma, dove divenne archivista presso l'Archivio di Stato di Parma, allora collocato al secondo piano di un'ala del Palazzo della Pilotta. Nel 1947 ne fu nominato direttore.\nInsegn\u00f2 paleografia all\u2019Universit\u00e0 di Parma. Fu direttore della rivista Aurea Parma, che diresse dal 1934 al 1950 (fino al 1937 con Glauco Lombardi) e, dal settembre 1948, della Deputazione di Storia Patria per le Province Parmensi.\nA Parma gli \u00e8 intitolata via Don Giovanni Drei, una strada del Quartiere Vigatto nei pressi di via Langhirano. "}
{"id": "9311707", "revid": "37401", "url": "https://it.wikipedia.org/wiki?curid=9311707", "title": "Poliadi", "text": ""}
{"id": "9311710", "revid": "37401", "url": "https://it.wikipedia.org/wiki?curid=9311710", "title": "\u03a0\u03cc\u03bb\u03b9\u03c2", "text": ""}
{"id": "9311711", "revid": "62244", "url": "https://it.wikipedia.org/wiki?curid=9311711", "title": "Abisai", "text": "Abisai \u00e8 stato un condottiero ebraico dell'antico regno d'Israele. Secondo l'Antico Testamento, Abisai era figlio di Zer\u00f9ia (o anche \"Ser\u00f9ia\"), una delle due sorelle di Davide, fratello di Ioab e Asael. Tutti e tre erano guerrieri e comandanti militari del loro zio, il re Davide.\nNella Bibbia.\nAbisai era il figlio maggiore di Zer\u00f9ia. Il significato del suo nome \u00e8 \"Padre di un dono\".\nAbisai fu l'unico che accompagn\u00f2 Davide quando and\u00f2 all'accampamento di Saul e prese la lancia e la bottiglia d'acqua da Saul mentre dormiva; fu Davide ad impedirigli di uccidere Saul.\nAveva il comando di una delle tre divisioni dell'esercito di Davide nella battaglia con Absalom. Era il comandante e \"pi\u00f9 onorato\" del degli ufficiali di Davide, al di sotto dei tre \"uomini potenti\". In un'occasione resistette a trecento uomini e li uccise con la sua stessa lancia.\nAbishai uccise il gigante filisteo Isbi-benob, che minacci\u00f2 la vita di Davide. Anche nella battaglia contro Seba fu tra i comandanti dell'esercito."}
{"id": "9311714", "revid": "62244", "url": "https://it.wikipedia.org/wiki?curid=9311714", "title": "Abishai", "text": ""}
{"id": "9311715", "revid": "1654832", "url": "https://it.wikipedia.org/wiki?curid=9311715", "title": "Il legionario", "text": "Il legionario \u00e8 un film del 2021 diretto da Hleb Papou. \u00c8 stato presentato nel 2021 alla 74\u00b0 edizione del Locarno Film Festival Concorso Cineasti del Presente, aggiudicandosi il Pardo per la regia.\nTrama.\nDaniel, ragazzo di colore ma nato in Italia, ha vissuto l'adolescenza in una abitazione occupata illegalmente. Andato via, si \u00e8 poi arruolato nella Polizia di Stato. Celerino del Primo Reparto Mobile, riceve la missione di sgomberare il palazzo in cui ancora vivono sua madre e suo fratello Patrick, leader degli occupanti.\nDaniel ha davanti a se un terribile dilemma, restare fedele allo Stato o aiutare la propria famiglia evitando lo sgombero.\nDistribuzione.\nIl film \u00e8 stato distribuito nella sale cinematografiche italiane da Fandango dal 24 febbraio 2022."}
{"id": "9311717", "revid": "793215", "url": "https://it.wikipedia.org/wiki?curid=9311717", "title": "Olocausto in Slovacchia", "text": "L'Olocausto in Slovacchia fu caratterizzato dall'espropriazione sistematica, dalla deportazione e dall'assassinio degli ebrei nello Stato Slovacco, uno stato fantoccio creato dalla Germania nazista durante la seconda guerra mondiale; su 89000 ebrei presenti nel paese nel 1940, circa 69000 furono assassinati durante l'Olocausto.\nDopo l'accordo di Monaco del settembre 1938, la Slovacchia dichiar\u00f2 unilateralmente la sua autonomia all'interno della Cecoslovacchia, ma perse un territorio significativo a favore dell'Ungheria nel Primo arbitrato di Vienna, firmato a novembre. L'anno successivo, con l'incoraggiamento tedesco, il Partito popolare slovacco al potere, a carattere etno-nazionalista, dichiar\u00f2 l'indipendenza dalla Cecoslovacchia. La propaganda incolp\u00f2 gli ebrei delle perdite territoriali, furono presi di mira con discriminazioni e molestie, inclusa la confisca delle loro propriet\u00e0 e delle loro attivit\u00e0. L'esclusione degli ebrei dall'economia impover\u00ec la comunit\u00e0, che incoraggi\u00f2 il governo a arruolarli per i lavori forzati. Il 9 settembre 1941, il governo approv\u00f2 il Codice Ebraico, che afferm\u00f2 essere la legge anti-ebraica pi\u00f9 severa in Europa.\nNel 1941, il governo slovacco negozi\u00f2 con la Germania nazista la deportazione di massa degli ebrei nella Polonia occupata dai tedeschi. Tra marzo e ottobre 1942, 58000 ebrei furono deportati nel campo di concentramento di Auschwitz e nel distretto di Lublino del Governatorato Generale, solo poche centinaia sopravvissero fino alla fine della guerra. Il governo slovacco organizz\u00f2 i trasporti e pag\u00f2 500 Reichsmark per ogni individuo ebreo allo scopo di sostenere il presunto costo del reinsediamento.\nLa persecuzione degli ebrei riprese nell'agosto 1944, quando la Germania invase la Slovacchia scatenando la rivolta nazionale slovacca. Altri 13500 ebrei furono deportati e centinaia, o migliaia, furono assassinati in Slovacchia dall'Einsatzgruppe H e dalle Divisioni della Guardia Hlinka.\nDopo la liberazione da parte dell'Armata Rossa, i sopravvissuti dovettero affrontare un rinnovato antisemitismo e le conseguenti difficolt\u00e0 per recuperare le propriet\u00e0 rubate; la maggior parte dei sopravvissuti emigr\u00f2 dopo il colpo di stato comunista del 1948. Il regime comunista del dopoguerra censur\u00f2 qualsiasi discussione sull'Olocausto; la libert\u00e0 di parola fu ripristinata dopo la caduta del regime comunista nel 1989. La complicit\u00e0 del governo slovacco nell'Olocausto continua a essere contestata dai nazionalisti di estrema destra.\nIl contesto storico.\nPrima del 1939, la Slovacchia non fu mai uno stato indipendente; il suo territorio fece sempre parte del Regno d'Ungheria. Furono documentate diciassette comunit\u00e0 ebraiche medievali nel territorio dell'odierna Slovacchia, ma una significativa presenza ebraica termin\u00f2 con le espulsioni successive alla sconfitta ungherese nella battaglia di Moh\u00e1cs nel 1526. Molti degli ebrei immigrarono nei secoli XVII e XVIII. Gli ebrei della Moravia si stabilirono a ovest dei Monti Tatra, dando vita alla comunit\u00e0 dell'Oberlander, mentre gli ebrei della Galizia si stabilirono a est delle montagne, formando una comunit\u00e0 separata (ebrei unterlandesi) influenzata dal chassidismo. A causa dello scisma tra gli ebrei ungheresi, le comunit\u00e0 si divisero a met\u00e0 del diciannovesimo secolo in fazioni ortodosse (la maggioranza), Status Quo e la meglio integrata dei neologi. Dopo l'emancipazione ebraica, completata nel 1896, molti ebrei adottarono la lingua e le usanze ungheresi per avanzare nella societ\u00e0.\nSebbene non fossero integrati come gli ebrei di Boemia e Moravia, molti ebrei slovacchi si trasferirono in citt\u00e0 intraprendendo quasi tutte le professioni; altri rimasero in campagna, per lo pi\u00f9 lavorando come artigiani, mercanti e negozianti. Gli ebrei guidarono i cambiamenti economici del diciannovesimo secolo e portarono a un incremento del commercio nelle aree rurali; alla fine del secolo, circa il 70% dei banchieri e degli uomini d'affari negli altipiani slovacchi furono ebrei.\nSebbene alcuni ebrei sostenessero il nazionalismo slovacco, a met\u00e0 del diciannovesimo secolo l'antisemitismo fu gi\u00e0 un tema nel movimento nazionale slovacco, poich\u00e9 gli ebrei vennero bollati come \"agenti di magiarizzazione\" e \"il pi\u00f9 potente sostegno alle classi dirigenti [ungheresi]\", nelle parole dello storico Thomas Lorman. Nelle terre della Slovacchia occidentale scoppiarono rivolte anti-ebraiche sulla scia delle rivoluzioni del 1848, si verificarono altre rivolte a causa dell'Affare Tiszaeszl\u00e1r nel 1882-1883. All'antisemitismo religioso tradizionale si aggiunse la visione stereotipata degli ebrei come sfruttatori dei poveri slovacchi, antisemitismo economico e nazionalista: gli ebrei furono fortemente associati allo stato ungherese e accusati di simpatizzare con il nemico ungherese a spese delle ambizioni slovacche.\nDopo la prima guerra mondiale, la Slovacchia divenne parte del nuovo stato della Cecoslovacchia. Gli ebrei vivevano in 227 comunit\u00e0, nel 1918, e la loro popolazione fu stimata in 135918 individui, nel 1921. Nuove rivolte anti-ebraiche scoppiarono all'indomani della dichiarazione di indipendenza (1918-1920), sebbene la violenza non fosse cos\u00ec grave come in Ucraina o in Polonia. I nazionalisti slovacchi associarono gli ebrei allo stato cecoslovacco e li accusarono di sostenere il pensiero cecoslovacchista. Le violenze basate sulle accuse del sangue si verificarono a Tren\u010din e a \u0160alavsk\u00fd Gemer negli anni '20.\nNegli anni '30, la Grande depressione colp\u00ec gli uomini d'affari ebrei e aument\u00f2 anche l'antisemitismo economico. Il sottosviluppo economico e la percezione della discriminazione in Cecoslovacchia portarono una pluralit\u00e0 di slovacchi, circa un terzo, a sostenere il Partito popolare slovacco conservatore ed etnonazionalista (in slovacco: \"Hlinkova slovensk\u00e1 \u013eudov\u00e1 strana\", HS\u013dS). HS\u013dS consider\u00f2 i gruppi minoritari cechi, ungheresi, ebrei e rom come l'influenza distruttiva sulla nazione slovacca, e present\u00f2 l'autonomia slovacca come la soluzione ai problemi della Slovacchia. Il partito inizi\u00f2 a enfatizzare l'antisemitismo durante la fine degli anni '30 in seguito all'ondata di rifugiati ebrei dall'Austria nel 1938 e alle leggi anti-ebraiche approvate da Ungheria, Polonia e Romania.\nL'indipendenza slovacca.\nL'accordo di Monaco del settembre 1938 cedette la regione dei Sudeti, ossia le terre ceche di lingua tedesca, alla Germania. HS\u013dS approfitt\u00f2 del caos politico che ne segu\u00ec per dichiarare l'autonomia della Slovacchia il 6 ottobre. Jozef Tiso, sacerdote cattolico e leader di HS\u013dS, fu primo ministro della regione autonoma slovacca. Il cattolicesimo, la religione dell'80% degli abitanti del paese, fu la chiave del regime: molti dei suoi leader furono vescovi, sacerdoti o laici. Sotto la guida di Tiso, il governo slovacco apr\u00ec i negoziati a Kom\u00e1rno con l'Ungheria per quanto riguarda il confine. La controversia fu discussa a Vienna dalla Germania nazista e dall'Italia fascista. L'Ungheria inglob\u00f2 gran parte della Slovacchia meridionale il 2 novembre, compreso il 40% della terra arabile della Slovacchia e le 270000 persone che dichiararono la loro etnia cecoslovacca.\nHS\u013dS consolid\u00f2 il suo potere approvando una legge delega, vietando i partiti di opposizione, chiudendo i giornali indipendenti, distribuendo propaganda antisemita e anti-ceca e dando vita alla guardia paramilitare Hlinka. I partiti per le minoranze tedesca e ungherese furono ammessi sotto l'egemonia di HS\u013dS e il Partito tedesco diede vita alla milizia \"Freiwillige Schutzstaffel\". HS\u013dS imprigion\u00f2 migliaia di oppositori politici, ma non esegu\u00ec mai una sentenza capitale. Le elezioni non libere del dicembre 1938 portarono a un voto del 95% per HS\u013dS.\nIl 14 marzo 1939, lo Stato slovacco proclam\u00f2 la sua indipendenza con il sostegno e la protezione tedesca: la Germania invase lo stato ceco il giorno successivo dichiarandone l'annessione, mentre l'Ungheria occup\u00f2 la Rutenia con l'acquiescenza tedesca. In un trattato firmato il 23 marzo, la Slovacchia rinunci\u00f2 a gran parte della sua autonomia militare dalla Germania in cambio di garanzie sul confine e dell'assistenza economica. Non era n\u00e9 completamente indipendente n\u00e9 uno stato fantoccio tedesco, ma ricopr\u00ec uno status intermedio.\nNell'ottobre 1939 Jozef Tiso, capo del ramo conservatore-clericale di HS\u013dS, divenne presidente; Vojtech Tuka, leader dell'ala fascista radicale del partito, fu nominato primo ministro. Entrambe le ali del partito lottarono per avere il favore della Germania. L'ala pi\u00f9 radicale del partito era filo-tedesca, mentre i conservatori furono favorevoli all'autonomia dalla Germania; i radicali fecero affidamento sulla Guardia Hlinka e sul sostegno tedesco, mentre Tiso era popolare tra il clero e la popolazione.\nLe misure antiebraiche (1938-1941).\nLe azioni iniziali.\nImmediatamente dopo la costituzione dello Stato della Slovacchia nel 1938, il governo inizi\u00f2 a licenziare i suoi dipendenti ebrei. Il 23 gennaio 1939 fu fondato il Comitato per la soluzione della questione ebraica per discutere la legislazione anti-ebraica. I media sponsorizzati dallo stato descrissero gli ebrei definendoli \"nemici dello stato\" e della nazione slovacca. Le imprese ebraiche furono spogliate, e si verificarono degli attacchi violenti agli ebrei sia spontaneamente che su istigazione della Guardia Hlinka e del \"Freiwillige Schutzstaffel\".\nNel suo primo discorso radiofonico nel 1939, Tiso sottoline\u00f2 il suo desiderio di \"risolvere la questione ebraica\". La legislazione anti-ebraica fu l'unica misura concreta promessa: la persecuzione degli ebrei fu l'elemento chiave della politica interna dello stato, le misure discriminatorie influirono su tutti gli aspetti della vita, servendo a isolare ed espropriare gli ebrei prima che fossero deportati.\nNei giorni successivi all'annuncio del primo arbitrato di Vienna, a Bratislava scoppi\u00f2 una rivolta antisemita; i giornali giustificarono le rivolte con il presunto sostegno degli ebrei all'Ungheria durante i negoziati per la spartizione. Adolf Eichmann, un funzionario nazista inviato a Bratislava, fu coautore con Tiso e altri politici di HS\u013dS di un piano per deportare gli ebrei nel territorio ceduto all'Ungheria. Nel frattempo, gli ebrei con un patrimonio netto di oltre 500000 K\u010ds (corone cecoslovacche) furono arrestati nel tentativo fallito di impedire la fuga di capitali. Tra il 4 e il 7 novembre, furono deportati 4000 o 7600 ebrei, in un'operazione caotica simile a un \"pogrom\" a cui parteciparono la Guardia Hlinka, il \"Freiwillige Schutzstaffel\" e il Partito tedesco: tra i deportati furono inclusi i bambini piccoli, gli anziani e le donne incinte. Pochi giorni dopo, Tiso annull\u00f2 l'operazione; alla maggior parte degli ebrei fu permesso di tornare a casa a dicembre. Pi\u00f9 di 800 persone furono confinate nelle tendopoli improvvisate durante l'inverno a Ve\u013ek\u00fd K\u00fdr, Miloslavov e \u0160amor\u00edn sul nuovo confine slovacco-ungherese. Le deportazioni slovacche avvennero subito dopo quelle tedesche, la deportazione di migliaia di ebrei polacchi attir\u00f2 le critiche internazionali, ridusse gli investimenti britannici, accrebbe la dipendenza dal capitale tedesco e fu la prova per le deportazioni del 1942.\nInizialmente, molti ebrei credettero che le misure prese contro di loro sarebbero state temporanee: nonostante questa opinione diffusa, alcuni tentarono di emigrare e di portare con s\u00e9 i loro beni. Tra il dicembre 1938 e il febbraio 1939, pi\u00f9 di 2,25 milioni di K\u010ds furono trasferiti illegalmente nelle terre ceche, nei Paesi Bassi e nel Regno Unito; ulteriori importi sono stati trasferiti legalmente. I funzionari del governo slovacco approfittarono delle circostanze per acquistare la propriet\u00e0 dei ricchi emigranti ebrei con uno sconto significativo, un'anticipazione del trasferimento sponsorizzato dallo Stato delle propriet\u00e0 ebraiche come parte del processo di arianizzazione. L'interesse per l'emigrazione tra gli ebrei aument\u00f2 dopo l'invasione della Polonia, poich\u00e9 i rifugiati ebrei dalla Polonia raccontarono delle atrocit\u00e0 subite. Sebbene il governo slovacco incoraggiasse gli ebrei ad emigrare, rifiut\u00f2 di consentire l'esportazione di valuta straniera, assicurando che la maggior parte dei tentativi rimanessero infruttuosi. Nessun paese fu ansioso di accettare i rifugiati ebrei e gli stretti limiti imposti dal Regno Unito all'emigrazione in Palestina impedirono agli ebrei di cercarvi rifugio.\nNel 1940, Bratislava divenne un fulcro per gli agenti di \"Aliyah Bet\" che organizzarono l'immigrazione illegale in Palestina, uno dei quali, Aron Gr\u00fcnhut, aiut\u00f2 1365 ebrei slovacchi, cechi, ungheresi e austriaci a emigrare. All'inizio del 1941, un'ulteriore emigrazione fu impossibile; anche agli ebrei che ricevettero i visti validi per gli Stati Uniti non furono concessi i visti di transito attraverso la Germania. Il numero totale di emigranti ebrei slovacchi fu stimato tra le 5000 e le 6000 persone. Poich\u00e9 45000 ebrei vivevano nelle aree cedute all'Ungheria, il censimento del 1940 rilev\u00f2 che 89000 ebrei vivevano nello Stato slovacco, il 3,4% della popolazione complessiva.\nArianizzazione.\nIl processo di arianizzazione in Slovacchia, e cio\u00e8 il sequestro di propriet\u00e0 degli ebrei e l'esclusione degli ebrei dall'economia del paese, fu giustificata dallo stereotipo, ulteriormente rafforzato dalla propaganda di HS\u013dS, secondo cui gli ebrei guadagnassero la loro ricchezza opprimendo gli slovacchi. Tra il 1939 e il 1942, il regime di HS\u013dS ricevette un ampio sostegno popolare promettendo ai cittadini slovacchi che sarebbero stati arricchiti dalle propriet\u00e0 confiscate agli ebrei e alle altre minoranze etniche: in realt\u00e0, stavano per guadagnare una notevole quantit\u00e0 di denaro, nel 1940 gli ebrei registrarono pi\u00f9 di 4322 miliardi di corone slovacche in propriet\u00e0, ossia il 38% della ricchezza nazionale. Il processo fu anche descritto come \"slovachizzazione\", poich\u00e9 il governo slovacco adott\u00f2 le misure per garantire che gli slovacchi etnici, piuttosto che i tedeschi o altre minoranze, ricevessero le propriet\u00e0 ebraiche rubate. A causa dell'intervento del partito tedesco e della Germania nazista, i tedeschi etnici ricevettero l'8,3% delle propriet\u00e0 rubate, ma furono rifiutate la maggior parte delle richieste tedesche, sottolineando la libert\u00e0 d'azione del governo slovacco.\nLa prima legge anti-ebraica, approvata il 18 aprile 1939 e non applicata sistematicamente, fu la quota del \"numerus clausus\" del 4% riferito al numero di ebrei autorizzati a esercitare la professione legale; agli ebrei fu anche vietato scrivere per pubblicazioni non ebraiche. La legge per la riforma agraria del febbraio 1940 trasform\u00f2 101423 ettari di terra, di propriet\u00e0 di 4943 ebrei, pi\u00f9 del 40% dei quali arabile, passando ufficialmente allo Stato nel maggio del 1942. La prima legge sull'arianizzazione fu approvata nell'aprile 1940. Attraverso un processo noto come \"arianizzazione volontaria\", gli imprenditori ebrei avrebbero potuto suggerire un \"candidato cristiano qualificato\" per assumere almeno una partecipazione del 51% nell'azienda. Secondo la legge, 50 aziende su oltre 12000 furono arianizzate e 179 furono liquidate. I radicali HS\u013dS e i sostenitori tedeschi dello Stato slovacco credettero che l'arianizzazione volontaria fosse una modalit\u00e0 troppo morbida per gli ebrei. A met\u00e0 del 1940 la posizione degli ebrei nell'economia slovacca fu in gran parte spazzata via.\nAlla Conferenza di Salisburgo del luglio 1940, la Germania chiese la sostituzione di diversi membri del gabinetto con personalit\u00e0 radicali filo-tedesche pi\u00f9 affidabili. Ferdinand \u010eur\u010dansk\u00fd fu sostituito come ministro degli interni da Alexander Mach, che alline\u00f2 la politica anti-ebraica dello Stato slovacco con quella della Germania. Un altro risultato dei colloqui di Salisburgo fu la nomina dell'ufficiale delle SS Dieter Wisliceny a consigliere per gli affari ebraici per la Slovacchia, arrivata in agosto: in questo modo si mir\u00f2 a impoverire la comunit\u00e0 ebraica in modo che diventasse un peso per gli slovacchi non ebrei, che avrebbero di conseguenza accettato la deportazione. Su iniziativa di Wisliceny, nel settembre 1940 il governo slovacco cre\u00f2 l'Ufficio economico centrale (\u00daH\u00da), guidato dal funzionario slovacco August\u00edn Mor\u00e1vek e sotto il controllo di Tuka. L'Ufficio economico aveva il compito di acquisire le propriet\u00e0 dei possidenti ebraici. Gli ebrei dovevano registrare tali propriet\u00e0; i loro conti bancari, valutati in 245 milioni di K\u010ds nell'agosto 1941, furono congelati e gli ebrei poterono ritirare inizialmente solo 1000 K\u010ds, successivamente 150 K\u010ds, a settimana. Furono presi di mira i 22000 ebrei che lavorarono come salariati: i non ebrei dovevano ottenere il permesso dall'Ufficio economico centrale per assumere ebrei e quindi pagare una tassa.\nA novembre fu approvata una seconda legge sull'arianizzazione, che impose l'espropriazione delle propriet\u00e0 ebraiche e l'arianizzazione o liquidazione delle imprese ebraiche. In un processo di corruzione supervisionato dall'ufficio di Mor\u00e1vek, 10000 attivit\u00e0 commerciali ebraiche (per lo pi\u00f9 negozi) furono liquidate e le restanti, circa 2300, furono arianizzate. La liquidazione avvantaggi\u00f2 le piccole imprese slovacche in concorrenza con le imprese ebraiche e l'arianizzazione fu applicata alle pi\u00f9 grandi societ\u00e0 di propriet\u00e0 ebraica poi acquisite dai concorrenti. In molti casi, gli arianisti inesperti negli affari strinsero accordi con gli ex proprietari ebrei in modo che gli stessi ebrei continuassero a lavorare per l'azienda. L'arianizzazione delle imprese non port\u00f2 le entrate previste nel tesoro slovacco e solo 288 delle imprese liquidate produssero entrate per lo Stato entro il luglio 1942.\nL'arianizzazione e la liquidazione delle imprese furono quasi completate nel gennaio 1942, con il risultato che 64000 ebrei su 89000 persero i loro mezzi di sostentamento. Per gli ebrei, l'arianizzazione provoc\u00f2 un disastro, il loro impoverimento fu risolto con la deportazione nel 1942.\nL'arianizzazione provoc\u00f2 un'immensa perdita finanziaria per la Slovacchia e una grande distruzione di ricchezza. Lo stato non riusc\u00ec a raccogliere i fondi sostanziali dalla vendita di propriet\u00e0 e attivit\u00e0 ebraiche, la maggior parte dei suoi guadagni continu\u00f2 a provenire dalla confisca di conti bancari e titoli finanziari di propriet\u00e0 degli ebrei. I principali beneficiari dell'arianizzazione furono i membri dei partiti politici fascisti slovacchi e dei gruppi paramilitari, desiderosi di acquisire propriet\u00e0 ebraiche ma con poca esperienza nella gestione di imprese. Durante l'esistenza della Repubblica Slovacca, il governo guadagn\u00f2 1100 milioni di K\u010ds, spendendo circa 900-950 milioni di K\u010ds per far rispettare le misure antie-braiche introdotte. Nel 1942 lo Stato pag\u00f2 al governo tedesco altri 300 milioni di K\u010ds per la deportazione di 58000 ebrei.\n\u00dastred\u0148a \u017didov.\nQuando Wisliceny arriv\u00f2, tutte le organizzazioni della comunit\u00e0 ebraica furono sciolte e gli ebrei furono costretti a formare l'\u00dastred\u0148a \u017didov (\u00da\u017d, subordinato all'Ufficio economico centrale) nel settembre 1940. Fu il primo \"Judenrat\" fuori dal Reich e dalla Polonia occupata dai tedeschi, l'\u00da\u017d fu l'unica organizzazione ebraica laica autorizzata ad esistere in Slovacchia; l'adesione fu richiesta per tutti gli ebrei. I leader della comunit\u00e0 ebraica furono divisi su come rispondere a questo sviluppo: sebbene alcuni sostenessero che l'\u00da\u017d sarebbe stato utilizzato per attuare le misure anti-ebraiche, molti notarono la partecipazione all'\u00da\u017d come un modo per aiutare i propri compagni ebrei ritardando l'attuazione di tali misure e alleviando la povert\u00e0.\nIl primo leader degli \u00da\u017d fu Heinrich Schwartz, che contrast\u00f2 al meglio gli ordini anti-ebraici: sabot\u00f2 un censimento degli ebrei nella Slovacchia orientale che aveva lo scopo di giustificare la loro rimozione a ovest della nazione; Wisliceny lo fece arrestare nell'aprile 1941. Al suo posto fu nominato il pi\u00f9 collaborativo Arpad Sebestyen. Wisliceny istitu\u00ec un Dipartimento per gli affari speciali nell'\u00da\u017d per garantire la pronta attuazione dei decreti nazisti, nominando come direttore il collaborazionista Karol Hochberg, anche lui ebreo.\nIl lavoro forzato.\nNell'aprile 1939, gli ebrei in servizio nell'esercito furono segregati in un'unit\u00e0 di lavoro e alla fine dell'anno furono privati del loro grado. Dal 1940, gli ebrei maschi e i rom furono obbligati a lavorare per la difesa nazionale, generalmente un lavoro manuale nei progetti di costruzione per due mesi all'anno. Tutte le reclute considerate ebree o rom furono assegnate al sesto battaglione di lavoro nei cantieri militari di Sabinov, Liptovsk\u00fd Sv\u00e4t\u00fd Peter, L\u00e1b, Sv\u00e4t\u00fd Jur e Zohor durante l'anno successivo. Sebbene nel 1942 il Ministero della Difesa fosse stato spinto dal Ministero dell'Interno a rilasciare gli ebrei per la deportazione, la richiesta fu rifiutata. Il battaglione fu sciolto nel 1943 e gli operai ebrei furono inviati nei campi di lavoro.\nI primi centri di lavoro furono istituiti all'inizio del 1941 dagli \u00da\u017d come corsi di riqualificazione per gli ebrei disoccupati; 13612 ebrei presentarono la domanda di partecipazione per i corsi entro il febbraio, superando di gran lunga la capacit\u00e0 dei programmi. Il 4 luglio, il governo slovacco eman\u00f2 un decreto arruolante tutti gli uomini ebrei di et\u00e0 compresa tra i 18 e i 60 anni per lavoro. Sebbene gli \u00da\u017d dovessero integrare la paga dei lavoratori per soddisfare il salario minimo, i campi di lavoro aumentarono notevolmente il tenore di vita degli ebrei impoveriti dalla precedente arianizzazione. A settembre, 5500 ebrei svolgevano lavori manuali in aziende private in circa 80 piccoli centri di lavoro, la maggior parte dei quali furono sciolti negli ultimi mesi del 1941 come parte della preparazione alla deportazione. La costruzione di tre campi pi\u00f9 grandi a Sere\u010f, a Nov\u00e1ky e a Vyhne, inizi\u00f2 nel settembre dello stesso anno.\nIl Codice Ebraico.\nIn accordo con l'insegnamento cattolico sulla razza, le leggi antisemite inizialmente definirono gli ebrei in base alla religione piuttosto che alla discendenza; gli ebrei battezzati prima del 1918 furono tutti considerati cristiani. Nel settembre 1940, gli ebrei furono banditi dall'istruzione secondaria e superiore, e da tutte le scuole non ebraiche, gli fu proibito di possedere veicoli a motore, attrezzature sportive o radio. Le autorit\u00e0 locali imposero autonomamente le misure anti-ebraiche; il presidente della regione di \u0160ari\u0161-Zempl\u00edn ordin\u00f2 agli ebrei locali di indossare una fascia gialla attorno al braccio sinistro dal 5 aprile 1941, provocando in questo modo diversi attacchi violenti contro gli ebrei. A met\u00e0 del 1941, quando l'attenzione si spost\u00f2 sulla limitazione dei diritti civili degli ebrei dopo che erano stati privati delle loro propriet\u00e0 a causa dell'arianizzazione, fu formato il Dipartimento 14 del Ministero dell'Interno per applicare le misure antiebraiche.\nIl 9 settembre 1941 il parlamento slovacco approv\u00f2 il cosiddetto Codice Ebraico, costituito da 270 articoli a carattere anti-ebraico. Basato sulle leggi di Norimberga, il codice defin\u00ec gli ebrei in termini di discendenza, viet\u00f2 i matrimoni misti e richiese che tutti gli ebrei di et\u00e0 superiore ai sei anni indossassero la stella gialla. Il codice escluse gli ebrei dalla vita pubblica, limitando gli orari di viaggio e di acquisto, vietando loro di frequentare club, organizzazioni ed eventi pubblici, inoltre gli ebrei dovevano pagare una tassa del 20% su tutte le propriet\u00e0. La propaganda del governo si vant\u00f2 che il Codice Ebraico fosse l'insieme pi\u00f9 rigoroso di leggi anti-ebraiche in Europa. Il presidente avrebbe potuto emettere delle esenzioni per proteggere i singoli ebrei dagli obblighi di legge. Gli ebrei impiegati furono inizialmente esentati da alcuni dei requisiti del codice, come indossare la stella.\nLa definizione razziale degli ebrei fu criticata dalla Chiesa cattolica e alla fine i convertiti furono esentati dal rispetto di alcuni requisiti. La Guardia di Hlinka e il \"Freiwillige Schutzstaffel\" aumentarono le violenze verso gli ebrei, parteciparono quotidianamente a manifestazioni antisemite e molestarono i non ebrei giudicati insufficientemente antisemiti. La legge consent\u00ec all'Ufficio centrale di costringere gli ebrei a cambiare residenza. Questa disposizione entr\u00f2 in vigore il 4 ottobre 1941, quando a 10000 dei 15000 ebrei di Bratislava, che non erano impiegati o sposati tra loro, fu ordinato di trasferirsi in quattordici citt\u00e0. Il trasferimento fu pagato e permesso dal Dipartimento per i compiti speciali di \u00da\u017d. Sebbene agli ebrei fosse stato ordinato di partire entro il 31 dicembre, meno di 7000 persone si trasferirono entro marzo 1942.\nLe deportazioni (1942).\nLa pianificazione.\nLe alte sfere del governo slovacco erano a conoscenza, gi\u00e0 alla fine del 1941, degli omicidi di massa di ebrei nei territori occupati dai tedeschi. Nel luglio 1941, Wisliceny organizz\u00f2 una visita di alcuni funzionari del governo slovacco in diversi campi gestiti dall'Organizzazione Schmelt, l'organizzazione che imprigion\u00f2 gli ebrei nell'Alta Slesia orientale per impiegarli nei lavori forzati sulla \"Reichsautobahn\". I visitatori si resero conto che gli ebrei nei campi vivevano in condizioni che alla fine avrebbero causato la loro morte. I soldati slovacchi parteciparono alle invasioni della Polonia e dell'Unione Sovietica; portarono le notizie delle sparatorie di massa degli ebrei e di almeno uno dei massacri. Alcuni slovacchi furono a conoscenza del massacro di Kamianets-Podilskyi del 1941, in cui 23600 ebrei, molti dei quali deportati dall'Ungheria, furono fucilati nell'Ucraina occidentale. Il ministro della Difesa Ferdinand \u010catlo\u0161 e il generale Jozef Turanec riferirono dei massacri a Zhytomyr al presidente Tiso nel febbraio 1942.\nSia il vescovo Karol Kme\u0165ko, sia l'incaricato d'affari pontificio Giuseppe Burzio, si confrontarono con il presidente alla luce dei rapporti attendibili dell'omicidio di massa di civili ebrei in Ucraina. I giornali slovacchi scrissero molti articoli nel tentativo di confutare le voci secondo cui gli ebrei deportati sarebbero stati maltrattati, indicando alla met\u00e0 del 1942 la conoscenza generale che gli ebrei deportati non erano pi\u00f9 in vita.\nA met\u00e0 del 1941, in base agli accordi precedenti, i tedeschi chiesero altri 20000 lavoratori slovacchi per lavorare in Germania. La Slovacchia rifiut\u00f2 di inviare altri slovacchi \"gentili\" e invece offr\u00ec un numero pari di lavoratori ebrei. Una lettera inviata il 15 ottobre 1941 indica che si stavano preparando all'omicidio di massa degli ebrei nel distretto di Lublino per fare spazio agli ebrei deportati dalla Slovacchia e dalla Germania.\nAlla fine di ottobre, Tiso, Tuka, Mach e \u010catlo\u0161 visitarono la tana del lupo, vicino a Rastenburg in Prussia orientale, e si incontrarono con Adolf Hitler. Non \u00e8 rimasta nessuna traccia di questo incontro, fu probabilmente discussa per la prima volta la deportazione degli ebrei dalla Slovacchia, portando a un dibattito storiografico su chi ha proposto l'idea. Anche se i tedeschi presentarono l'offerta iniziale, la decisione slovacca non fu motivata da pressioni tedesche. Nel novembre 1941, il governo slovacco permise al governo tedesco di deportare i 659 ebrei slovacchi che vivevano nel Reich e nel protettorato di Boemia e Moravia nella Polonia occupata dai tedeschi, con la condizione che i loro beni confiscati passassero alla Slovacchia: questo fu il primo passo verso la deportazione degli ebrei dalla Slovacchia, di cui Tuka discusse con Wisliceny all'inizio del 1942; come indicato da un cablogramma dell'ambasciatore tedesco in Slovacchia, Hanns Ludin, gli slovacchi risposero \"con entusiasmo\" all'idea.\nTuka present\u00f2 la proposta di espulsione al governo il 3 marzo e ne discusse in parlamento tre giorni dopo. Il 15 maggio il parlamento approv\u00f2 il decreto 68/1942, che legalizzava retroattivamente la deportazione degli ebrei, autorizzava anche la revoca della loro cittadinanza e ne regolava le esenzioni. L'opposizione era incentrata sugli ostacoli economici, morali e legali, ma, come afferm\u00f2 in seguito Mach, \"ogni [legislatore] che si \u00e8 pronunciato su questo tema ha detto che dovremmo sbarazzarci degli ebrei\".\nIl rappresentante cattolico ufficiale e vescovo di Spi\u0161, J\u00e1n Vojta\u0161\u0161\u00e1k, richiese solo insediamenti separati in Polonia per gli ebrei convertiti al cristianesimo. Gli slovacchi accettarono di pagare 500 Reichsmark per ogni ebreo deportato (apparentemente per coprire le spese di riparo, cibo, riqualificazione e alloggio) e una tassa aggiuntiva alla Deutsche Reichsbahn per il trasporto. La tassa di 500 Reichsmark era equivalente a circa 125 USD dell'epoca, o 2000 USD di oggi. In cambio, tedeschi promisero che gli ebrei non sarebbero mai tornati e la Slovacchia avrebbe potuto mantenere tutte le propriet\u00e0 confiscate. Fatta eccezione per lo Stato Indipendente di Croazia, che pagava 30 Reichsmark a persona, la Slovacchia fu l'unico paese che pag\u00f2 per deportare la sua popolazione ebraica. Secondo lo storico Donald Bloxham \"il fatto che il regime di Tiso abbia lasciato che la Germania facesse il lavoro sporco non deve nascondere il suo desiderio di \"ripulire\" l'economia e in definitiva la societ\u00e0 in nome della \"cristianizzazione\"\".\nLa prima fase.\nIl piano di deportazione originario, approvato nel febbraio 1942, prevedeva la deportazione di 7000 donne ad Auschwitz e di 13000 uomini a Majdanek come lavoratori forzati. Il Dipartimento 14 organizz\u00f2 le deportazioni, mentre il Ministero dei Trasporti slovacco forn\u00ec i carri bestiame. Gli elenchi dei deportati furono stilati dal Dipartimento 14 sulla base dei dati statistici forniti dal Dipartimento per i compiti speciali del Centro ebraico.\nAlla stazione di confine di Zwardon, la Guardia di Hlinka consegn\u00f2 i trasporti alla Schutzpolizei tedesca. I funzionari slovacchi promisero che ai deportati sarebbe stato permesso di tornare a casa dopo un determinato periodo, e molti ebrei inizialmente credettero che fosse meglio denunciare la deportazione piuttosto che rischiare rappresaglie contro le loro famiglie. Il 25 marzo 1942, il primo trasporto part\u00ec dal campo di transito di Poprad diretto ad Auschwitz con 1000 donne ebree non sposate di et\u00e0 compresa tra 16 e 45 anni. Durante la prima ondata di deportazioni, terminata il 2 aprile, 6000 giovani, singoli ebrei furono deportati ad Auschwitz e Majdanek.\nI membri della Guardia di Hlinka, il \"Freiwillige Schutzstaffel\" e la gendarmeria furono incaricati di radunare gli ebrei, sorvegliare i centri di transito e infine costringerli a salire sui vagoni per la deportazione. Un ufficiale tedesco fu di stanza in ciascuno dei centri di concentramento.\nLe esenzioni ufficiali avrebbero dovuto impedire che alcuni ebrei venissero deportati, ma le autorit\u00e0 locali a volte deportarono anche i titolari di esenzioni. Le vittime ricevevano solo quattro ore di preavviso, per impedire loro di fuggire. Le percosse e la rasatura forzata erano all'ordine del giorno, cos\u00ec come il sottoporre gli ebrei a ricerche invasive per scoprire oggetti di valore nascosti. Sebbene alcune guardie e funzionari locali accettassero tangenti per tenere gli ebrei fuori dai trasporti, generalmente la vittima venne deportata sul treno successivo mentre altri approfittarono del loro potere per violentare le donne ebree. Gli ebrei poterono portare con s\u00e9 solo 50 chilogrammi di oggetti personali ma anche questi vennero spesso requisiti.\nI trasporti delle famiglie.\nReinhard Heydrich, il capo dell'Ufficio della sicurezza del Reich, visit\u00f2 Bratislava il 10 aprile. Insieme a Tuka convennero che ulteriori deportazioni avrebbero preso di mira intere famiglie e che alla fine avrebbero rimosso tutti gli ebrei dalla Slovacchia. I trasporti delle intere famiglie iniziarono l'11 aprile trasportando le vittime nel distretto di Lublino. Durante la prima met\u00e0 di giugno 1942 dieci trasporti si fermarono brevemente a Majdanek, dove alcuni uomini normodotati furono selezionati per il lavoro; i treni proseguirono poi verso il campo di sterminio di Sobib\u00f3r, dove furono uccise le restanti vittime. La maggior parte dei treni port\u00f2 le vittime, 30000 in totale, nei ghetti i cui abitanti erano stati recentemente deportati nei campi di sterminio di Be\u0142\u017cec o Sobibor. Alcuni gruppi rimasero solo brevemente prima di essere nuovamente deportati nei campi di sterminio, mentre altri gruppi rimasero nei ghetti per mesi o anni.\nParte dei deportati finirono nei campi di lavoro forzato del distretto di Lublino (come Poniatowa, D\u0119blin\u2013Irena e Krych\u00f3w). Insolitamente, i deportati nel distretto di Lublino furono rapidamente in grado di stabilire un contatto con gli ebrei rimasti in Slovacchia, il che port\u00f2 a ottenere vasti sforzi di aiuto. Il destino degli ebrei deportati dalla Slovacchia fu quindi \"sigillato nel quadro dell'operazione Reinhard\" insieme a quello degli ebrei polacchi, nelle parole di Yehoshua B\u00fcchler.\nI trasporti furono destinati ad Auschwitz dopo la met\u00e0 di giugno, dove la minoranza delle vittime fu selezionata per il lavoro e il resto fu ucciso nelle camere a gas. Ci\u00f2 avvenne per nove trasporti, l'ultimo dei quali arriv\u00f2 il 21 ottobre 1942. Nessun trasporto part\u00ec tra il 1\u00b0 agosto e il 18 settembre; la maggior parte degli ebrei non esenti dalla deportazione fu deportata o riusc\u00ec comunque a fuggire in Ungheria. A met\u00e0 agosto Tiso tenne un discorso a Holi\u010d in cui descrisse gli ebrei come \"l'eterno nemico\" giustificando le deportazioni secondo l'etica cristiana. Al momento del discorso, il governo slovacco disponeva di informazioni accurate sull'omicidio di massa dei deportati dalla Slovacchia; la richiesta ufficiale di ispezionare i campi in cui si tenevano gli ebrei slovacchi in Polonia fu respinta da Eichmann. Altri tre trasporti avvennero nel settembre e nell'ottobre 1942 prima di cessare fino al 1944. Alla fine del 1942, solo 500 o 600 ebrei slovacchi erano ancora vivi ad Auschwitz. Migliaia di ebrei slovacchi sopravvissuti nel distretto di Lublino furono fucilati il 3-4 novembre 1943 durante l'Operazione Erntefest.\nTra il 25 marzo e il 20 ottobre 1942 furono deportati quasi 58000 ebrei, cio\u00e8 due terzi della popolazione. Il numero esatto \u00e8 sconosciuto a causa delle discrepanze nelle fonti. Le deportazioni colpirono in modo sproporzionato gli ebrei pi\u00f9 poveri della Slovacchia orientale. Sebbene la regione di \u0160ari\u0161-Zempl\u00edn abbia perso dall'85 al 90% della sua popolazione ebraica, \u017dilina ha riferito che quasi la met\u00e0 dei suoi ebrei \u00e8 rimasta dopo la deportazione. I deportati furono trattenuti brevemente in cinque campi in Slovacchia prima della deportazione; 26384 da \u017dilina, 7500 da Patr\u00f3nka, 7000 da Poprad, 4463 da Sere\u010f, e da 4000 a 5000 da Nov\u00e1ky. Diciannove treni arrivarono ad Auschwitz, e altri trentotto arrivarono nei ghetti e nei campi di concentramento e sterminio del distretto di Lublino. Solo poche centinaia di deportati sopravvissero alla guerra, la maggior parte ad Auschwitz, mentre quasi nessuno \u00e8 sopravvissuto nel distretto di Lublino.\nL'opposizione, l'esenzione e l'evasione.\nLa Santa Sede si oppose alla deportazione, temendo che tali azioni da parte di un governo cattolico avrebbero screditato la chiesa. Domenico Tardini, sottosegretario di Stato vaticano, scrisse in una nota privata: \"Tutti capiscono che la Santa Sede non pu\u00f2 fermare Hitler. Ma chi pu\u00f2 capire che non sa tenere a freno un prete?\" Secondo un rapporto del Sicherheitsdienst, Burzio minacci\u00f2 Tiso con una interdizione. I vescovi slovacchi furono equivoci approvando il deicidio ebraico e altri miti antisemiti mentre esortarono i cattolici a trattare gli ebrei con umanit\u00e0. La Chiesa cattolica alla fine scelse di non disciplinare nessuno dei cattolici slovacchi che furono complici delle azioni del regime. I funzionari dell'\u00da\u017d e molti dei pi\u00f9 influenti rabbini slovacchi inviarono delle petizioni a Tiso, senza per\u00f2 ricevere risposta. Ludin rifer\u00ec che le deportazioni furono \"molto impopolari\", ma pochi slovacchi presero dei provvedimenti contro di loro.\nNel marzo 1942, nacque la \"Pracovn\u00e1 Skupina\" (un'organizzazione clandestina che operava sotto gli auspici dell'\u00da\u017d) per opporsi alle deportazioni. I suoi leader, l'organizzatrice sionista Gisi Fleischmann e il rabbino ortodosso Michael Dov Weissmandl, corruppero Anton Va\u0161ek, capo del Dipartimento 14, e Wisliceny. Non \u00e8 noto se gli sforzi del gruppo abbiano avuto qualche collegamento con il blocco delle deportazioni.\nMolti ebrei vennero a conoscenza del destino che li attendeva durante la prima met\u00e0 del 1942, da fonti come lettere di ebrei deportati o fuggitivi. Circa 5000-6000 ebrei fuggirono in Ungheria per evitare le deportazioni, molti pagando tangenti o con l'aiuto di contrabbandieri e del movimento giovanile sionista Hashomer Hatzair; circa un terzo di coloro che fuggirono in Ungheria sopravvisse alla guerra. Molti proprietari di attivit\u00e0 arianizzate chiesero le esenzioni dal lavoro per gli ex proprietari ebrei. In alcuni casi si tratt\u00f2 di un'arianizzazione fittizia; altri arianisti, motivati dal profitto, tenevano in giro gli ex proprietari ebrei per le loro abilit\u00e0.\nCirca 2000 ebrei avevano documenti falsi che li identificavano come ariani, alcuni ecclesiastici cristiani battezzarono gli ebrei, anche quelli che non erano sinceramente convertiti. Sebbene la conversione dopo il 1939 non esentasse dalla deportazione, essere battezzati rendeva pi\u00f9 facile ottenere altri tipi di esenzioni e alcuni documenti modificati dal clero per precedere con i battesimi.\nDopo le deportazioni, tra 22000 e 25000 ebrei vissero ancora in Slovacchia. Circa 16000 ebrei furono esentati; ci furono 4217 convertiti al cristianesimo prima del 1939, almeno 985 ebrei tramite matrimoni misti, e 9687 titolari di esenzioni economiche (in particolare medici, farmacisti, ingegneri ed esperti agrari, le cui professioni erano carenti). Mille ebrei furono protetti da esenzioni presidenziali, per lo pi\u00f9 in aggiunta ad altre esenzioni. Oltre agli ebrei esentati, circa 2500 furono internati nei campi di lavoro, e un migliaio prestarono servizio nel sesto battaglione di lavoro. Quando le deportazioni furono sospese, il governo fu a conoscenza della posizione di solo 2500 ebrei esentati.\nL'interruzione (1943).\nDurante il 1943, l'applicazione delle leggi antiebraiche diminu\u00ec e molti ebrei smisero di indossare la stella gialla. Tuttavia, i restanti ebrei \u2013 anche quelli esentati \u2013 continuarono a vivere nel costante timore della deportazione. Gli \u00da\u017d cercarono di migliorare le condizioni dei lavoratori nei campi slovacchi e per aumentare la produttivit\u00e0, per rafforzare l'incentivo a mantenere i propri lavoratori in Slovacchia. Nel 1943, i campi di lavoro guadagnarono 39 milioni di K\u010ds per lo Stato slovacco. L'interruzione delle deportazioni dalla Slovacchia consent\u00ec al \"Pracovn\u00e1 Skupina\" di lanciare il Piano Europa, uno sforzo infruttuoso per corrompere il capo delle SS Heinrich Himmler per risparmiare gli ebrei sopravvissuti sotto l'occupazione tedesca. \"Pracovn\u00e1 Skupina\" ha contrabband\u00f2 anche gli aiuti per gli ebrei in Polonia, e aiut\u00f2 gli ebrei polacchi a fuggire in Ungheria attraverso la Slovacchia. Alla fine di aprile 1944 due fuggitivi di Auschwitz, Rudolf Vrba e Alfred Wetzler, raggiunsero la Slovacchia. \"Pracovn\u00e1 Skupina\" invi\u00f2 il proprio rapporto in Ungheria e Svizzera, raggiungendo gli alleati a luglio.\nDopo la battaglia di Stalingrado e gli altri capovolgimenti nella guerra sempre pi\u00f9 impopolare nell'est, i politici slovacchi si resero conto che era plausibile una sconfitta tedesca. Alcuni politici dell'HS\u013dS (soprattutto quelli della fazione pi\u00f9 radicale) incolparono gli ebrei delle battute d'arresto economiche e si mossero per la deportazione della restante popolazione. Il 7 febbraio 1943, in una manifestazione a Ru\u017eomberok, Mach annunci\u00f2 che i trasporti sarebbero presto ripresi.\nAll'inizio del 1943, la Guardia di Hlinka e il Dipartimento 14 si prepararono alla ripresa delle deportazioni con la registrazione degli ebrei, la cancellazione delle esenzioni economiche e la caccia agli ebrei nascosti. Il piano per spedire quattro treni tra il 18 e il 22 aprile non fu attuato. In risposta alla minacciata ripresa, l'8 marzo i vescovi slovacchi inviarono una lettera pastorale in latino in cui condannavano l'antisemitismo e il totalitarismo mentre difendevano i diritti di tutti gli ebrei. La Germania esercit\u00f2 pressioni crescenti sullo Stato slovacco affinch\u00e9 consegnasse i suoi ebrei rimasti nel 1943 e nel 1944, ma i politici slovacchi non accettarono di riprendere le deportazioni.\nAlla fine del 1943, i principali ufficiali dell'esercito e l\"'intellighenzia\" formarono il Consiglio nazionale slovacco per pianificare l'insurrezione; il consiglio un\u00ec gli oppositori del regime sia comunisti che democratici. Altri antifascisti si ritirarono sui monti Carpazi e formarono dei gruppi partigiani. I preparativi per la rivolta suscitarono sentimenti contrastanti nei restanti ebrei slovacchi, temevano infatti che una rivolta avrebbe portato a una ulteriore repressione della loro comunit\u00e0. I gruppi clandestini si organizzarono nei campi di Sere\u010f e di Nov\u00e1ky. Le autorit\u00e0 slovacche iniziarono a registrare nuovamente gli ebrei nel gennaio 1944, spingendo alcuni a fuggire in Ungheria. Il 19 marzo 1944 la Germania invase l'Ungheria, inclusa la Rutenia e le aree cedute dalla Cecoslovacchia nel 1938. Gli ebrei slovacchi fuggiti in Ungheria tentarono di rientrare, ma molti furono arrestati al confine e deportati direttamente ad Auschwitz.\nL'ambasciatore slovacco a Budapest, J\u00e1n Spi\u0161iak, rilasci\u00f2 dei documenti a 3000 ebrei consentendo loro di attraversare legalmente il confine, portando quindi il numero totale di ebrei in Slovacchia a 25000. Tra il 14 maggio e il 7 luglio, 437000 ebrei furono deportati dall'Ungheria, la maggior parte ad Auschwitz, compresi molti ebrei slovacchi nel paese. Per contrastare la presunta minaccia alla sicurezza degli ebrei nella regione di \u0160ari\u0161-Zempl\u00edn, con la linea del fronte che si spostava verso ovest, il 15 maggio 1944 il governo slovacco ordin\u00f2 agli ebrei di trasferirsi nella parte occidentale del paese.\nLa ripresa delle deportazioni (1944-1945).\nL'invasione tedesca.\nPreoccupata per l'aumento della resistenza, la Germania invase la Slovacchia; questo fece precipitare la rivolta nazionale slovacca, scoppiata il 29 agosto 1944. Le forze ribelli si impadronirono della Slovacchia centrale ma furono sconfitte il 27 ottobre a Bansk\u00e1 Bystrica. I partigiani si ritirarono sulle montagne e continuarono la loro campagna di guerriglia nel 1945. Un nuovo governo prest\u00f2 giuramento, con il cugino di Tiso \u0160tefan come primo ministro; Jozef rimase presidente. L'incaricato d'affari pontificio Burzio incontr\u00f2 Tiso il 22 e 29 settembre, secondo quanto riferito definendo Tiso un bugiardo quando il presidente ha negato la conoscenza delle deportazioni. Pio XII incaric\u00f2 Burzio di riferire a Tiso che il Vaticano condannava la persecuzione di individui per la loro razza o nazionalit\u00e0. Gli Stati Uniti e la Svizzera presentarono proteste formali contro la deportazione degli ebrei. La propaganda slovacca accusava ebrei e cechi della rivolta. Tuttavia, il governo slovacco prefer\u00ec la concentrazione degli ebrei nei campi di concentramento in Slovacchia alla loro deportazione. Tiso chiese ai tedeschi di risparmiare almeno gli ebrei battezzati e quelli sposati in matrimoni misti, ma le sue richieste furono ignorate.\nLa rivolta forn\u00ec ai tedeschi l'opportunit\u00e0 di attuare la soluzione finale in Slovacchia. Le azioni anti-ebraiche furono nominalmente controllate dal Ministero della Difesa slovacco, ma in pratica i tedeschi dettarono la politica. A differenza delle deportazioni del 1942, i rastrellamenti degli ebrei furono organizzati e poi effettuati dalle forze tedesche.\nL'ufficiale delle SS Alois Brunner, che aveva partecipato all'organizzazione dei trasporti di ebrei dalla Francia e dalla Grecia, arriv\u00f2 in Slovacchia per organizzare la deportazione degli ebrei rimasti nel paese. L'unit\u00e0 SS Einsatzgruppe H, tra cui Einsatzkommandos 13, 14 e 29, fu inizialmente costituita per reprimere la rivolta subito dopo l'inizio e radunare ebrei e rom. I collaboratori locali, tra cui \"SS-Heimatschutz\" (HS), \"Freiwillige Schutzstaffel\" e la Guardia di Hlinka, furono essenziali per il lavoro dell'Einsatzgruppe H. I collaboratori denunciarono i clandestini, si spacciarono per partigiani e aiutarono negli interrogatori.\nDopo l'inizio della rivolta, migliaia di ebrei fuggirono nell'interno montuoso e nelle aree controllate dai partigiani intorno a Bansk\u00e1 Bystrica, inclusi molti che lasciarono i campi di lavoro dopo la fuga delle guardie. Circa 1600-2000 ebrei combatterono come partigiani, il dieci% della forza totale dei ribelli, sebbene molti nascosero la loro identit\u00e0 a causa dell'antisemitismo nel movimento partigiano. La legislazione anti-ebraica nelle aree liberate fu annullata dal Consiglio nazionale slovacco, ma l'atteggiamento della popolazione locale variava: alcuni rischiarono la vita per nascondere gli ebrei, altri li consegnarono alla polizia. A differenza del 1942, per i soccorritori era in vigore la pena di morte; la maggioranza forn\u00ec aiuto dietro compenso, sebbene vi fossero anche casi di salvataggi disinteressati. Molti ebrei trascorsero dai sei agli otto mesi in rifugi improvvisati o bunker in montagna, mentre altri si nascosero nelle case di non ebrei. Indipendentemente da ci\u00f2, gli ebrei richiesero denaro da sei a otto mesi per le spese di soggiorno e l'aiuto di non ebrei disposti a fornire assistenza. Alcuni ebrei nei rifugi dovettero tornare a casa pi\u00f9 tardi durante l'inverno, rischiando la cattura, a causa della fame e del freddo. Vivere apertamente e continuare a lavorare con carte false fu generalmente possibile solo a Bratislava.\nI rastrellamenti.\nGli ebrei catturati furono brevemente imprigionati nelle carceri locali o nell'ufficio dell'Einsatzgruppe H a Bratislava, da cui furono inviati al campo di Sere\u010f per la deportazione. Le autorit\u00e0 locali fornirono gli elenchi di ebrei e anche molti residenti locali denunciarono gli ebrei. Nella prima met\u00e0 di settembre ci furono incursioni su larga scala a Topo\u013e\u010dany (3 settembre), Tren\u010d\u00edn e Nitra (7 settembre), durante le quali 616 ebrei furono arrestati e imprigionati a Ilava e Sere\u010f. A Zilina, l'Einsatzkommando 13 e i collaboratori arrestarono centinaia di ebrei nella notte tra il 13 e il 14 settembre. Le vittime furono deportate a Sere\u010f o Ilava e poi ad Auschwitz, dove la maggior parte fu assassinata. L'Einsatzgruppe H rifer\u00ec che alcuni ebrei riuscirono a fuggire a causa della mancanza del personale, ma che sia i tedeschi che gli slovacchi generalmente sostennero i rastrellamenti e aiutarono a rintracciare gli evasori. Dopo la sconfitta dei rivoltosi, le forze tedesche diedero la caccia anche agli ebrei nascosti sulle montagne. Sebbene la maggior parte delle vittime sia stata arrestata durante i primi due mesi di occupazione, la caccia agli ebrei continu\u00f2 fino al 30 marzo 1945, quando un prigioniero ebreo fu portato a Sere\u010f solo per tre giorni prima della liberazione del campo.\nAlcuni ebrei furono arrestati a Bratislava entro il 20 settembre. Il pi\u00f9 grande rastrellamento fu compiuto in citt\u00e0 nella notte tra il 28 e il 29 settembre dall'Einsatzkommando 29, aiutato da 600 collaboratori di HS e POHG e da un'unit\u00e0 della Luftwaffe che presidi\u00f2 le strade: circa 1600 ebrei furono arrestati e portati a Sere\u010f. Circa 300 ebrei con cittadinanza straniera furono temporaneamente ospitati in un castello a Marianka. L'11 ottobre ci fu un'irruzione nel castello; tutti i prigionieri tranne tre furono portati a Sere\u010f e quindi deportati ad Auschwitz il 17 ottobre. A met\u00e0 ottobre, presso l'ex Centro Ebraico fu istituito un ufficio per dare la caccia agli ebrei nascosti, dove si verificarono torture agli ebrei catturati facendogli rivelare i nomi e gli indirizzi di altri ebrei. A circa duemila ebrei rimasti a Bratislava fu ordinato di consegnarsi il 20 novembre, ma pochi lo fecero. La met\u00e0 degli ebrei arrestati dopo il 19 novembre si trovava a Bratislava, la maggior parte si nascondeva con documenti falsi. Henri Dunand della Croce Rossa forn\u00ec i finanziamenti necessari per un gruppo clandestino guidato da Arnold Lazar, per fornire denaro, cibo e vestiti agli ebrei che si nascondevano a Bratislava.\nLe deportazioni.\nIl campo di concentramento di Sere\u010f fu la struttura principale per l'internamento degli ebrei prima della loro deportazione. Sebbene non ci fossero stati trasporti fino alla fine di settembre, gli ebrei subirono un trattamento duro, inclusi stupri e omicidi, e un pesante sovraffollamento della strattura poich\u00e9 la popolazione aument\u00f2 a 3000 individui, pi\u00f9 del doppio della capacit\u00e0 prevista. Brunner assunse l'amministrazione del campo dal governo slovacco alla fine di settembre. Circa 11700 persone furono deportate su undici trasporti; i primi cinque trasporti, avvenuti dal 30 settembre al 17 ottobre, furono destinati ad Auschwitz, dove la maggior parte delle vittime fu gasata. L'ultimo trasporto verso Auschwitz, il 2 novembre, arriv\u00f2 dopo la chiusura delle camere a gas. I trasporti successivi partirono alla volta dei campi di Sachsenhausen, Bergen-Belsen, Ravensbr\u00fcck e Theresienstadt.\nIl 1\u00b0 e il 5 settembre due piccoli trasporti partirono da \u010cadca verso Auschwitz; lo storico Fatran stima che il numero totale dei deportati fosse di circa 400 persone. Tra settembre e ottobre, almeno 131 persone furono deportate dalla Slovacchia via Zakopane; due dei trasporti terminarono a Cracovia-P\u0142asz\u00f3w e il terzo ad Auschwitz. Un trasporto da Pre\u0161ov, in partenza il 26 novembre, arriv\u00f2 a Ravensbr\u00fcck. Secondo un'indagine penale cecoslovacca, il 16 ottobre e il 16 dicembre altri 800 ebrei furono deportati in due trasporti dalla Slovacchia orientale.\nI dettagli sui trasporti in partenza da localit\u00e0 diverse da Sere\u010f sono frammentari, e non si conosce il numero totale dei deportati. Lo storico slovacco Ivan Kamenec ha stimato che 13500 ebrei furono deportati nel 1944 e nel 1945, di cui 10000 morirono, ma la storica israeliana Gila Fatran e la storica ceca Lenka \u0160indel\u00e1\u0159ov\u00e1 ritengono che 14150 deportati possano essere verificati e che la cifra reale potesse essere pi\u00f9 alta. Il regime slovacco trasfer\u00ec anche diverse centinaia di prigionieri politici sotto la custodia tedesca, deportati nel campo di concentramento di Mauthausen, dove molti vi morirono.\nI massacri.\nDopo l'invasione tedesca, circa 4000 persone furono uccise in Slovacchia, per lo pi\u00f9 dalle Einsatzgruppe H e con l'aiuto dei collaboratori locali. Circa la met\u00e0 delle vittime furono ebrei; altre vittime inclusero i partigiani, i sostenitori della rivolta e i rom. Una delle prime esecuzioni avvenne nel distretto di Topo\u013e\u010dany, dove l'Einsatzkommando 14 inizi\u00f2 la sua retata di massa di ebrei. Molti degli ebrei arrestati furono portati a Sere\u010f per la deportazione, mentre 53 furono fucilati a Nem\u010dice l'11 settembre. La pi\u00f9 grande esecuzione fu a Kremni\u010dka, un piccolo villaggio a 6 chilometri da Bansk\u00e1 Bystrica. Alla conquista della roccaforte, i ribelli, gli ebrei, i partigiani, i rom e gli altri arrestati nella zona furono trattenuti nel carcere della citt\u00e0: di queste, 743 persone furono portate a Kremni\u010dka per l'esecuzione in una serie di massacri tra novembre e marzo dall'Einsatzgruppe H e dal POHG. Le vittime inclusero 280 donne e 99 bambini di cui met\u00e0 ebrei. Centinaia di persone furono uccise nel vicino villaggio di Nemeck\u00e1, dove i corpi delle vittime furono bruciati. Come luogo di esecuzione fu utilizzato il cimitero ebraico di Zvolen, 218 corpi furono riesumati dopo la fine della guerra.\nConseguenze nel dopoguerra.\nL'Armata Rossa conquist\u00f2 la Slovacchia entro la fine di aprile 1945. Circa 69000 ebrei, cio\u00e8 il 77% della popolazione prebellica, furono assassinati. Dei 10000 o 11000 ebrei sopravvissuti in Slovacchia, ritornarono 9000 ebrei che furono deportati nei campi di concentramento o fuggiti all'estero e 10000 ebrei sopravvissero nei territori annessi all'Ungheria. Alla fine del 1945, 33000 ebrei vivevano in Slovacchia. Molti sopravvissuti persero l'intera famiglia, mentre un terzo soffriva di tubercolosi.\nSebbene una legge cecoslovacca del dopoguerra negasse le transazioni immobiliari derivanti dalla persecuzione nazista, il governo autonomo slovacco si rifiut\u00f2 di applicarla. Le propriet\u00e0 degli eredi furono nazionalizzate nel 1947 in un fondo di liquidazione. Coloro che rubarono le propriet\u00e0 ebraiche furono riluttanti a restituirla; anche gli ex membri della resistenza si appropriarono di alcune propriet\u00e0 rubate. Il conflitto sulla restituzione port\u00f2 a intimidazioni e attacchi violenti, inclusi il pogrom di Topo\u013e\u010dany del settembre 1945 e le rivolte del Congresso partigiano nell'agosto 1946. La storica polacca Anna Cichopek-Gajraj stima che almeno 36 ebrei furono assassinati e pi\u00f9 di 100 feriti nella violenza del dopoguerra.\nJosef Witiska, il comandante dell'Einsatzgruppe H, si suicid\u00f2 nel 1946 durante l'estradizione in Cecoslovacchia; Wisliceny fu processato, condannato e giustiziato a Bratislava nel 1948; Brunner sfugg\u00ec alla giustizia rifugiandosi in Siria. Tiso, in precedenza fuggito in Austria, fu estradato in Cecoslovacchia, accusato di tradimento e collaborazionismo, quindi condannato a morte il 15 aprile 1947 e giustiziato tre giorni dopo. Secondo la corte, la sua azione \"pi\u00f9 immorale, non cristiana e pi\u00f9 disumana\" fu quella di ordinare la deportazione degli ebrei slovacchi.\nAnche altri perpetratori, tra cui Tuka, furono processati, condannati e giustiziati. Sia Tiso che Tuka furono processati ai sensi del decreto 33/1945, la legge che impose la pena di morte per la repressione della rivolta slovacca; i loro ruoli nell'Olocausto furono il motivo dei crimini per i quali furono condannati. Gli autori di alcuni dei pi\u00f9 eclatanti articoli e caricature antisemite furono perseguiti dopo la guerra. I processi dipinsero i funzionari dello Stato slovacco come traditori, esonerando cos\u00ec la societ\u00e0 civile slovacca dalla responsabilit\u00e0 dell'Olocausto.\nIl governo cecoslovacco sostenne il sionismo, insistendo sul fatto che gli ebrei si assimilassero alla cultura cecoslovacca o emigrassero in Palestina. Gli ebrei che dichiararono la nazionalit\u00e0 tedesca o ungherese nel censimento prebellico furono privati della cittadinanza, perdendo cos\u00ec ogni diritto alla restituzione, e furono minacciati di deportazione. La maggior parte degli ebrei in Slovacchia emigr\u00f2 in Israele o in altri paesi negli anni successivi alla guerra. L'emigrazione acceler\u00f2 nel 1948 dopo il colpo di stato comunista e la nazionalizzazione di molte imprese nel dopoguerra. Il numero delle comunit\u00e0 ebraiche diminu\u00ec da 126 a 25, mentre la popolazione diminu\u00ec dell'80%.\nAlla fine del 1949 rimasero solo poche migliaia di ebrei. Molti di coloro che scelsero di rimanere cambiarono i loro cognomi e abbandonarono la religione per adattarsi alla classe media slovacca. Nel 2019, la popolazione ebraica fu stimata tra 2000 e 3000 persone.\nEredit\u00e0.\nL'atteggiamento del governo nei confronti degli ebrei e del sionismo cambi\u00f2 dopo il 1948, portando al processo Sl\u00e1nsk\u00fd del 1952 in cui il governo cecoslovacco accus\u00f2 quattordici comunisti (undici dei quali ebrei) di appartenere a una cospirazione sionista. La censura politica ostacol\u00f2 lo studio dell'Olocausto e i memoriali alle vittime del fascismo non fecero menzione degli ebrei. Negli anni '60, dopo la liberalizzazione nota come Primavera di Praga, si apr\u00ec il dibattito sull'Olocausto.\nIl film vincitore dell'Oscar del 1965, Il negozio al corso, si concentr\u00f2 sulla colpevolezza slovacca nell'Olocausto. Dopo l'invasione della Cecoslovacchia del 1968, le autorit\u00e0 repressero la libert\u00e0 di espressione, mentre la propaganda antisionista, in gran parte importata dall'Unione Sovietica, si intensific\u00f2 e vir\u00f2 verso l'antisemitismo dopo la vittoria israeliana nella guerra dei sei giorni.\nLa rinascita nazionalista segu\u00ec la caduta del regime comunista nel 1989, portando allo scioglimento della Cecoslovacchia nel 1993 e al governo nazionalista Me\u010diar. Dopo la caduta di Me\u010diar nel 1998, il governo slovacco promosse la commemorazione dell'Olocausto per dimostrare l'identit\u00e0 europea del paese prima che entrasse a far parte dell'Unione Europea nel 2004. Durante gli anni '90 furono costruiti molti memoriali per commemorare le vittime dell'Olocausto, e nell'ottobre 2001 la Slovacchia design\u00f2 il 9 settembre (anniversario dell'approvazione del Codice ebraico) come Giornata delle vittime dell'Olocausto e dell'odio razziale.\nL'Istituto Nazionale della Memoria fu istituito nel 2002 per fornire l'accesso ai registri dello Stato slovacco e dello Stato comunista. Il governo post-comunista promulg\u00f2 le leggi per la restituzione delle propriet\u00e0 ebraiche, ma i requisiti di residenza e cittadinanza impedirono agli emigranti di presentare le richieste. Nel 2002, il 10% del valore della propriet\u00e0 degli eredi nazionalizzati fu rilasciato in un fondo che pag\u00f2 l'istruzione ebraica e i memoriali dell'Olocausto. A partire dal gennaio 2019, Yad Vashem (il memoriale ufficiale israeliano all'Olocausto) riconobbe 602 slovacchi come Giusti tra le nazioni per aver rischiato la propria vita per salvare gli ebrei.\nLa politologa Jelena Suboti\u0107 afferma che lo Stato slovacco \u00e8 \"un paradosso per la costruzione dell'identit\u00e0 della Slovacchia post-comunista\" perch\u00e9 \u00e8 visto come il primo stato slovacco indipendente. Se considerato completamente indipendente, si assume maggiori responsabilit\u00e0 per la deportazione degli ebrei durante l'Olocausto, ma in caso contrario perde il suo ruolo di legittimazione per l'attuale stato slovacco. Il relativismo dell'Olocausto in Slovacchia tende a manifestarsi come tentativi di assolvere dalla colpa il governo Tiso deviando la responsabilit\u00e0 su tedeschi ed ebrei.\nUn libro di testo del 1997 di Milan Stanislav \u010euricae approvato dal governo suscit\u00f2 diverse polemiche internazionali tanto che alla fine fu ritirato dal curriculum scolastico perch\u00e9 ritraeva gli ebrei che vivevano felici nei campi di lavoro durante la guerra. Tiso e lo Stato slovacco sono stati al centro di commemorazioni cattoliche e ultranazionaliste. Il partito neonazista, il Partito Popolare Slovacchia Nostra, che \u00e8 rappresentato al parlamento nazionale e al Parlamento europeo ed \u00e8 particolarmente apprezzato dagli elettori pi\u00f9 giovani, promuove una visione positiva dello Stato slovacco. Il suo leader, Marian Kotleba, descrisse gli ebrei come \"diavoli in pelle umana\". I membri del partito sono stati accusati di negazione dell'Olocausto, che \u00e8 un reato penale dal 2001."}
{"id": "9311718", "revid": "736476", "url": "https://it.wikipedia.org/wiki?curid=9311718", "title": "Problem posing", "text": ""}
