{"id": "2219738", "revid": "144796", "url": "https://it.wikipedia.org/wiki?curid=2219738", "title": "Ordine al merito culturale (Monaco)", "text": "L'Ordine al Merito Culturale del Principato di Monaco \u00e8 una decorazione cavalleresca istituita nel principato di Monaco il 31 dicembre 1952 dal principe Ranieri III.\nEsso viene concessa per ricompensare i cittadini monegaschi del principato che si fossero particolarmente distinti nelle arti, nelle lettere e nelle scienze, esaltando internazionalmente la patria d'origine. Successivamente tale onorificenza venne estesa anche a quegli stranieri che avessero conseguito i medesimi obbiettivi e portando fama al principato.\nClassi.\nL'Ordine dispone delle seguenti classi di benemeranza:"}
{"id": "2219739", "revid": "74801", "url": "https://it.wikipedia.org/wiki?curid=2219739", "title": "John Peckham", "text": "Biografia.\nFu discepolo di Adamo di Marsch a Oxford, ma complet\u00f2 i suoi studi nella Facolt\u00e0 delle Arti e poi nella Facolt\u00e0 di Teologia dell'Universit\u00e0 di Parigi, dove fu allievo di Bonaventura da Bagnoregio. Divenuto frate francescano dell'ordine dei Minori nel 1250-1255, otterr\u00e0 l'incarico di maestro reggente nello Studium di Parigi. Nel 1272 insegn\u00f2 teologia di nuovo ad Oxford dove ebbe come discepolo Ruggero Marston. Fu Provinciale dei francescani d'Inghilterra nel 1276.\nNel 1279 Niccol\u00f2 III lo nomin\u00f2 arcivescovo di Canterbury, dove svolse un'energica azione pastorale per la moralizzazione del clero e l'indipendenza delle istituzioni ecclesiastiche da ingerenze politiche. Fu coinvolto anche nelle dure polemiche che contrapposero, nelle facolt\u00e0 teologiche, i maestri secolari e i frati mendicanti. Come arcivescovo contrast\u00f2 le innovative opinioni antropologiche che si andavano affermando tra i domenicani seguaci di Tommaso d'Aquino.\nSul piano dottrinale Peckham \u00e8 un seguace delle dottrine bonaventuriane: egli si schiera cos\u00ec a favore dell'ileformismo anche in rapporto alla struttura delle creature spirituali, e ammette la pluralit\u00e0 delle forme in un composto e la presenza di una speciale illuminazione divina dell'intelletto umano.\nEbbe interessi avanzati nelle discipline scientifiche e matematiche, in particolare nella fisica, lasciando un'opera fondamentale, \"Perspectiva communis\". Documento della sua vita sono le lettere raccolte nel \"Registrum epistolarum fr. Iohannis Pecham\" (edito a Londra nel 1882-1885)."}
{"id": "2219743", "revid": "729019", "url": "https://it.wikipedia.org/wiki?curid=2219743", "title": "Lupi (Camarines Sur)", "text": "Lupi \u00e8 una municipalit\u00e0 di Quarta classe delle Filippine, situata nella Provincia di Camarines Sur, nella Regione del Bicol.\nLupi \u00e8 formata da 38 baranggay:"}
{"id": "2219747", "revid": "380453", "url": "https://it.wikipedia.org/wiki?curid=2219747", "title": "Emanuel Koh\u00fat", "text": "Gioca nel ruolo di centrale nel Katowice.\nCarriera.\nLa carriera di Emanuel Koh\u00fat inizia nel 2003 giocando per la squadra della sua citt\u00e0, il Pol\u00edcie Bratislava, militante nel massimo campionato slovacco e col quale, in quattro stagioni, si aggiudica due scudetti e due Coppe di Slovacchia; nel 2006 viene convocato per la prima volta in nazionale, con cui un anno dopo vince medaglia di bronzo alla European League.\nNella stagione 2007-08 va a giocare per la prima volta all'estero, in Germania, nella squadra dell'Unterhaching; con la nazionale vince la medaglia d'oro alla European League 2008. Nella stagione seguente viene ingaggiato dal Volley Treviso, nella Serie A1 italiana, dove resta per due annate; nell'annata 2010-11 passa alla Top Volley Latina, mentre con la nazionale vince nuovamente la medaglia d'oro all'European League.\nDopo un altro campionato nuovamente nella squadra di Treviso, nel campionato 2012-13 viene ingaggiato dal Piemonte Volley di Cuneo, dove milita per due annate, per poi passare nella stagione 2014-15 alla Pallavolo Piacenza, sempre in Serie A1, dove resta nuovamente per un biennio.\nPer il campionato 2016-17 si accasa allo Czarni Radom nella Polska Liga Siatk\u00f3wki polacca, dove rimane anche nel campionato seguente, durante il quale per\u00f2 difende i colori del Katowice."}
{"id": "2219757", "revid": "729019", "url": "https://it.wikipedia.org/wiki?curid=2219757", "title": "Magarao", "text": "Magarao \u00e8 una municipalit\u00e0 di Quinta classe delle Filippine, situata nella Provincia di Camarines Sur, nella Regione del Bicol.\nMagarao \u00e8 formata da 15 baranggay:"}
{"id": "2219768", "revid": "254059", "url": "https://it.wikipedia.org/wiki?curid=2219768", "title": "Duomo di Cesena", "text": "Il Duomo di Cesena \u00e8 la cattedrale di San Giovanni Battista; i lavori iniziarono nel 1385; \u00e8 il principale luogo di culto cattolico di Cesena, in Romagna, sede vescovile della diocesi di Cesena-Sarsina.\nIl Duomo non \u00e8 sempre stato ubicato nella sua attuale posizione. Infatti, prima della signoria Malatestiana esso era collocato all'interno della cittadella rialzata (detta \"Murata\"), nell'area oggi occupata dallo Sferisterio di Cesena. Nel 1385 inizi\u00f2, per volere di Andrea Malatesta, la ricostruzione in stile romano gotico del duomo, che sub\u00ec col passare dei secoli diverse trasformazioni, ritornando quindi alle sue forme originarie con l'ultimo restauro della seconda met\u00e0 del XX secolo.\nNel luglio del 1960 papa Giovanni XXIII elev\u00f2 la cattedrale alla dignit\u00e0 di basilica minore.\nStoria.\nNel 1378 Galeotto I Malatesta, appena divenuto signore, aveva stabilito che la cattedrale fosse ricostruita nella contrada Croce di Marmo (dove un tempo sorgeva la chiesa di Sant'Antonio Abate), all'incrocio tra la Via Emilia e l'antica Via del Sale per Cervia (oggi corso Gastone Sozzi).\nI lavori, iniziati nel 1385, si protrassero per circa un ventennio seguendo il progetto iniziale di un architetto originario di Untervaldo (Svizzera) - per questo conosciuto genericamente con il nome di Maestro Underwalden - che lo ide\u00f2 secondo lo schema ad \"Hallenkirche\" (chiesa a sala), tipico del gotico di area germanica.\nLa chiesa tra il 1443 e il 1456 fu dotata di un campanile su progetto del maestro Maso di Pietro di Lugano e per volont\u00e0 del vescovo Antonio Malatesta da Fossombrone; quest'ultimo fu una figura centrale nello sviluppo della cattedrale e il suo aspetto generale odierno si deve alle sue sistemazioni. Alla sua morte, lo scultore fiorentino Ottaviano di Antonio di Duccio scolp\u00ec la sua arcata sepolcrale e diede inizio a un periodo prospero per l'arte della chiesa, che vide impegnati scultori celebri come i fratelli Giovanni Battista e Lorenzo Bregno da Osteno. A cavallo tra '400 e '500 fu poi completata la parte superiore della facciata, su progetto di Mario Codussi. A fine \u2019500 il vescovo Gualandi rivide la struttura globale della cattedrale e dedic\u00f2 il piccolo dipinto di Bartolomeo Ramenghi detto il Bagnacavallo alla \"Madonna del Popolo\".\nSuccessivi rifacimenti barocchi caratterizzarono il XVII secolo, mentre a met\u00e0 '700 la \"Madonna del Popolo\" fu definitivamente collocata nella nuova cappella dedicata appunto alla Madonna del Popolo, edificata tra il 1746 e il 1748 su progetto di Pietro Carlo Borboni e affrescata da Corrado Giaquinto tra il 1750 e il 1751.\nDopo un ritorno alle origini con l'eliminazione delle aggiunte barocche, tra il 1886 e il 1892 l'architetto Gualandi confer\u00ec alla cattedrale un nuovo volto falso gotico. Infine, nel triennio 1957-1960 il restauro definitivo: l'eliminazione delle volte interne neogotiche, un nuovo soffitto, l'eliminazione degli altari ottocenteschi, una nuova cripta e la muratura delle finestre sulla facciata portarono la chiesa all'aspetto attuale, del tutto simile a quello originale.\nArchitettura.\nEsterno.\nL'esterno dell'edificio colpisce per la sobriet\u00e0 tipicamente romanica, in laterizio, con otto lesene a interrompere la piatta uniformit\u00e0 della facciata. La parte superiore, progettata da Mario Codussi e di ascendenza veneta, presenta un frontone triangolare, due timpani semicircolari e due pilastrini; al centro si trova una coppia di lesene ornate con un occhio ornato di fregio a serafini.\nLa rimanente decorazione della facciata si limita ad un'iscrizione (a destra del portale) con indulgenza plenaria concessa alla citt\u00e0 da papa Pio VI, del 9 luglio 1793, e una nicchia con \"Madonna col Bambino\" di Vincenzo Gottardi del 1510.\nA sinistra della cattedrale, infine, troviamo una statua in bronzo di \"San Giovanni Battista\" degli anni ottanta, dello scultore Leonardo Lucchi.\nIl portale.\nIl portale in pietra strombato, a tutto sesto, conferisce maestosit\u00e0 e grazia alla facciata; la tradizione lo vorrebbe proveniente dall'antica chiesa di San Lorenzo e qui posto per volont\u00e0 di Antonio Malatesta, ma vi sono possibilit\u00e0 che sia originale della fabbrica del Duomo.\nLa porta in bronzo (2000) \u00e8 opera dello scultore cesenate Ilario Fioravanti e illustra le virt\u00f9 di San Giovanni Battista: nell'arco sono presenti la \"Madonna del Popolo con san Mauro e san Vicinio\", sotto sono illustrati i \"Quattro Evangelisti e la glorificazione del Cristo\", sui battenti \"Episodi della vita del santo con incontro col Cristo\", nella parte interna delle maniglie troviamo i \"Santi Francesco d'Assisi, Chiara, Ambrogio e Carlo\".\nIl campanile.\nIl campanile \u00e8 situato sul fianco posteriore sinistro del Duomo. Esso fu eretto tra il 1443 e il 1456 su progetto di Maso di Pietro della Val Lugano, venne dotato di una cella campanaria nel 1741 e dell'originale cupoletta nel 1753, fino a raggiungere l'altezza di 72 metri.\nInterno.\nLa struttura interna \u00e8 a tre navate, con capriate lignee per la centrale e soffitto a crociera per le laterali.\nIn controfacciata, sopra l'ingresso, si pu\u00f2 ammirare \"La Beata Vergine col Bambino, gli angeli, i Santi Mauro e Severo, la citt\u00e0 di Cesena e i martiri Eugario, Firmio, Genesio e Concordia\" di Girolamo Cialdieri (1625, proveniente dalla distrutta chiesa di San Severo), e sopra troviamo una lapide del 1650 con ovale contenente \"La Vergine e il Bambino\" e un'iscrizione a ricordo di Pier Giacomo Beccarini, benefattore della Compagnia della Madonna del Popolo; seguono un\"'Urna di san Mauro\" in rame del 1645 e, sopra, la \"Scultura di sant'Antonio Abate\" della bottega del Bregno (XVI secolo).\nNella navata di destra \u00e8 presente il Crocifisso, in legno, detto di \"San Zenone\" del XV secolo; poi un'arca sepolcrale, in pietra d'Istria, del vescovo Antonio Malatesta da Fossombrone del 1467 di Ottaviano di Antonio di Duccio; quindi il celebre \"Altare del Corpus Domini\" del 1494 di Giovanni Battista Bregno: \u00e8 questa la massima scultura conservata nella Cattedrale e raffigura il Cristo, San Giovanni Battista, San Giovanni Evangelista, l'Arcangelo Gabriele, l'arcidiacono Carlo Verardi (il committente dell'opera) e il nipote Camillo (un cavaliere pontificio). Continuando, sopra la porta laterale, ammiriamo \"San Girolamo\" di Livio Modigliani, segue un paliotto commemorativo del vescovo Augusto Gianfranceschi e i resti della cappella di San Tobia, che oggi \u00e8 sede del \"Museo della Cattedrale\".\nNell'abside sono presenti due grandi quadri di Giuseppe Milani dipinti nel 1782 in onore di papa Pio VI (\"Nascita\" e \"Martirio di san Giovanni Battista\"); le vetrate, di Nicola Sebastio (1981), effigiano il \"Magnificat\", il \"Battesimo di Cristo\" e il \"Martirio di san Giovanni Battista\".\nLa nicchia che introduce nella navata sinistra presenta il frammento di affresco della \"Santissima Trinit\u00e0 addolorata da San Francesco e dal canonico Cesare Isolani\", di Antonio Aleotti del 1509, e il sarcofago di San Severo (1644-1645); seguono l'antichissima \"Meridiana di Marinace Vescovo\", del 1022 proveniente dal vecchio Duomo, e la porta d'accesso alle sacrestie: nella prima sono presenti degli armadi di Fabio Urbino e soffitto a cassettoni del XV secolo, nella seconda si ammira un prezioso lavabo rinascimentale.\nAncora sulla navata sinistra troviamo: \"San Severo venerato da Carlo e Camillo Verardi\" del Gottardi del 1490, un bassorilievo con \"Compatrono, i due committenti, due angeli e folla di fedeli\", infine segue una porta laterale con un quadro raffigurante la \"Madonna e Bambino con Sant'Antonio da Padova\".\nProseguendo troviamo la \"Cappella della Madonna del Popolo\" e successivamente un trittico scultoreo con i \"Santi Cristoforo, Leonardo e Eustachio\" di Lorenzo Bregno (1514-1517); il battistero infine presenta degli affreschi risalenti al XVI secolo con \"San Vincenzo Ferreri e San Rocco\", infine, il fonte battesimale \u00e8 del 1541.\nNella cripta sono custodite le spoglie di San Mauro, vescovo e patrono della citt\u00e0.\nCappella della Madonna del Popolo.\nA met\u00e0 navata (in perfetta corrispondenza con l\u2019\"Altare del Corpus Domini\") scorgiamo la Cappella della Madonna del Popolo di Pietro Carlo Borboni (1746-1748): essa \u00e8 a pianta quadrata con colonne, agli angoli, in stile corinzio e marmi policromi; sono presenti gli affreschi di Corrado Giaquinto del 1750, nella calotta semisferica c'\u00e8 \"La genealogia della Vergine\", raffigurante il Paradiso con la Vergine, il bambino Ges\u00f9 e i personaggi dell'Antico Testamento; nei pennacchi \"I profeti Baruc, Ezechiele, Isaia e Geremia\". L'altare presente del 1882 \u00e8 stato fabbricato su progetto di Francesco Vespignani e Filippo Viti.\nNell'ancona veneriamo \"La Madonna del Popolo\" (di Bartolomeo Ramenghi detto il Bagnacavallo, 1520), centro di culto popolare, cos\u00ec denominata dal 1599 per volere del vescovo Camillo Gualandi e del cappuccino Padre Girolamo da Forl\u00ec, dove qui fu collocata nel 1683. Gli stucchi della cappella sono di Pietro Martinetti, i preziosi marmi di Giovanni Fabbri (1753-1759), mentre gli angeli in stucco sulle porte laterali sono di Antonio Trentanove (1795-1796).\nAlcune iscrizioni completano il ricco apparato: due ricordano la visita di Papa Pio VI avvenuta nel 1782, una rammenta la visita di Papa Giovanni Paolo II dell'8 maggio 1986, un'altra la visita di Papa Francesco del 1\u00ba ottobre 2017, un'altra ancora un episodio miracoloso durante la seconda guerra mondiale con protagonista il vescovo Beniamino Socche.\nOrgano a canne.\nIn fondo alla navata di destra su una pensilina, si trova l'organo costruito nel 1962 dalla Famiglia Artigiana Fratelli Ruffatti di Padova, che per quanto possibile, cur\u00f2 di utilizzare materiale derivante dal vecchio organo \u201cLaudani e Giudici\u201d del 1898, danneggiato da eventi bellici e posto originariamente in cantoria sopra il portale d'ingresso. La stessa nel 1985 revision\u00f2 lo strumento migliorandone il quadro fonico, in modo da aumentare le possibilit\u00e0 espressive dell\u2019organo. Lo strumento possiede N\u00b0 2121 canne, 2 tastiere di 61 note ciascuna, pedaliera concavo radiale di 32 note e N\u00b0 34 registri (tra cui 26 reali e 8 trasmessi, derivati o prolungati). La trasmissione degli impulsi tra consolle e organo avviene col sistema elettronico multiplex, su un singolo cavo coassiale, che d\u00e0, tra l\u2019altro, la possibilit\u00e0 all\u2019organista di memorizzare ben 64 combinazioni diverse di registri.\nCuriosit\u00e0.\nIl 1\u00ba giugno 2008, in base a un'antica norma di diritto canonico, l'ex-vescovo di Cesena Antonio Lanfranchi dispose la celebrazione di una messa \"riparatrice\", a seguito dello scandalo suscitato da una coppia sorpresa in un confessionale della cattedrale nell'atto di consumare un rapporto sessuale."}
{"id": "2219774", "revid": "348618", "url": "https://it.wikipedia.org/wiki?curid=2219774", "title": "Milaor", "text": "Milaor \u00e8 una municipalit\u00e0 di Quarta classe delle Filippine, situata nella Provincia di Camarines Sur, nella Regione del Bicol.\nMilaor \u00e8 formata da 20 barangay:"}
{"id": "2219778", "revid": "486946", "url": "https://it.wikipedia.org/wiki?curid=2219778", "title": "Aeronautica Militare francese", "text": ""}
{"id": "2219781", "revid": "709565", "url": "https://it.wikipedia.org/wiki?curid=2219781", "title": "The Robonic Stooges", "text": "The Robonic Stooges \u00e8 una serie animata statunitense del 1978 prodotta da Hanna-Barbera, basata sul trio comico I tre marmittoni."}
{"id": "2219784", "revid": "729019", "url": "https://it.wikipedia.org/wiki?curid=2219784", "title": "Minalabac", "text": "Minalabac \u00e8 una municipalit\u00e0 di Quarta classe delle Filippine, situata nella Provincia di Camarines Sur, nella Regione del Bicol.\nMinalabac \u00e8 formata da 25 baranggay:"}
{"id": "2219790", "revid": "767487", "url": "https://it.wikipedia.org/wiki?curid=2219790", "title": "La gang dei segugi", "text": "\u00c8 una serie animata prodotta da Hanna-Barbera con il nome di \"La gang dei segugi\" (Clue Club nella versione inglese) ed \u00e8 stata trasmessa anche con il nome di \"Woofer e Wimper, cani detective\" (non confermato). La serie \u00e8 simile a Scooby-Doo con investigazioni, indizi misteriosi e fantasmi di vario genere."}
{"id": "2219798", "revid": "113841486", "url": "https://it.wikipedia.org/wiki?curid=2219798", "title": "Mir iskusstva", "text": "Mir iskusstva (, letteralmente il \"Mondo dell'arte\") \u00e8 stata un'associazione di artisti e letterati russi, che proponevano un rinnovamento dell'arte russa, rivolta alle esperienze artistiche delle grandi capitali europee, contrassegnate dall'art nouveau, dal simbolismo ed il culto del bello.\nIl carattere raffinato delle opere pittoriche di questo gruppo \u00e8 orientato verso la sintesi delle arti, il teatro, la decorazione e l'arte del libro.\n\"Mir iskusstva\" fu anche il nome della rivista pubblicata dal 1899 al 1904 a Pietroburgo sotto la direzione di Sergej Djagilev.\nTra i collaboratori, troviamo i nomi degli scenografi Aleksandr Benois e L\u00e9on Bakst, dei pittori Mstislav Dobu\u017einskij, Filipp Andreevi\u010d Maljavin, Anna Petrovna Ostroumova-Lebedeva, Sergej Vasilievi\u010d Maljutin, Konstantin Somov e Vasilij Ivanovi\u010d Denisov, degli scrittori Dmitrij Mere\u017ekovskij e Zinaida Gippius."}
{"id": "2219803", "revid": "339392", "url": "https://it.wikipedia.org/wiki?curid=2219803", "title": "Clue Club", "text": ""}
{"id": "2219809", "revid": "88740", "url": "https://it.wikipedia.org/wiki?curid=2219809", "title": "Gainesville", "text": ""}
{"id": "2219812", "revid": "767487", "url": "https://it.wikipedia.org/wiki?curid=2219812", "title": "Monta Bell", "text": "Biografia.\nPrima di entrare nel mondo del cinema, Bell fece il giornalista a Washington e nel 1923 divenne un attore. Inizialmente assunto da Charlie Chaplin come montatore e assistente alla regia, divent\u00f2 poi regista a pieno titolo di divertenti commedie. Viene ricordato per aver diretto la divina Greta Garbo nel suo primo film americano \"Il torrente\" (1926). Bell diresse 20 film nel periodo compreso tra il 1924 e il 1945, una serie di commedie di alto e basso melodramma. Fu anche sceneggiatore e molto spesso produttore dei film da lui diretti. Mor\u00ec nel 1958, poco prima di compiere 67 anni."}
{"id": "2219813", "revid": "767487", "url": "https://it.wikipedia.org/wiki?curid=2219813", "title": "Massimilian Porcello", "text": "Caratteristiche tecniche.\nGioca nel ruolo di centrocampista laterale e il suo piede preferito \u00e8 il destro.\nCarriera.\nHa cominciato la carriera da professionista nell', che lo ha prelevato dalle giovanili del nel luglio 2000. Con la squadra di Bielefeld ha disputato 109 incontri e segnato 12 reti, guadagnando due promozioni in Bundesliga.\nNel 2006 \u00e8 stato acquistato dal Karlsruher, militante nella seconda divisione tedesca, e nel 2007 ha guadagnato la promozione nella massima serie.\nPer la stagione 2010-2011 ha firmato un contatto con il , partecipante al campionato di terza serie."}
{"id": "2219814", "revid": "36426", "url": "https://it.wikipedia.org/wiki?curid=2219814", "title": "1er R\u00e9giment \u00e9tranger", "text": "Il 1\u00ba Reggimento straniero (in francese \" R\u00e9giment \u00e9tranger\", \" RE\"), \u00e8 il pi\u00f9 antico reggimento della Legione straniera francese. \u00c8 stazionato al Quartier Vi\u00e9not a Aubagne dal 1962, data del suo trasferimento da Sidi-bel-Abb\u00e8s in Algeria.\nCreata la Legione nel 1831, il 1\u00ba RE \u00e8 la prima unit\u00e0 del Corpo. Al di l\u00e0 di questo aspetto storico, il 1\u00ba RE rappresenta la prima tappa del percorso del legionario. L'inizio della carriera militare al Centro di selezione e immatricolazione (CSI), e la fine con le formalit\u00e0 del congedo, la cosiddetta \"liberation\".\nMa se al giorno d'oggi \u00e8 un reggimento a vocazione amministrativa, nel corso della sua esistenza non \u00e8 stato sempre cos\u00ec.\nStoria.\nIl 1\u00ba Reggimento straniero fu creato in Algeria il 1\u00ba aprile 1841. Partecip\u00f2 alla conquista dell'Algeria contro gli insorti locali arabi poi fu spedito in Crimea dal 1853 al 1856 ove form\u00f2 una brigata con il reggimento fratello, il 2\u00ba RE, in seno alla 6\u00aa divisione. Prese parte alla battaglia dell'Alma e all'assedio di Sebastopoli. Nel 1859 il reggimento fu inviato in Italia con la 2\u00aa divisione di fanteria del 2\u00ba corpo d'armata del generale Mac Mahon, si distinse nella battaglia di Magenta. Al suo ritorno in Algeria cambi\u00f2 denominazione in Reggimento straniero.\nDal 1861 al 1867 avvenne la spedizione in Messico. Il reggimento sbarc\u00f2 in Messico il 26 marzo del 1863 a Vera Cruz. La 3\u00aa compagnia del capitano Danjou si copr\u00ec di gloria sacrificandosi nella battaglia di Battaglia di Camerone il 30 aprile 1863 contro un numero maggiore di insorti messicani nell'intento di proteggere un carro carico d'oro.\nNel corso della guerra franco-prussiana del 1870-1871, la Legione fu tardivamente impiegata al fronte per il semplice fatto che fra i suoi ranghi la percentuale di legionari di origine prussiana era assai elevata. Verso la fine del settembre 1870 il reggimento fu integrato nel 15\u00ba corpo (1\u00aa brigata, 2\u00aa divisione) e fu impiegato nei pressi di Orl\u00e9ans in ottobre e dicembre poi a Montb\u00e9liard nel gennaio 1871.\nIl reggimento fu rimpatriato in Algeria nel giugno 1871 nella sede di Mascara presso Orano. Il 1\u00ba gennaio 1885 la Legione straniera, nome dato al RE il 13 marzo 1875, si divise in due reggimenti stranieri costituiti ciascuno da quattro battaglioni e una compagnia di deposito.\nDurante la Grande Guerra sub\u00ec pesanti perdite sul fronte dell'Artois e con il 2\u00ba RE form\u00f2 il Reggimento di marcia della Legione straniera (RMLE), che poi alline\u00f2 la Legione Garibaldina di Peppino Garibaldi. Terminato il conflitto e ritornato in Nord Africa come 1\u00ba REI (Reggimento fanteria), l'unit\u00e0 ebbe l'incarico di addestramento reclute del Corpo. Nella seconda guerra mondiale partecip\u00f2 alla campagna di Tunisia e dal 1945 alla repressione algerina dei moti di Guelma e S\u00e9tif, e fino al 1954 in Indocina. Nel 1955 prese l'attuale denominazione.\nFino al 1962 fu a Sidi-bel-Abb\u00e8s in Algeria e prese parte alla guerra d'Algeria.\nOrganizzazione.\nIl 1\u00ba Reggimento straniero \u00e8 articolato su tre compagnie di effettivi:\nIl reggimento ha la particolarit\u00e0 di gestire:"}
{"id": "2219815", "revid": "21969990", "url": "https://it.wikipedia.org/wiki?curid=2219815", "title": "Marruca", "text": ""}
{"id": "2219821", "revid": "287204", "url": "https://it.wikipedia.org/wiki?curid=2219821", "title": "Giuseppe Perovani", "text": "Biografia.\nGiuseppe Perovani, alias Jos\u00e9 Perovani, nacque a Brescia nel 1765, si form\u00f2 nell'ambito del neoclassicismo accademico. Della sua formazione e della sua attivit\u00e0 in patria tacciono le fonti nonostante avesse gi\u00e0 acquisito una buona preparazione prima di tentare la fortuna nelle Americhe.\nStati Uniti d'America.\nNel 1795 arriv\u00f2 a Filadelfia, citt\u00e0 in pieno fermento edilizio e culturale, con Giacinto Cocchi, architetto, pittore, scultore, con cui apr\u00ec uno studio. Insieme affrontarono un periodo di intenso lavoro, durante il quale il Perovani si fece apprezzare come ritrattista, paesaggista, decoratore sia con la tecnica ad olio che ad affresco, mentre il Cocchi realizzava lavori nei teatri, negli enti pubblici, negli ornamenti.\nNel 1796 Giuseppe Perovani dipinse il ritratto in piedi di George Washington che fu la sua opera pi\u00f9 rappresentativa negli Stati Uniti, tanto da farlo riconoscere dalla moderna critica come l'iniziatore in America del filone pittorico di impronta neoclassica. Il ritratto in piedi di George Washington gli fu commissionato dal ministro Josef de Jaudenes y Nebot, dell'ambasciata spagnola di Filadelfia che lo rivendette a Manuel Godoy (1767-1851). Il dipinto oggi si trova nell'Accademia di San Fernando a Madrid, infatti anni dopo lo stesso Josef de Jaudenes, riacquist\u00f2 l'opera da Godoy e la port\u00f2 a Madrid per esporla nelle sale dell'Accademia di San Fernando.\nPerovani suscit\u00f2 l'ammirazione della scettica critica americana dell'epoca con le sue decorazioni del salone di rappresentanza dell'ambasciata spagnola a Filadelfia e addirittura l'entusiasmo popolare di quella citt\u00e0 organizzando una mostra di statue aventi per soggetto Minerva in adorazione del busto di George Washington.\nSull'onda di questo successo ottenne l'incarico di eseguire le scene per l'anfiteatro di New York, raccogliendo ancora una volta consensi. Il sodalizio con Giacinto Cocchi ebbe termine questo stesso anno. Giacinto Cocchi, in un anno imprecisato dopo il 1796, torn\u00f2 in Europa dove a Palma di Maiorca \u00e8 documentata la sua presenza dal 1802 al 1806, periodo in cui progett\u00f2 i cimiteri dell'isola per ordine del cardinale Antonio Despuig y Dameto.\nCuba.\nNel 1802, dopo cinque anni di intensi successi in Nord America, troviamo Perovani a Cuba dove arriva su invito del potente vescovo Espada\nche gli affida la decorazione della Cattedrale dell'Avana dove dipinge ad affresco la triade \"La consegna delle chiavi\", \"L'ultima Cena\" e \"L'Ascensione\". \nPer il vescovo Espada, il pittore-scultore Giuseppe Perovani dipinse il \"Giudizio Universale\" nella cappella del cimitero Espada appena costruito dove realizza anche \"Il Tempo e l'Eternit\u00e0\" e a lato \"La religione e la Medicina\"; il cimitero fu inaugurato il 2 febbraio 1806. Ritrasse i membri delle famiglie pi\u00f9 facoltose de L'Avana. Altre sue opere si trovano nell'Ospedale di Paula, nella chiesa dello Spirito Santo e nella cappella di Santa Teresa a L'Avana.\nPerovani fu il primo ad avvertire l'esigenza di aprire un'Accademia di Belle Arti a Cuba. Non trovando ascolto presso le autorit\u00e0 apr\u00ec a sue spese un laboratorio-scuola di disegno che in pratica precorse la costituzione nel 1818 della Accademia di San Alessandro dell'Avana il cui organizzatore fu il pi\u00f9 giovane pittore francese Jean Baptiste Vermay de Baum\u00e8 (1786-1833).\nFamiglia a Cuba.\nA Cuba Giuseppe Perovani spos\u00f2 Juana Gordon Balduari che aveva aperto una scuola di lingue.\nDal matrimonio nacque il 30 dicembre 1802 Jos\u00e8 Eduardo Perovani Gordon, battezzato nella Cattedrale dell'Avana il 16 gennaio 1803. Da Jos\u00e8 Eduardo discenderanno i Perovani di Cuba.\n&lt;br&gt;Tra il 1824 e il 1827 nacque la figlia Elvira che vide la luce a Guamutas nella provincia di Matanzas e mor\u00ec il 28.8.1881.\nMessico.\nNel 1818 circa, preso atto che la sua esperienza a Cuba era finita, Giuseppe Perovani emigr\u00f2 in Messico dove la sua attivit\u00e0 principale di ritrattista itinerante non \u00e8 stata documentata e dove nel 1835 la morte lo colse, vittima del colera, da tutti dimenticato.\nSolo di recente la critica, soprattutto americana, lo sta rivalutando."}
{"id": "2219822", "revid": "767487", "url": "https://it.wikipedia.org/wiki?curid=2219822", "title": "Ganglioneuroma", "text": "Il ganglioneuroma \u00e8 un tumore benigno, originato dai gangli nervosi e, poich\u00e9 questi sono situati ai lati della colonna vertebrale, tale \u00e8 la loro sede, con prevalenza per il collo, il mediastino e gli spazi posti dietro la cavit\u00e0 addominale. Essendo tumori benigni, i ganglioneuromi hanno lenta crescita e finch\u00e9 sono piccoli non danno alcun segno di s\u00e9; aumentando di volume invece si possono rendere evidenti come masse mollicce, rotonde (nel collo), o comprimere gli organi vicini provocando, ad esempio nel mediastino, disturbi della respirazione e, nell'addome, ostacoli alla normale canalizzazione intestinale."}
{"id": "2219823", "revid": "1442080", "url": "https://it.wikipedia.org/wiki?curid=2219823", "title": "Monilinia fructigena", "text": "La Monilinia fructigena o Sclerotinia fructigena \u00e8 un Ascomicete parassita degli alberi da frutto che attacca prevalentemente le pomacee, e meno frequentemente le drupacee, pi\u00f9 frequentemente colpite da \"M.laxa\". Colpisce quasi esclusivamente i frutti: a differenza di \"Monilinia laxa\" infatti, colpisce difficilmente le foglie e i rami. La forma ascofora teleomorfa \"Monilinia\", i cui corpi fruttiferi sono rappresentati da apoteci, \u00e8 da considerarsi molto rara, pertanto le infezioni primarie avvengono generalmente per via conidica e sono da imputarsi alla sporulazione agamica primaverile su ammassi stromatici ben adesi alla superficie delle mummie.\nSintomi.\nSui frutti, a partire dal punto di entrata del patogeno, si sviluppa un marciume deliquescente di colore bruno, sul quale successivamente si sviluppano le sporulazioni conidiche tipicamente disposte in circoli concentrici, riconoscibili da quelle grigie di \"Monilia laxa\" per il colore ocraceo. Il frutto colpito tende a disidratarsi e, con il passare del tempo, a mummificarsi; il frutto mummificato generalmente permane sui rami anche dopo la filloptosi autunnale.\nLa patologia, pur presentando un quadro sintomatologico diverso (i frutti si presentano anneriti e le sporulazioni sono alquanto rare), pu\u00f2 manifestarsi anche durante il periodo di immagazzinamento dei frutti.\nLotta.\nSono da prevedere trattamenti a base di fungicidi sistemici durante il periodo estivo; i trattamenti contro la Ticchiolatura possono avere un effetto inibente verso lo sviluppo della malattia ma, nel caso in cui si assista ad una vera e propria epidemia, potrebbero mostrarsi insufficienti. Inoltre \u00e8 consigliabile, laddove sia possibile ed economicamente sostenibile, la rimozione e l'interramento dei frutti mummificati al fine di ridurre l'inoculo presente."}
{"id": "2219828", "revid": "110157", "url": "https://it.wikipedia.org/wiki?curid=2219828", "title": "Aba (Ungheria)", "text": "Aba \u00e8 un comune dell'Ungheria di 4.596 abitanti (dati 2001). \u00c8 situato nella provincia di Fej\u00e9r."}
{"id": "2219830", "revid": "277947", "url": "https://it.wikipedia.org/wiki?curid=2219830", "title": "Amore di padre", "text": "Amore di padre \u00e8 un mito dei Bantu nord-orientali che vuole definire l'origine e il senso della morte. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nIl mito narra le vicende di un padre molto povero, che ha avuto tanti figli ma li ha persi tutti. Adirato contro il Dio Sole (\"Ir\u00f9va\"), decide di armarsi di arco e freccia e di ucciderlo proprio nel luogo in cui il Sole sorge. Giunta ad una pianura ascolta una moltitudine di voci appartenenti a persone risplendenti come il fuoco che guidano il corteo del Dio Sole. Queste persone riconoscono l'odore di un umano e scoperto l'uomo lo portano al cospetto del re che conosce gi\u00e0 in anticipo le intenzioni malvagie del povero padre. Durante il dialogo instaurato tra i due, il Dio Sole mostra al padre i figli morti che sono quasi irriconoscibili per lo splendore e la bellezza posseduti. Il Dio Sole vorrebbe restituirli al padre, che per\u00f2 umilmente li rifiuta lasciandoli alla magnificenza del re. Nell'ascoltare questi saggi propositi, il re ricompensa il povero padre promettendogli tanti figli sani e belli oltre ad una lieta sorpresa che avrebbe trovato sulla via del ritorno, ossia una buona quantit\u00e0 di zanne che rendono ricco il saggio padre."}
{"id": "2219831", "revid": "767487", "url": "https://it.wikipedia.org/wiki?curid=2219831", "title": "Il miglior giudice \u00e8 il re", "text": "Il miglior giudice \u00e8 il re (\"El mejor alcade el Rey\") \u00e8 una commedia drammatica in tre atti in versi di Lope de Vega scritta presumibilmente tra il 1620 ed il 1623 ma pubblicata postuma nel 1635 con una dedica di Feliciana, figlia del drammaturgo.\nTrama.\nL'azione si svolge in Galizia nell'XI secolo, sotto il regno di Alfonso VII di Le\u00f3n.\nSancio de Roera, un contadino, \u00e8 fidanzato con la giovane e bella Elvira. Il padre di questa va a chiedere il permesso per le nozze al signorotto locale, don Tello de Neira: ma il nobile si \u00e8 invaghito della fanciulla, e decide di farla sua. Perci\u00f2 non solo non d\u00e0 il suo consenso alle nozze, ma addirittura fa rapire la ragazza. Il promesso sposo si ribella alla prepotenza, e accompagnato da Pelayo, un amico, si rivolge allo stesso re Alfonso VII di Le\u00f3n, che acconsente alle sue richieste. Sancio ottiene cos\u00ec l'ordine scritto di restituzione della sposa. Ma questo non ferma don Tello: costui si rifiuta di obbedire, trascina Elvira in un bosco e la violenta. A quel punto interviene il re in persona a ristabilire l'ordine: in veste di giudice ordina a Don Tello di sposare Elvira, che diventa erede del suo patrimonio, e poi lo condanna a morte. I due promessi sposi possono cos\u00ec convolare a giuste nozze."}
{"id": "2219838", "revid": "363629", "url": "https://it.wikipedia.org/wiki?curid=2219838", "title": "Oppiaceo", "text": ""}
{"id": "2219839", "revid": "22356", "url": "https://it.wikipedia.org/wiki?curid=2219839", "title": "Edopidae", "text": ""}
{"id": "2219840", "revid": "527551", "url": "https://it.wikipedia.org/wiki?curid=2219840", "title": "Confraternita del Santo Rosario", "text": "La Confraternita del Santo Rosario \u00e8 un'associazione di fedeli della Chiesa cattolica, uniti nello scopo della recita di quell'insieme di preghiere detto appunto Rosario.\nIl Cardinale Alessandro Nanni Malatesta, legato pontificio e Vescovo di Forl\u00ec, fu il primo ad approvare, a nome del Pontefice, una Confraternita del Rosario nel 1476 a cui lui stesso si iscrisse. Per questo motivo il Cardinale \u00e8 spesso associato a Papa Sisto IV nell'opera di diffusione del movimento del Rosario. Un esempio lo si trova nella tela di Pier Paolo Menzocchi raffigurante la Madonna del Rosario (1593): tra i personaggi compaiono infatti: San Domenico, Santa Caterina da Siena, Sisto IV e il Cardinal Nanni.\nIl Borgo di Lierna sul lago di Como fu sede della confraternita e del culto del rosario."}
{"id": "2219855", "revid": "121620264", "url": "https://it.wikipedia.org/wiki?curid=2219855", "title": "Jeanne-Marie Leprince de Beaumont", "text": "Jeanne-Marie Leprince di Beaumont \u00e8 considerata come la prima autrice ad avere volontariamente adottato uno stile semplice realmente adeguato ai giovani lettori. Bench\u00e9 esprima la sua sfiducia verso i racconti che considera \"perniciosi per i bambini\", sono soprattutto queste sue opere a essere lette ancor oggi, in particolare la pi\u00f9 famosa, \"La Bella e la Bestia\".\nBiografia.\nJeanne-Marie Leprince de Beaumont lavor\u00f2 come istitutrice presso la corte di Lorena, dove svolgeva funzioni di dama di compagnia e di insegnante di musica fino al suo matrimonio con Monsieur de Beaumont. Inizi\u00f2 molto giovane la sua attivit\u00e0 di scrittrice, dopo la separazione dal marito e l'annullamento del suo matrimonio, si trasfer\u00ec quindi a Londra per esercitare il ruolo di governante ed istitutrice di Sophie Carteret, figlia di Lord Granville, diplomatico ed esponente politico di una certa levatura. A Londra fond\u00f2 una rivista periodica, \"La Rivista degli adolescenti\", in cui si trattavano temi letterari e scientifici e lezioni scolastiche per bambini.\nPubblic\u00f2 il suo primo romanzo, \"Il trionfo della verit\u00e0\", nel 1748 a Nancy, dedicandolo al suocero del re Luigi XV, il re di Polonia Stanislao Leszczy\u0144ski, in occasione di un suo soggiorno presso la corte di Lun\u00e9ville.\nNel corso della sua vita scrisse in tutto una settantina di opere. La notoriet\u00e0 le venne grazie alla \"Rivista dei bambini\", pubblicata nel 1757, che contiene la sua riduzione del racconto \"La Bella e la Bestia\". Questo racconto era gi\u00e0 stato pubblicato una prima volta in Francia nel 1740, nella versione di Gabrielle-Suzanne Barbot de Villeneuve, ma fu la versione di Jeanne-Marie Leprince a farlo diventare famoso ed \u00e8 proprio su questa versione che si basano la maggior parte degli adattamenti successivi.\nRisposatasi (ebbe sei figli dal nuovo matrimonio), rientr\u00f2 definitivamente in Francia nel 1776, stabilendosi in Savoia dove trascorse gli ultimi anni di vita."}
{"id": "2219856", "revid": "400694", "url": "https://it.wikipedia.org/wiki?curid=2219856", "title": "Anson Mount", "text": "Biografia.\nFiglio unico, \u00e8 nato da Anson Adams Mount II, uno scrittore di cronaca sportiva, e Nancy Smith, giocatrice professionista di golf; suo padre mor\u00ec quando aveva 13 anni. Ha iniziato la propria carriera alla Dickson County High School a Dickson (Tennessee).\nHa partecipato anche a \"The Death and Life of Sneaky Fitch\", e ad \"Harvey\". Si \u00e8 laureato alla University of the South e possiede un MFA in recitazione alla Columbia University.\nDeve la sua fama alla sua interpretazione nel film di John Ottman, \"Urban Legend - Final Cut\", nel 2000. Invece, nell'anno 2002, diventa uno dei protagonisti del film \"Crossroads - Le strade della vita\", di Tamra Davis, recitando al fianco di Britney Spears.\nNel corso della sua carriera ha preso parte a diverse serie televisive quali \"Sex and the City\", \"Squadra emergenza\", \"Ally McBeal\", \"\", \"Lost\", \"Law &amp; Order - I due volti della giustizia\", \"Smallville\" e \"Red Widow\".\nDiventa, nel 2003, uno dei protagonisti della serie \"Line of Fire\", interpretando la parte di Roy Ravelle, ruolo che ricopre fino al 2004.\nNel 2006 diventa uno dei protagonisti, interpretando il ruolo di Jim Steele, nella serie televisiva \"Conviction\", la quale verr\u00e0 cancellata dopo una sola stagione.\nRecita al fianco di Jason Statham, nell'anno 2012, nel film di Boaz Yakin, \"Safe\". Sempre nello stesso anno diventa uno dei protagonisti del film \"\", di John Stockwell. \nDal 2011 al 2016, interpreta il ruolo di protagonista nella serie \"Hell on Wheels\", recitando la parte di Cullen Bohannon.\nNel 2017 entra nel cast della serie televisiva \"Inhumans\" nel ruolo di Freccia Nera. Nel 2018 entra nel cast di \"\" interpretando il Capitano Christopher Pike dell\u2019astronave USS Enterprise.\nDoppiatori italiani.\nNelle versioni in italiano dei suoi film, Anson Mount \u00e8 stato doppiato da:"}
{"id": "2219858", "revid": "111867738", "url": "https://it.wikipedia.org/wiki?curid=2219858", "title": "Vrange", "text": "Vrange \u00e8 una frazione di 35 abitanti del comune di Barghe, in provincia di Brescia, dal quale dista 1,16 chilometri."}
{"id": "2219860", "revid": "114798", "url": "https://it.wikipedia.org/wiki?curid=2219860", "title": "Free Radical Design", "text": ""}
{"id": "2219863", "revid": "1026699", "url": "https://it.wikipedia.org/wiki?curid=2219863", "title": "Raffaello Ramat", "text": "Era padre dei docenti universitari Paolo Ramat e Silvio Ramat.\n\"Argomenti\".\nInsieme a Alberto Carocci fond\u00f2 la rivista culturale \"Argomenti\", il cui primo numero usc\u00ec a Firenze nel marzo 1941 e cess\u00f2 le pubblicazioni nell'agosto 1943, a causa della censura fascista. A questa rivista collaborarono Ranuccio Bianchi Bandinelli, Cesare Luporini, Carlo Antoni, Guido Calogero, Piero Calamandrei, Luigi Russo, Eugenio Montale e Giacomo Noventa.\nArresti.\nFece parte del movimento liberal-socialista, con Aldo Capitini e Guido Calogero, e poi del Partito d'Azione. Arrestato una prima volta nel gennaio del 1942, insieme a Tristano Codignola, Enzo Enriques Agnoletti, Carlo Francovich, Pier Carlo Masini, Urvano Masini, Bruno Niccoli, Piero Pieroni, fu arrestato di nuovo nel novembre del 1943 da Mario Carit\u00e0. Liberato dopo qualche mese, divenne partigiano nella brigata Garibaldi \"Sinigaglia\".\nImpegno politico.\nNegli anni cinquanta diresse il giornale \"La Difesa\" di Firenze, giornale precedentemente diretto da Giovanni Pieraccini. Il 5 luglio 1951 Ramat fu eletto consigliere nel Consiglio Comunale di Firenze, per il Partito Socialista Italiano e anche il 28 maggio 1956 ebbe tale carica, sempre per il PSI nel comune di Firenze."}
{"id": "2219864", "revid": "44627", "url": "https://it.wikipedia.org/wiki?curid=2219864", "title": "Il Corriere dello Sport", "text": ""}
{"id": "2219866", "revid": "709565", "url": "https://it.wikipedia.org/wiki?curid=2219866", "title": "Jeannie", "text": "Jeannie, noto anche come La fantastica Jeannie \u00e8 una serie televisiva animata statunitense del 1973, prodotta da Hanna-Barbera.\nBasata sulla serie televisiva \"Strega per amore\", la serie \u00e8 stata trasmessa per la prima volta negli Stati Uniti su CBS dall'8 settembre al 22 dicembre 1973, per un totale di 16 episodi ripartiti su una stagione. In Italia la serie \u00e8 stata trasmessa su Rai 1 dal 28 settembre 1975.\nTrama.\nUn giovanotto apre una bottiglia liberando due geni: Jeannie, bella, capace ed affettuosa e Babu, un omone benintenzionato ma ancora incapace di gestire i propri poteri."}
{"id": "2219872", "revid": "253269", "url": "https://it.wikipedia.org/wiki?curid=2219872", "title": "Lynne Overman", "text": ""}
{"id": "2219873", "revid": "1793900", "url": "https://it.wikipedia.org/wiki?curid=2219873", "title": "Il fuoco del porcospino", "text": "Il fuoco del porcospino \u00e8 un mito dei Bantu nord-orientali che vuole definire l'origine del fuoco e la sua utilit\u00e0 sociale per l'alimentazione degli esseri umani e per la produzione di attrezzi. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nIl mito narra i disastri commessi da un porcospino che penetrava nei campi e rovinava le messi. Un uomo si fece prestare una lancia per ammazzarlo, ma fall\u00ec nell'impresa limitandosi a ferire l'animale che scapp\u00f2 con la lancia conficcata nel corpo e si infil\u00f2 dentro un cunicolo.\nIl proprietario della lancia volle a tutti i costi l'attrezzo indietro, quindi l'uomo fu costretto ad infilarsi nella tana del porcospino, dove con molto stupore trov\u00f2 un gruppo di esseri seduti attorno al fuoco per cuocere il cibo. Grazie all'ospitalit\u00e0 degli abitanti sotterranei, l'uomo recuper\u00f2 la lancia ed ottenne anche un po' di fuoco, che era ancora ignoto agli umani. L'uomo per questa sua scoperta, venne nominato re e il porcospino divenne sua regina"}
{"id": "2219874", "revid": "320578", "url": "https://it.wikipedia.org/wiki?curid=2219874", "title": "Antichi camuni", "text": ""}
{"id": "2219876", "revid": "767487", "url": "https://it.wikipedia.org/wiki?curid=2219876", "title": "Bas van de Goor", "text": "\u00c8 il fratello maggiore di Mike van de Goor."}
{"id": "2219878", "revid": "1865216", "url": "https://it.wikipedia.org/wiki?curid=2219878", "title": "Solanum linnaeanum", "text": "Il Pomo di Sodoma (\"Solanum linnaeanum\" ) \u00e8 una pianta appartenente alla famiglia delle Solanaceae.\nEtimologia.\nIl pomo di Sodoma deve il suo nome comune ad una leggenda legata all'episodio biblico dell'incendio di Sodoma, in seguito al quale la regione sarebbe divenuta totalmente sterile. L'unica pianta a cui fu permesso di crescere dalla volont\u00e0 divina fu appunto il \"pomo di Sodoma\", i cui frutti, all'apparenza belli ed invitanti, una volta aperti contenevano solo cenere e fumo. Le bacche del \"Solanum sodomaeum\" hanno in effetti una polpa che dopo la maturazione si riduce in polvere nerastra, il che ha portato a identificarle, appunto, con le mitiche \"mele di Sodoma\" colme di cenere.\nMorfologia.\n\u00c8 una specie a portamento arbustivo che pu\u00f2 raggiungere i 2 m di altezza. Sul fusto e sui rami, ma anche sui peduncoli delle foglie e dei frutti, sono presenti robuste spine.\nLe foglie, plurilobate, sono lunghe 5-12 cm, larghe 3-6 cm. Sono di colore verde brillante sulla pagina superiore, con venatura centrale pi\u00f9 chiara e rilevata.\nI fiori, di colore violaceo, sono riuniti in infiorescenze a corimbo; ciascun fiore presenta 5 petali uniti alla base e con parte apicale sfrangiata. Fiorisce da maggio a novembre.\nI frutti sono delle bacche tondeggianti del diametro di 2-3 cm, di colorazione dapprima verde screziata di bianco quindi gialla a maturazione. Contengono solanina, un alcaloide tossico.\nI semi sono di colore bruno e si liberano quando la capsula, ormai secca, si rompe.\nDistribuzione e habitat.\nLa specie \u00e8 originaria del Sudafrica. \u00c8 stata introdotta in Europa agli inizi del Settecento, ed \u00e8 ormai naturalizzata in gran parte del bacino del Mediterraneo occidentale, dal sud della Spagna sino alla Grecia e alla costa occidentale del Nord Africa. In Italia \u00e8 comune lungo le coste del mar Tirreno e nelle isole maggiori (Sicilia e Sardegna), mentre sul versante adriatico si spinge sino all'Abruzzo.\nPredilige i terreni sabbiosi sino ai 500-600 m di altitudine."}
{"id": "2219881", "revid": "104188158", "url": "https://it.wikipedia.org/wiki?curid=2219881", "title": "Atto paritetico", "text": "L'atto paritetico \u00e8 un tipo di atto dell'ordinamento giuridico italiano. Tale negozio giuridico viene adottato dalla pubblica amministrazione nella veste di soggetto privato.\nQualificazione.\nTale atto non pu\u00f2 essere ricompreso, in senso stretto, tra i provvedimenti amministrativi ma si colloca - secondo la dottrina maggioritaria (Caringella) - tra gli \"atti amministrativi non provvedimentali\": infatti, in tale ambito, la pubblica amministrazione non esercita un potere di supremazia nei confronti di un privato, bens\u00ec utilizza strumenti del diritto civile che la pongono sullo stesso piano della controparte.\nLa distinzione tra atti amministrativi paritetici e atti amministrativi autoritativi risale alla giurisprudenza del Consiglio di Stato (V Sez. 1/12/1939 n. 795) del 1939 , ma secondo un altro orientamento dottrinale, la distinzione tra atto autoritativo e atto paritetico ricadrebbe sul fatto che questi ultimi vengono adottati per regolare ambiti che ricadono nei diritti soggettivi."}
{"id": "2219884", "revid": "1320609", "url": "https://it.wikipedia.org/wiki?curid=2219884", "title": "Gioachimismo", "text": "Per Gioachimismo s'intende l'influsso che deriva dal pensiero di Gioacchino da Fiore sui pensatori e sulle correnti religiose e filosofiche successive.\nSi distinguono di solito i gioachimiti dagli pseudogioachimiti o gioachimisti (che hanno recepito solo in parte le tesi di Gioacchino o hanno aggiunto teorie estranee al pensiero originario).\nTra i sostenitori ricordiamo Luca Campano, Raniero da Ponza che diffuse il pensiero gioachimita in Francia meridionale e Spagna, l'abate Matteo da Fiore de la Tuscia suo primo successore.\nTra gli altri, si avvicinarono al pensiero di Gioacchino Salimbene de Adam da Parma, Ruggero Bacone (1214-1292), il francescano francese Pietro di Giovanni Olivi (1248-1298) il pesarese Angelo Clareno (1247-1337), l'inglese Guglielmo di Ockham (1280-1349), Papa Celestino V (1215-1296), Girolamo Savonarola (1452-1498).\nPoi ci sono i florensi (monaci, chieri e laici) che sono i seguaci di Gioacchino da Fiore, i quali accettarono di vivere cristianamente congregati secondo gli Istituti della Congregazione florense delle origini, concepiti da Gioacchino e approvati dal Celestino III nel 1196. Questi istituti furono poi in parte riformati nel 1204 sotto l'abaziato di Matteo, successore di Gioacchino, con ratifica di Innocenzo III che impose agli ex monaci florensi di vivere secondo la Regola di San Benedetto.\nSe il gioachimita studia l'opera esegetica di Gioacchino da Fiore, il florensologo studia la Congregazione florense delle origini, rappresentando detta Congregazione l'esempio di vita cristiana concepito e applicato, tra il 1189 e il 1202, da Gioacchino da Fiore, protoabate florense, prima in Sila, poi sulla presila Ionica, quindi nella presila cosentina, con fondazioni istituite anche a Fiumefreddo e a Rocca di Neto e tenimenti fino alle rive dei mari Ionico e Tirreno, tutte collocate su un'unica strada, che come un filo tiene unite queste Perle.\nNella Divina Commedia Gioacchino \u00e8 citato nel Paradiso, Canto XII, (vv. 140-141).\nNegli scritti di Cristoforo Colombo si trovano numerosi richiami all'autorit\u00e0 profetica di Gioacchino; Michelangelo, che ebbe tra i suoi maestri spirituali gli illustri gioachimiti Egidio da Viterbo e Pietro Galatino, dispose gli affreschi della Cappella Sistina secondo geometrie e simbologie gioachimite."}
{"id": "2219885", "revid": "253269", "url": "https://it.wikipedia.org/wiki?curid=2219885", "title": "Phillip Reed", "text": ""}
{"id": "2219891", "revid": "729019", "url": "https://it.wikipedia.org/wiki?curid=2219891", "title": "Sturmgewehr 45", "text": "Il Mauser Sturmgewehr 45 (letteralmente \"fucile d'assalto 1945\") \u00e8 un prototipo di fucile d'assalto sviluppato dalla Mauser per la Wehrmacht alla fine della seconda guerra mondiale, utilizzando un meccanismo a massa battente con ritardo a rullini. Utilizza proiettili calibro 7,92 \u00d7 33 mm (7,92 millimetri Kurz) ed ha una cadenza di fuoco pari a circa 450 colpi al minuto."}
{"id": "2219894", "revid": "1573940", "url": "https://it.wikipedia.org/wiki?curid=2219894", "title": "Ron Zwerver", "text": ""}
{"id": "2219895", "revid": "22356", "url": "https://it.wikipedia.org/wiki?curid=2219895", "title": "Trematosauridae", "text": "I trematosauridi (Trematosauridae) sono una famiglia di anfibi estinti appartenenti ai temnospondili. Vissero nel corso del Triassico (250 - 210 milioni di anni fa) in gran parte del mondo, e sono considerati gli unici anfibi a condurre una vita completamente marina.\nDescrizione.\nLa forma del corpo richiamava quella dell'attuale gaviale del Gange: oltre al corpo allungato, infatti, una caratteristica dei trematosauri era il cranio stretto e lungo. Le zampe erano insolitamente corte e deboli, mentre la coda era potente e appiattita lateralmente. Il lungo rostro cranico era fornito di un notevole numero di denti conici appuntiti, che denotano questi animali come attivi predatori. Questi animali potevano raggiungere dimensioni notevoli (anche 4 metri di lunghezza).\nEvoluzione e diversificazione.\nI primi fossili di questi animali sono databili all'inizio del Triassico (Olenekiano, circa 250 milioni di anni fa), di poco posteriori alla grande estinzione del Permiano superiore che decim\u00f2 i grandi anfibi temnospondili. In pochi milioni di anni, i trematosauri si diffusero dal Gondwana verso i continenti settentrionali e divennero molto comuni; nel corso del Triassico superiore, per\u00f2, divennero sempre pi\u00f9 rari fino ad estinguersi. Vi erano due sottofamiglie principali: quella dei trematosaurini (Trematosaurinae, di cui facevano parte \"Trematosaurus\" e \"Trematosuchus\") caratterizzati da un rostro relativamente corto, e quella dei loncorinchini (Lonchorhynchinae, di cui facevano parte \"Aphaneramma\" e \"Trematolestes\"), dal rostro allungatissimo.\nDi seguito \u00e8 mostrato un cladogramma tratto dal lavoro di Steyer (2002):\nHabitat.\nI trematosauri sono considerati gli unici anfibi ad essersi adattati completamente alla vita in mare aperto; ci\u00f2 \u00e8 testimoniato dal ritrovamento di numerosi fossili in depositi marini. Il corpo allungato e flessuoso veniva ondulato orizzontalmente, e grazie alla potente coda questi animali dovevano essere dei provetti nuotatori; grazie al lungo rostro, i trematosauri potevano facilmente catturare i pesci. "}
{"id": "2219897", "revid": "26630", "url": "https://it.wikipedia.org/wiki?curid=2219897", "title": "Andrea Bocelli", "text": "Ha registrato diverse opere e 16 album di musica pop e classica.\nDopo aver lavorato per un anno come assistente in uno studio legale, Bocelli decise di lasciare quella mansione per dedicarsi completamente al canto, prendendo lezioni private. Voce tenorile, la sua notoriet\u00e0 incominci\u00f2 nel 1993, quando cant\u00f2 il duetto \"Miserere\" con Zucchero Fornaciari, per poi consolidarsi con \"Il mare calmo della sera\", firmato da Zucchero, con cui vinse a Sanremo nel 1994 tra le Nuove Proposte. In seguito ha cantato con molti altri notissimi interpreti a livello internazionale, tra cui Luciano Pavarotti, Lady Gaga, Dua Lipa, Ed Sheeran, Jennifer Lopez, C\u00e9line Dion, Christina Aguilera, John Miles, Marta S\u00e1nchez, Stevie Wonder, H\u00e9l\u00e8ne S\u00e9gara, Giorgia, Sarah Brightman, Laura Pausini, Natalie Cole, Mary J. Blige e Ariana Grande.\nLegato all'etichetta discografica Sugar Music, \u00e8 uno dei cantanti italiani pi\u00f9 conosciuti nel mondo.\nIl 2 marzo 2010 il suo nome \u00e8 stato inserito nella \"Hollywood Walk of Fame\" per la sua attivit\u00e0 nel campo della musica internazionale.\nNello stesso anno, a luglio, ha vinto il \"Premio Lunezia nel Mondo\" per la qualit\u00e0 musical-letteraria delle sue opere. \nBocelli ha cantato in importanti teatri d'opera: Carnegie Hall, Wiener Staatsoper, Metropolitan Opera House; inoltre, ha inciso come protagonista alcune opere: \"La Boh\u00e8me\", \"Madama Butterfly\", \"Tosca\", \"Il Trovatore\", \"Werther\", \"Pagliacci\", \"Cavalleria Rusticana\", \"Carmen\", \"Andrea Ch\u00e9nier\", \"Romeo et Juliette\", \"Manon Lescaut\", \"Turandot\" e \"Aida\".\nAll'apertura del \"World Economic Forum\" 2015 di Davos, \u00e8 stato premiato con il Crystal Award. \nIl 26 settembre 2015 ha cantato nuovamente in presenza di Papa Francesco, in occasione dell'Incontro Mondiale delle Famiglie di Philadelphia.\nBiografia.\nLa famiglia Bocelli ha origini contadine: nel diciottesimo secolo e in parte del diciannovesimo secolo alcuni dei suoi membri furono mezzadri presso la fattoria di Spedaletto, nelle vicinanze di Volterra, di propriet\u00e0 dei principi Corsini.\nAndrea Bocelli nasce a La Sterza, frazione di Lajatico, in provincia di Pisa. I genitori, Edi Aringhieri e Alessandro Bocelli, erano proprietari di un'azienda agricola e anche di un'attivit\u00e0 che si occupava di produzione e commercio di macchine agricole.\nIpovedente fin dalla nascita a causa di un glaucoma congenito, a sei anni Andrea entr\u00f2 in collegio, a Reggio Emilia, per apprendere la lettura in Braille. Andrea Bocelli perse totalmente la vista a dodici anni, a seguito di una pallonata sugli occhi ricevuta durante una partita a calcio.\nLaureato in giurisprudenza presso l'Universit\u00e0 di Pisa e diplomato in Canto Lirico presso il Conservatorio Giacomo Puccini della Spezia, in giovent\u00f9 cant\u00f2 in varie chiese della Valdera e nei pianobar della provincia.\nDopo un primo 45 giri pubblicato nel 1982 per l'etichetta \"Lido\", \"Amico mio/Quando\", nel 1990 firm\u00f2 un contratto discografico con la Virgin Dischi e pubblic\u00f2 il suo secondo 45 giri, \"Il diavolo e l'angelo/Proprio tu\".\nNel 1992 Bocelli collabor\u00f2 con Zucchero Fornaciari, che stava preparando con Luciano Pavarotti la registrazione del brano \"Miserere\", inserito poi nell'omonimo album; Bocelli registra le tracce per il provino del brano, diventando cos\u00ec noto in ambito nazionale. Presto Michele Torpedine, gi\u00e0 manager di Zucchero, inizia ad occuparsi anche del prodigioso giovane talento toscano, e il primo risultato arriva con il contratto discografico che lega Bocelli alla Sugar di Caterina Caselli.\nNel 1994 vinse il Festival di Sanremo nella categoria \"Nuove Proposte\" con \"Il mare calmo della sera\", scritto dallo stesso Zucchero e Gloria Nuti.\nCome tenore lirico ottenne una parte nel \"Macbeth\" di Giuseppe Verdi, esordendo nello stesso anno a Pisa. In seguito replic\u00f2 lo stesso spettacolo a Mantova, Lucca e Livorno.\nNel 1995 si classific\u00f2 al quarto posto alla kermesse sanremese con il brano \"Con te partir\u00f2\".\nL'anno successivo, il pugile tedesco Henry Maske decise di utilizzare come colonna sonora del suo addio al pugilato la versione inglese della canzone cantata in duo con Sarah Brightman, \"Time to say goodbye\". L'evento, seguito dai media di tutta la Germania, si chiuse con il saluto trionfale e commosso del beniamino sportivo; \"Time to say goodbye\" nella sola settimana successiva vender\u00e0 trecentomila copie. Le canzoni di Bocelli conquistarono cos\u00ec il successo in Europa oltre che in Italia, diffondendosi poi in tutto il mondo.\nIl 22 maggio 1996 Bocelli presenzi\u00f2 alla cerimonia d'inizio della finale della 41\u00aa UEFA Champions League a Roma cantando l'inno della competizione. Il 1996 fu anche l'anno di \"Romanza\", prima raccolta del tenore, che divenne l'album di un cantante italiano pi\u00f9 venduto nel mondo, con oltre 20 milioni di copie, superando il precedente record detenuto da \"Oro, incenso e birra\" di Zucchero.\nTra le canzoni pi\u00f9 note da lui interpretate c'\u00e8 anche \"Vivo per lei\" degli O.R.O., con testo e musica riarrangiati dal cantautore Gatto Panceri, cantata assieme a Giorgia e interpretata anche in altre lingue (spagnolo, inglese, tedesco, francese e portoghese) con varie cantanti, tra cui Judy Weiss.\nLa prima realizzazione discografica di genere classico risale al 1997 e s'intitola \"Viaggio italiano\". \u00c8 un progetto di Caterina Caselli Sugar, realizzato con la Moscow Radio Symphony Orchestra, che comprende arie di Giacomo Puccini, Franz Schubert, Giuseppe Verdi, Gaetano Donizetti. Nel 1998 viene pubblicato \"Aria\u00a0\u2013 The Opera album\", con l'Orchestra del Maggio Fiorentino diretta da Gianfranco Noseda.\nNell'estate del 1998 Andrea Bocelli esegu\u00ec con enorme successo di pubblico il suo primo concerto presso il Teatro Greco di Siracusa, interpretando arie delle pi\u00f9 famose opere liriche.\nNon sempre le critiche gli sono favorevoli. In particolare, con riferimento al suo concerto tenuto a Washington nell\u2019aprile del 1998, i soli due giornali che lo hanno recensito, lo hanno associato a David Helfgott, il pianista con problemi mentali, \"che ottiene rispetto per la sua infermit\u00e0, non certamente per la sua arte\".\nIl rinomato critico David Stearns scrive di lui che \"Le sue frasi erano senza forma, come disorientate. Le parole erano inespressive. Bocelli ha cantato nota per nota, prosaicamente, senza sincerit\u00e0... In ultima analisi, \u00e8 un tenore dilettante capace di qualche acuto\". \nTim Page, autorevole critico del Washington Post, che lo ha definito \"un dilettante di rango\", ha trovato \"smorta e esangue\" la voce di Bocelli. \"Il suo tono occasionalmente \u00e8 dolce, ma pi\u00f9 spesso sottile e pallido, equivalente musicale d\u2019un bon-bon alla violetta. Il fraseggio irriflessivo e privo di interesse\". Conclude affermando che Bocelli ha avuto senza dubbio una formazione musicale \"poco pi\u00f9 che elementare\".\nNel 1999 canta ne \"La vedova allegra\" all'Arena di Verona con Cecilia Gasdia e Fabrizio Frizzi ripreso da Rai 1. \u00c8 l'unico cantante italiano insieme a Zucchero Fornaciari a partecipare al Michael Jackson &amp; Friends un evento di beneficenza in due concerti organizzato da Michael Jackson \nAll'alba del nuovo millennio, esce l'album intitolato \"Arie Sacre\", realizzato con l'orchestra e il coro dell'Accademia di Santa Cecilia diretta da Myung-Whun Chung, omaggio alla cristianit\u00e0 che diverr\u00e0 l'album classico pi\u00f9 venduto mai pubblicato da un artista solista. Bocelli entra nel Guinness dei Primati, conquistando contemporaneamente prima, seconda e terza posizione nelle classifiche americane della musica classica.\nNel 2000, una nuova tappa discografica fondamentale: \"La Boh\u00e8me\" di Puccini, con il direttore Zubin Mehta e Barbara Frittoli nella parte di Mim\u00ec. Andrea Bocelli aveva gi\u00e0 cantato il ruolo di Rodolfo nel 1998 al Teatro Lirico di Cagliari con Daniela Dess\u00ec; malgrado il lusinghiero commento di Corelli: \u00abAndrea \u00e8 un tenore lirico con una voce di rara bellezza, il suo senso del romanticismo e della melodia esalta l'essenza stessa del Rodolfo boh\u00e8mien\u00bb, l'interpretazione riceve critiche contrastanti.\nAl Festival Lirico Arena di Verona nel 2000 esegue dal vivo la Messa di Requiem di Verdi con Fiorenza Cedolins, Luciana D\u2019Intino, Roberto Scandiuzzi, con l\u2019Orchestra ed il Coro del Festival lirico dell\u2019Arena di Verona diretti da Lorin Maazel.\nSotto la direzione di Zubin Mehta, nel 2000 realizza dell'album \"Verdi\", dove Bocelli canta celebri arie del compositore bussetano.\nNel 2001 incide il \"Requiem\" di Verdi con Valerij Gergiev. Nell'autunno del 2002 realizza insieme con Lorin Maazel l'album \"Sentimento\", che comprende pagine di autori come Francesco Paolo Tosti, Luigi Denza e Stanislao Gastaldon, arrangiate dallo stesso Maazel, che per l'occasione suona anche come violino concertante. Sempre sotto la direzione di Maazel, Bocelli offre un concerto l'11 marzo dello stesso anno, presso la Basilica di San Marco a Venezia con l'Orchestra e il Coro del Teatro La Fenice. Per l'album \"Sentimento\" Andrea Bocelli riceve ai \"Classical Brit Awards\" del 2003 una duplice nomination, vincendo entrambi i premi: \"Album of the Year\" e \"Best Selling Classical Album of the Year\".\nNel maggio 2003, Bocelli canta il ruolo di Mario nella \"Tosca\" discografica, accanto a Fiorenza Cedolins, sotto la direzione di Zubin Mehta.\nNella primavera 2004 viene pubblicato \"Il Trovatore\" inciso al Teatro Bellini di Catania nel 2001: accanto a Bocelli, Veronica Villarroel, Carlo Guelfi, Carlo Colombara.\nNel 2004 interpreta il ruolo di Werther nell'omonima opera di Jules Massenet al Teatro Comunale di Bologna. L'anno successivo la sua interpretazione diventa un disco, con la direzione di Yves Abel e l'Orchestra e il Coro del teatro bolognese. Il 26 febbraio 2006 canta in Mondovisione davanti a quasi 800 milioni di telespettatori nella Cerimonia di chiusura dei XX Giochi olimpici invernali di Torino 2006.\nBocelli nel 2007 \u00e8 presente alla cerimonia funebre di Luciano Pavarotti, cantando alla Comunione l\"'Ave Verum Corpus\" di Mozart. Nello stesso anno canta il brano \"Conradiana\" contenuto nell'album \"We All Love Ennio Morricone\"; \u00e8 inoltre protagonista discografico di due opere importanti del Verismo, \"Pagliacci\" di Ruggero Leoncavallo e \"Cavalleria Rusticana\" di Pietro Mascagni, entrambe opere dirette da Steven Mercurio.\nNel giugno 2008 \u00e8 Don Jos\u00e9 nella \"Carmen\" di Georges Bizet, al Teatro dell'Opera di Roma. Nello stesso anno interpreta il medesimo ruolo in un'edizione discografica diretta da Myung-Whun Chung.\nIl 7 agosto di quell'anno canta a Me\u0111ugorje con l'Orchestra sinfonica nazionale ceca. Mentre spopola il suo nuovo album \"Incanto\", si esibisce anche a Padova con la \"Messa di Gloria\" di Puccini, poi negli USA con la \"Petite Messe Solennelle\" diretta da Pl\u00e1cido Domingo.\nL'11 dicembre \u00e8 il protagonista di una puntata speciale del programma televisivo \"Che tempo che fa\".\nIl 25 maggio 2009 esegue un concerto al Colosseo di Roma, condotto da Milly Carlucci e trasmesso in diretta su Raiuno. L'incasso, di 350.000 euro, \u00e8 stato devoluto al Ministero dei Beni Culturali per la ricostruzione del Conservatorio di musica dell'Aquila danneggiato dal terremoto.\nIl 27 maggio, come 13 anni prima, presenzia alla cerimonia d'inizio della finale della UEFA Champions League 2008-2009 a Roma e nello stesso anno \u00e8 insignito del Premio Faraglioni a Capri.\nAlla quarta edizione del Festival del Cinema di Roma veste i panni di Cavaradossi, con Monica Bellucci, nel cortometraggio firmato da Franco Zeffirelli, \"Omaggio a Roma\", voluto fortemente dal comune di Roma per promuovere l'immagine della capitale nel mondo.\nIl 7 luglio dello stesso anno canta al funerale delle vittime dell'incidente ferroviario avvenuto alla stazione ferroviaria di Viareggio. Prende parte poi all'ultimo album di Claudio Baglioni \"Q.P.G.A.\" nella canzone \"Ouverture\".\nNel settembre 2009 esordisce alla Carnegie Hall di New York in un triplice concerto acustico, dove interpreta pagine sacre e liederistiche. In novembre, ancora un riconoscimento, il Premio Vittorio De Sica, che gli viene consegnato dal Presidente della Repubblica Giorgio Napolitano. \nSi misura poi con la tradizione natalizia, come prima di lui hanno fatto voci leggendarie quali Caruso e Sinatra: il nuovo album \"My Christmas\", uscito il 3 novembre 2009 negli USA, entra in classifica direttamente al terzo posto, per passare subito al secondo, dove resta per sei settimane consecutive. Diventa cos\u00ec il quinto album pi\u00f9 venduto al mondo nel 2009, con oltre quattro milioni di copie.\nIl 1\u00ba febbraio 2010 ai Grammy Awards si esibisce assieme a Mary J. Blige in una versione di \"Bridge over Troubled Water\" per raccogliere fondi a favore di Haiti.\nNell'autunno 2010 esce per De Agostini la versione rinnovata e ampliata del volume autobiografico \"La musica del silenzio\". Parallelamente, l'album \"Carmen: Duets &amp; Arias\", raccolta delle pi\u00f9 famose arie della \"Carmen\" di Georges Bizet interpretate dal tenore italiano, sale al vertice delle classifiche americane, negli Stati Uniti e in Canada.\nNel febbraio 2011, oltre venti minuti di applausi e standing ovation suggellano l\u2019esordio dell'artista al Metropolitan Opera House di New York (dove si esibisce in un programma dedicato ad arie del periodo barocco e lieder). Il 15 settembre dello stesso anno torna a New York per uno straordinario evento nel \"Great Lawn\" di Central Park, accanto agli artisti Bryn Terfel, C\u00e9line Dion e Tony Bennett, accompagnato dalla New York Philharmonic Orchestra diretta da Alan Gilbert: il concerto \u00e8 trasmesso dal canale televisivo WNET e immortalato in un CD e un DVD (\u201c\"Concerto: One Night in Central Park\"\u201d) distribuiti in oltre settanta paesi. Nel febbraio 2012, un nuovo esordio lirico sul palcoscenico del Teatro Carlo Felice di Genova, nei panni del protagonista in \"Rom\u00e9o et Juliette\" di Charles Gounod diretto da Fabio Luisi. Anche di tale produzione \u00e8 realizzato un doppio CD.\nIl 1\u00b0 luglio 2011 \u00e8 protagonista all'evento di beneficenza \"Fiamme di solidariet\u00e0\" organizzato dalla Guardia di Finanza presso il Teatro Greco di Siracusa, dove duetta per la prima volta con la cantautrice toscana Ilaria Della Bidia, che da allora lo accompagna artisticamente nella sua carriera sui palchi di tutto il mondo.\nIl 2 luglio 2011 canta l\"'Ave Maria\" di Schubert al matrimonio tra il principe Alberto II di Monaco e Charl\u00e8ne Wittstock.\nIl 2012 vede la pubblicazione del CD \u201c\"Opera\"\u201d, florilegio di alcuni tra i momenti pi\u00f9 importanti della storia del melodramma, interpretati in un ventennio di carriera internazionale, oltre alla \u201c\"Complete Opera Edition\"\u201d, cofanetto\u00a0\u2013 sempre per l'etichetta Decca\u00a0\u2013 che raduna, in diciotto CD, le incisioni liriche di opere complete realizzate dal tenore toscano. In ottobre, nel corso della cerimonia londinese dei prestigiosi \u201cClassic Brit Awards 2012\u201d, gli viene conferito\u00a0\u2013 dalle mani del compositore Sir Andrew Lloyd Webber \u2013 il premio \u201cInternational Artist of The Year\u201d.\nSul versante pop, si conferma star tra le pi\u00f9 amate e seguite a livello planetario: il suo album \u201c\"Passione\"\u201d \u2013 uscito in settantacinque paesi a fine gennaio 2013 e subito balzato ai primi posti delle classifiche internazionali, resta nella Billboard 200 per oltre due mesi. Include alcune tra le pi\u00f9 belle canzoni d'amore di tutti i tempi, comprendendo inoltre duetti con Jennifer Lopez e Nelly Furtado.\nIl 16 febbraio 2013 partecipa come ospite all'ultima serata del Festival di Sanremo, condotto da Fabio Fazio e Luciana Littizzetto, dove canta \"La voce del silenzio\" e \"Love me tender\" accompagnato al pianoforte dal figlio Amos e \"Quiz\u00e1s, Quiz\u00e1s, Quiz\u00e1s\".\nIl 31 marzo 2013 Rai 2 gli dedica uno speciale della serie Unici in quanto simbolo della musica italiana nel mondo, dal titolo: \u201cAndrea Bocelli\u201d - L'avventura di una voce\u201d.\nIl 10 giugno dello stesso anno partecipa allo spettacolo \"Arena di Verona: lo spettacolo sta per iniziare\", presentato da Antonella Clerici. Per l'occasione, il tenore toscano \u00e8 tornato a duettare con Pl\u00e1cido Domingo, il quale si \u00e8 inoltre cimentato sul podio, dirigendo una trionfale interpretazione di Bocelli del \u201cNessun dorma\u201d.\nNel 2014 viene premiato con il \"Lifetime Achievement Award\" al Latin Grammy Awards.\nPer l'etichetta Decca il 28 ottobre 2014 esce una \u201c\"Manon Lescaut\"\u201d di Giacomo Puccini in cui Bocelli interpreta la figura di Renato Des Grieux, accanto al soprano Ana Mar\u00eda Mart\u00ednez, con l'Orquestra de la Comunitat Valenciana e il Coro De Generalitat Valenciana diretti dal maestro Pl\u00e1cido Domingo.\nIl 30 aprile 2015 \u00e8 protagonista del concerto inaugurale dell'Expo Milano 2015. Bocelli, al quale viene dato il titolo di \"Ambassador Extraordinary\" dell'Expo, si esibisce\u00a0\u2013 in diretta, in mondovisione\u00a0\u2013 accompagnato dall'orchestra del Teatro alla Scala.\nNel luglio 2015 esce \"The complete Pop Albums\": un esclusivo box set in cui la carriera viene ripercorsa per la prima volta attraverso la pubblicazione dell'intero catalogo Pop, rimasterizzato in una raccolta che comprende 13 titoli + 3 album \u201cbonus\u201d, distribuiti da Sugar Srl / Ume in tutto il mondo.\nParallelamente, per Decca esce la nuova fatica lirica di Bocelli, interprete del ruolo di Calaf nella Turandot di Giacomo Puccini con l'Orquestra de la Comunitat Valenciana diretti da Zubin Mehta; come gi\u00e0 per la Boh\u00e8me, anche in questo caso la critica non \u00e8 sempre positiva.\nIl 23 ottobre 2015 esce in 75 paesi \"Cinema\", album pop, il quindicesimo in studio, dedicato alla musica da film: 16 evergreen\u00a0\u2013 interpretati in cinque lingue diverse\u00a0\u2013 entrati nella memoria collettiva e nel cuore di pi\u00f9 generazioni. Tra duetti (anche con Ariana Grande: \"E pi\u00f9 ti penso\") e fascinazioni legate al grande schermo, \"Cinema\" accoglie alcuni tra i pi\u00f9 importanti successi concepiti per il cinema: grandi temi d'amore e non solo, tratti da pellicole quali \"Il dottor Zivago\", \"Love Story\", \"Il Padrino\", \"La vita \u00e8 bella\", \"Gladiatore\" (il cui video conta sulla presenza di John Travolta), \"C'era una volta in America\", \"Il Postino\", \"L'amore \u00e8 una cosa meravigliosa\", \"Colazione da Tiffany\" e molte altre, oltre a celebri canzoni di musical la cui versione filmica ha reso immortali, quali \"West Side Story\" ed \"Evita\".\nIl 7 maggio 2016 si esibisce al King Power Stadium alla festa dei campioni d'Inghilterra del Leicester di Claudio Ranieri cantando \"Nessun dorma\" e \"Con te partir\u00f2\".\nIl 25 maggio seguente all'Open Air Theatre dell'Area Expo di Milano va in scena la \"Bocelli &amp; Zanetti Night\", evento benefico ideato insieme con l'ex calciatore Javier Zanetti con lo scopo di raccogliere fondi per l'educazione di 1.750 bambini poveri di Haiti e 500 di Buenos Aires grazie alla Fundaci\u00f3n P.U.P.I. e alla Andrea Bocelli Foundation.\nTre giorni dopo si esibisce allo Stadio Giuseppe Meazza prima della finale della UEFA Champions League 2015-2016 con \"Now We Are Free\" e l\"'inno della Champions\".\nIl 22 luglio pubblica sempre per la Decca la registrazione dell'opera Aida di Giuseppe Verdi, di nuovo sotto la direzione di Zubin Mehta con l'Orchestra e il Coro del Maggio Musicale Fiorentino mentre il 18 novembre dello stesso anno per festeggiare i primi 20 anni dalla pubblicazione del suo album pi\u00f9 venduto, la raccolta \"Romanza\", ristampa lo stesso album con l'aggiunta di 3 bonus tracks e con il titolo Romanza (20th Anniversary Edition).\nL'8 settembre 2017 \u00e8 il protagonista di \"Andrea Bocelli Show\", serata organizzata dalla Andrea Bocelli Foundation a scopo di beneficenza. Partecipano alla manifestazione Elton John, Sharon Stone, Steven Tyler, Antonio Banderas, Sumi Jo, Chris Botti, 2Cellos, David Foster, Renato Zero, Andrea Griminelli, Zara, Aida Garfullina, JuniOrchestra e il Coro dell\u2019Accademia Nazionale di Santa Cecilia. Matteo Bocelli canta la romanza \"Non t'amo pi\u00f9\" di Francesco Paolo Tosti, accompagnato al pianoforte dal padre.\nIl 2 ottobre esce in prima serata su Rai1 \"La musica del silenzio\", film ispirato alla sua vita. Il film racconta l'ascesa al successo di Amos Bardi, un bambino con una voce straordinaria e un grave problema agli occhi che, a seguito di una pallonata, diventa cieco. \"Mi piace pensare che questo film possa far riflettere sull'importanza del dono - spiega Bocelli - senza il quale nessuno di noi avrebbe fatto quello che ha fatto\".\nIl 15 dicembre esce la versione del brano \"Perfect\" di Ed Sheeran, \"Perfect Symphony\", cantata insieme a Bocelli, registrata a casa del cantante ad ottobre.\nIl 12 ottobre 2018 canta al matrimonio della principessa Eugenia di York con Jack Brooksbank a Windsor.\nIl 26 ottobre 2018 esce il suo primo album di inediti dopo 14 anni, \"S\u00ec\", in collaborazione nuovamente con Ed Sheeran, Josh Groban, Tiziano Ferro, Dua Lipa e il soprano Aida Garifulina. Con il singolo \"Fall on me\" duetta per la prima volta con il figlio Matteo. In pochi giorni, dopo aver guadagnato la vetta in Inghilterra, raggiunge il primo posto della classifica Billboard200 degli album pi\u00f9 venduti in America davanti a quello di Lady Gaga diventando cos\u00ec il primo italiano a riuscirci; ben 8 album del cantante sono entrati nella Top 10 americana con due secondi posti ottenuti con My Christmas (2009) e Passione (2013).\nIl 12 aprile 2020 per Pasqua si esibisce nel Duomo di Milano accompagnato dall'organista Emanuele Vianelli: il concerto, durato circa 30 minuti, viene trasmesso in diretta streaming sul suo canale YouTube e si tiene come gesto di solidariet\u00e0 in una cattedrale deserta per via delle restrizioni dell'emergenza COVID-19; per l'occasione canta \"Panis Angelicus\" di C\u00e9sar Franck, l\"Ave Maria\" di Bach/Gounod, il \"Sancta Maria\" di Pietro Mascagni, il \"Domine Deus\" di Gioachino Rossini e l'inno \"Amazing Grace\".\nIl 13 novembre dello stesso anno esce poi il suo nuovo album \"Believe,\" che contiene alcune rivisitazioni e anche due duetti con Cecilia Bartoli e con Alison Krauss; tra le reinterpretazioni spiccano quelle di \"Hallelujah\" e \"Ave Maria\" con i videoclip girati a Porto Venere e Loreto. Il 12 dicembre si esibisce in streaming dal Teatro Regio di Parma con lo spettacolo \"Believe in Christmas\" che vede anche la partecipazione della Bartoli e di Zucchero; per l\u2019occasione Bocelli canta alcune canzoni di Natale e altre del suo nuovo album tra le quali anche \"Hallelujah\" in duetto con la figlia Virginia di 8 anni. La settimana seguente, con un evento live sulla sua pagina Facebook trasmesso la sera di Natale anche su Canale 5 in seconda serata, si esibisce con altre canzoni natalizie dalle Grotte di Frasassi e proprio il 25 dicembre \u00e8 protagonista, insieme all\u2019orchestra del Teatro Carlo Felice, del 35\u00ba Concerto di Natale trasmesso su Rai 1 dalla Basilica Superiore di San Francesco ad Assisi dopo il messaggio \"\u201cUrbi er Orbi\u201d\" di Papa Francesco.\nL\u201911 giugno 2021 si esibisce con \"Nessun dorma\" alla cerimonia di apertura del campionato europeo di calcio allo Stadio Olimpico di Roma.\nIl 30 settembre dello stesso anno si esibisce con \"The Prayer\" per concludere la cerimonia di apertura di Expo 2020 Dubai.\nAltre attivit\u00e0.\n\u00c8 anche produttore di vini. Nella sua azienda vinicola in Val d'Elsa si occupa della produzione di sette tipologie di vini IGP, tra cui Sangiovese in purezza.\nNel 2021 \u00e8 consulente artistico della miniserie Rai \"Blanca\" che ha come protagonista una poliziotta cieca.\nVita privata.\nDalla ex moglie Enrica Cenzatti, sposata nel 1992 a 34 anni e dalla quale si \u00e8 separato nel 2002, ha avuto due figli: Amos (1995) e Matteo (1997). Il 21 marzo 2012 \u00e8 diventato padre per la terza volta, di una femmina, Virginia, avuta dalla nuova compagna Veronica Berti con la quale, il 21 marzo 2014 \u00e8 convolato a nozze; il matrimonio si \u00e8 celebrato nel Santuario di Montenero, a Livorno.\n\u00c8 un grande tifoso dell'Inter.\nSociale.\nIl suo nome fin dagli anni '90 figura tra i protagonisti di numerose importanti manifestazioni legate alla filantropia e al supporto di realt\u00e0 disagiate in tutto il mondo.\nPresidente onorario della Fondazione Arpa, Fondazione che promuove la ricerca e la formazione in ambito medico sanitario, Andrea Bocelli ha dato vita nel luglio 2011 alla ABF \u201cAndrea Bocelli Foundation\u201d.\nLa \u201cAndrea Bocelli Foundation\u201d opera in prima linea, a livello internazionale, con programmi d'intervento mirati al superamento delle barriere generate da povert\u00e0, disabilit\u00e0, emarginazione sociale poich\u00e9 come sostiene il suo Fondatore \u00absiamo tutti chiamati al mondo per essere felici e tutti abbiamo diritto alla felicit\u00e0; spesso questo non \u00e8 possibile a causa di muri messi su da societ\u00e0 e comunit\u00e0 inique, a causa di muri tirati su da noi stessi, dalle nostre convinzioni limitanti\u00bb. Le ambiziose iniziative di ABF hanno gi\u00e0 coinvolto profili d'assoluta eccellenza (ad esempio, il Premio Nobel Muhammad Yunus), unendo le forze di realt\u00e0 universitarie e di ricerca all'avanguardia nel mondo, quali il MIT - Massachusetts Institute of Technology di Boston. Proprio i temi della solidariet\u00e0 e dei progetti filantropici di ABF sono stati al centro\u00a0\u2013 il 26 giugno 2013\u00a0\u2013 di un incontro del tenore e della sua famiglia con Papa Francesco.\nAndrea Bocelli in occasione della pandemia di COVID-19 per diffondere nel mondo un messaggio video di promozione della cultura italiana assieme a Renato Zero, Alberto Angela, Mezzotono, Tiziano Ferro, Massimo Ranieri, Mario Biondi, Noa, Gilberto Gil, Paolo Conte, Uto Ughi."}
{"id": "2219902", "revid": "1543377", "url": "https://it.wikipedia.org/wiki?curid=2219902", "title": "Jumu\u02bfa", "text": "La Jumu\u02bfa (), o \"Salat al-jumu'a\" (), ossia \"preghiera del venerd\u00ec\", \u00e8 il nome che viene dato alla preghiera comunitaria, detta \u1e63al\u0101t al-\u1e93uhr, che i musulmani effettuano ogni venerd\u00ec, subito dopo mezzogiorno.\nLa \"jumu'a\", che \u00e8 preceduta da un sermone diretto da un imam, inizia con il richiamo alla preghiera lanciato dal muezzin: l\"'adh\u0101n\", ().\nI musulmani praticanti seguono con grande partecipazione questa liturgia e particolarmente il sermone (\"khu\u1e6dba\") dell'imam."}
{"id": "2219907", "revid": "31092", "url": "https://it.wikipedia.org/wiki?curid=2219907", "title": "Buthan", "text": ""}
{"id": "2219909", "revid": "287204", "url": "https://it.wikipedia.org/wiki?curid=2219909", "title": "Gediz", "text": "Il Gediz \u00e8 un fiume della Turchia, che nasce nell'altopiano anatolico e sfocia nel mar Egeo dopo un percorso di circa 400 km. Il Gediz corrisponde all'antico Ermo, a cui era associata la figura mitologica che porta lo stesso nome.\nPercorso.\nIl Gediz nasce dalle montagne dell'Anatolia occidentale, nella provincia di K\u00fctahya. Scorre poi verso occidente, dove riceve numerosi affluenti (i principali: Kunduzlu, Selendi, Deliinis, Demrek e Nif). Passa vicino all'antica Sardi (attuale \"Sart\") e sbocca nel mar Egeo, nel golfo di Smirne, vicino a Focea (attuale \"Fo\u00e7a\" o \"Eskifo\u00e7a\"). Nella geografia antica dell'Asia Minore, l'Ermo costituiva il confine meridionale dell'Eolia sebbene pi\u00f9 ideale che reale. Nella moderna Turchia le acque del Gediz sono sfruttate sia per uso irriguo che per la produzione di energia elettrica (centrale di Demirk\u00f6pr\u00fc)."}
{"id": "2219910", "revid": "28592", "url": "https://it.wikipedia.org/wiki?curid=2219910", "title": "Lev Bakst", "text": ""}
{"id": "2219912", "revid": "28592", "url": "https://it.wikipedia.org/wiki?curid=2219912", "title": "Il mondo dell'arte", "text": ""}
{"id": "2219914", "revid": "22356", "url": "https://it.wikipedia.org/wiki?curid=2219914", "title": "Trematosauroidea", "text": ""}
{"id": "2219915", "revid": "765341", "url": "https://it.wikipedia.org/wiki?curid=2219915", "title": "\u010ceslav Va\u0148ura", "text": "Biografia.\nPoco si conosce relativamente alle attivit\u00e0 che svolse in vita e nessuna notizia ci giunge sulla sua formazione scolastica e musicale. Si sa solo che egli, come il suo contemporaneo Bohuslav Mat\u011bj \u010cernohorsk\u00fd, apparteneva al Ordine dei Minoriti. In quanto membro di tale ordine nel 1734 fu nominato organista della chiesa del convento di San Giacomo a Praga. Nel 1731 pubblic\u00f2 il suo op. 1, \"Litaniae Lauretanae\", e nel 1736 diede alle stampe i suoi 12 Offertori op. 2, nel frontespizio del quale dichiarava di essere \"regens chori\" a San Giacomo. Nel 1735 venne insignito del grado \"magister musicae\". Nonostante sia stato occupato presso il convento dei minoriti nello stesso periodo del pi\u00f9 anziano collega coevo \u010cernohorsk\u00fd, egli non fu suo allievo.\nConsiderazioni sull'artista.\nVanura scrisse esclusivamente musica sacra vocale. Stilisticamente le sue composizioni si avvicinano a quelle di \u010cernohorsk\u00fd e \u0160imon Brixi, ossia sono scritte in un linguaggio tipico del tardo barocco e presentano sia elementi dello stile concertato che una struttura contrappuntistica. Questi suoi lavori sono divisi in due, tre o pi\u00f9 sezioni e quella principale talvolta \u00e8 esposta come una fuga elaborata. Vanura spesso mira alla polifonia e a un'interpretazione pittorica del testo (es. \"Terra tremuit\", V Offertorio) e impiega improvvisi cambi tempo e di dinamica, cos\u00ec come un'orchestrazione molto varia, con enfasi sugli ottoni. Nelle sue Litaniae Lauretanae (op. 1) egli si limita principalmente all'omofonia ed a un accompagnamento armonico, mentre nelle \"Cultus Latriae\" (op. 2) impiega mezzi espressivi variegati. "}
{"id": "2219916", "revid": "110157", "url": "https://it.wikipedia.org/wiki?curid=2219916", "title": "Aleksandr Michajlovi\u010d Kondratov", "text": "Ha scritto molte decine di libri su vari soggetti: linguaggi antichi e moderni, storia, matematica, paleontologia, geologia, criptozoologia, Atlantide, e anche poesia. \u00c8 stato il primo russo a scrivere una monografia sui dinosauri che si dice sopravvivano nei tempi moderni."}
{"id": "2219918", "revid": "709565", "url": "https://it.wikipedia.org/wiki?curid=2219918", "title": "Gli Erculoidi", "text": "Gli Erculoidi (\"The Herculoids\") \u00e8 una serie televisiva a cartoni animati prodotta da Hanna-Barbera e creata graficamente da Alex Toth per la CBS.\nProduzione e trasmissione.\nLa prima serie \u00e8 composta da 36 episodi realizzati nel 1967, a cui seguirono 11 nuovi episodi del 1981, all'interno del contenitore \"Space Stars Show\", assieme alle storie di Space Ghost in cui fanno brevi apparizioni. Space Ghost appare anche nell'episodio n. 3 degli Erculoidi intitolato \"Gli invisibili\".\nTrama.\nGli Erculoidi combattono per difendere il loro pianeta Amzot (poi rinominato Quasar) da minacce provenienti dallo spazio. La famiglia di Zandor, Tara e Dorno \u00e8 affiancata da creature speciali con cui comunicano ed interagiscono in un costante lavoro di squadra. Il loro aspetto primitivo si contrappone a quello degli alieni invasori dotati di moderne tecnologie."}
{"id": "2219925", "revid": "363629", "url": "https://it.wikipedia.org/wiki?curid=2219925", "title": "Luoghi di culto", "text": ""}
{"id": "2219926", "revid": "115487751", "url": "https://it.wikipedia.org/wiki?curid=2219926", "title": "Classe Kron\u0161tadt (cacciasommergibili)", "text": "Le unit\u00e0 della classe Kronshtadt (Progetto 122 bis secondo la classificazione russa) compongono un numeroso gruppo di cacciasommergibili. Infatti, ne furono costruiti complessivamente 227 esemplari presso il cantiere navale di Zelenodol'sk, che entrarono in servizio nella marina sovietica tra il 1948 ed il 1955.\nVenti unit\u00e0 furono convertite per essere utilizzate dal servizio costiero del KGB, e furono classificate come classe Libau.\nStoria operativa in Cina.\nDue unit\u00e0 della classe, la numero 271 e la numero 274, parteciparono alla battaglia navale combattuta tra Cina e Vietnam del Sud nelle Isole Paracelso il 19 gennaio 1974 riuscendo ad affondare la corvetta Sud-Vietnamita HQ-10. La numero 274 fu seriamente danneggiata, comunque fu in grado di tornare presso l'isola di Yongxing per le riparazioni e tornare alle isole Hainan il giorno successivo.\nLe Kronshtadt non sono in grado di avventurarsi in mare aperto. Nonostante la loro obsolescenza, queste navi rimasero operative fino alla met\u00e0 degli anni novanta. In Cina, sono oggi inquadrate nella flotta di riserva, ed utilizzate per l'addestramento. Utilizzate a lungo anche per svolgere delle brevi crociere per fornire \"educazione patriottica\" alle nuove generazioni, pare che ormai, anche a causa delle pessime condizioni degli scafi, il loro utilizzo sia limitato a brevi giri nei porti.\nVoci correlate.\nLista di nomi in codice NATO per navi sovietiche"}
{"id": "2219927", "revid": "118429504", "url": "https://it.wikipedia.org/wiki?curid=2219927", "title": "Silvano Tintori", "text": "Sempre al centro dei principali processi di elaborazione disciplinare del suo tempo, ha collaborato a partire dalla seconda met\u00e0 degli anni '50 con Ernesto Nathan Rogers presso la Facolt\u00e0 di Architettura del Politecnico di Milano e con lo studio BBPR, quindi con il Centro Studi di Casabella. Con il suo studio professionale, dal '59 in collaborazione con Maurizio Calzavara, integra gli impegni in campo urbanistico con alcuni degli interventi architettonici pi\u00f9 significativi di ricucitura urbana del centro di Milano.\nImpegnato nella ricerca degli anni '60 con la collaborazione con l'I.L.R.E.S (Istituto Lombardo di Ricerche Economiche e Sociali) diretto da Giancarlo De Carlo, la Triennale, il gruppo formatosi attorno al P.I.M. (Piano Intercomunale Milanese), i tanti piani e il minuzioso lavoro per la Regione Lombardia, sempre instancabilmente intrecciati alla ricerca storiografica ed alla pratica del progetto. "}
{"id": "2219929", "revid": "339392", "url": "https://it.wikipedia.org/wiki?curid=2219929", "title": "White Australia policy", "text": ""}
{"id": "2219932", "revid": "363629", "url": "https://it.wikipedia.org/wiki?curid=2219932", "title": "Luogo di culto", "text": ""}
{"id": "2219934", "revid": "1865216", "url": "https://it.wikipedia.org/wiki?curid=2219934", "title": "Peci", "text": "Il peci \u00e8 un copricapo per uso maschile tipico dell'Indonesia e di derivazione musulmana, che consiste in un cono troncato, molto simile al fez, ma realizzato quasi unicamente in feltro nero.\nDescrizione.\nIn Malaysia, Singapore e Brunei il copricapo \u00e8 conosciuto con nome di songkok mentre nelle Filippine con il nome kopiah.\nIn Indonesia il peci \u00e8 diventato uno dei simboli nazionali, dopo essere stato reso popolare dal presidente Sukarno. Tale indumento viene indossato dagli uomini indonesiani in situazioni formali come cerimonie o feste religiose come l'Id al-adha e l'Id al-fitr."}
{"id": "2219939", "revid": "1078002", "url": "https://it.wikipedia.org/wiki?curid=2219939", "title": "Data entry", "text": "In informatica Data entry, letteralmente inserimento di dati, \u00e8 l'operazione di immissione di dati in un computer o in un generico sistema informatico.\nTale operazione solitamente viene eseguita da un individuo mediante digitazione su una tastiera, ma pu\u00f2 essere anche automatizzata mediante, ad esempio, tecnologie di lettura ottica o riconoscimento del parlato; semi-automatizzata mediante autocompletamento, la creazione di template e l'utilizzo di file Comma-separated values (o altri formati aperti e standard, come XML) per l'importazione e esportazione di dati fra programmi differenti.\nL'operatore di data entry.\nPer lavorare in qualit\u00e0 di operatore di data entry, bisogna essere competenti in matematica e inglese. Il lavoratore necessita di avere familiarit\u00e0 con software per ufficio, come word processor, database e fogli di calcolo. Occorre avere rapidit\u00e0, attenzione, e una grande abilit\u00e0 di customer service.\nUn'istruzione superiore al diploma di scuola superiore \u00e8 spesso non richiesta, ma alcune aziende richiedono una laurea triennale. Le aziende inoltre sperano che il lavoratore abbia un anno di esperienza in un campo relativo."}
{"id": "2219941", "revid": "767487", "url": "https://it.wikipedia.org/wiki?curid=2219941", "title": "Sherlock Holmes e la voce del terrore", "text": "Sherlock Holmes e la voce del terrore (\"Sherlock Holmes and the Voice of Terror\") o semplicemente La voce del terrore \u00e8 un film del 1942 per la regia di John Rawlins. \u00c8 il terzo film di una serie basata sul personaggio di Sherlock Holmes e interpretata da Basil Rathbone e Nigel Bruce.\n\u00c8 liberamente ispirato al racconto \"Ultimo saluto di Sherlock Holmes\", una delle storie contenute nell'omonimo ciclo di Arthur Conan Doyle.\nTrama.\nHolmes e Watson escono dal 221B di Baker Street, ma l'investigatore anzich\u00e9 indossare il solito cappellino opta per un borsalino tra le proteste del collega.\nUn importante personalit\u00e0 del consiglio supremo britannico, Sir Evan Barham, chiama Holmes a partecipare alle ricerche di un gruppo nazista infiltrato nel Regno Unito impegnato in sabotaggi e che prima di azionarsi trasmette messaggi radiofonici detti \"Voce del terrore\" in cui vengono dichiarati gli obiettivi che colpiranno.\nIniziando ad indagare su una bomba lanciata contro una chiesa in Limehouse, Holmes \u00e8 convinto di seguire la pista giusta. A seguito di brevi indagini, l'investigatore intuisce che Barham sia a capo dell'organizzazione nazista e prova ci\u00f2 con una serie di prove trovate nei luoghi dei sabotaggi.\nIn un racconto nel finale, Holmes scopre anche il passato di Barham, o per meglio dire Heinrich Von Bork, prigioniero di guerra tedesco nella prima guerra mondiale, che sfruttando la sua somiglianza con Barham, un agente dei servizi segreti tedeschi, \u00e8 riuscito a infiltrarsi nell'organico governativo europeo dopo aver ucciso l'ex soldato.\nLa soluzione \u00e8 arrivata studiando un apparente passato non esistente di Barham, che tuttavia ha lasciato tracce a Oxford, dove ha studiato un corso di inglese avanzato e usi e tradizioni britanniche per poter meglio infiltrarsi nel governo britannico, con un successivo intervento di chirurgia plastica al viso per togliere il profilo nordico-germanico e parlare meglio la lingua."}
{"id": "2219943", "revid": "729019", "url": "https://it.wikipedia.org/wiki?curid=2219943", "title": "Fuerzas A\u00e9reas de la Rep\u00fablica Espa\u00f1ola", "text": "Le Fuerzas A\u00e9reas de la Rep\u00fablica Espa\u00f1ola, abbreviate anche in FARE (o nella forma puntata F.A.R.E.) e tradotto dallo spagnolo Forze aeree della Repubblica spagnola, era la denominazione ufficiale dell'aeronautica militare della seconda repubblica spagnola nel periodo che va dal 1931 al 1939, come evoluzione del servizio aereo militare costituito nel 1911.\nStoria.\nCon l'esilio del Re Alfonso XIII e la costituzione, dal 14 aprile 1931, della seconda repubblica spagnola fu costituita una forza aerea autonoma. La flotta contava 400 aerei nel 1936 quando con lo scoppio della guerra civile spagnola, perse 90 aerei che passarono sotto il controllo delle forze nazionaliste che furono il primo nucleo di quella che sarebbe stata l'Aviaci\u00f3n Nacional franchista durante la guerra civile. Considerato che un centinaio erano dedicati a servizi civili di fatto all'inizio contavano su 200 aerei e circa 150 piloti\nL'Unione Sovietica fu, assieme al Messico, il solo paese a fornire alla repubblica un aiuto militare diretto. Dalla fine di ottobre del 1936 cominciarono ad arrivare in Spagna, tra gli altri, i veloci e moderni bombardieri Tupolev SB e i caccia Polikarpov I-15, che consentirono alle forze aeree lealiste di contrastare pi\u00f9 efficacemente la superiorit\u00e0 dei nazionalisti, acquisita con gli aiuti italiano e tedesco. Dalla Francia, dopo una iniziale disponibilit\u00e0 del governo francese a fornire armi alla repubblica, fu possibile acquistare (o meglio importare in condizioni di contrabbando perch\u00e9 la Francia ader\u00ec al comitato di non intervento) i Potez 540 e I Dewoitine D.371, grazie anche al forte impegno dello scrittore Andr\u00e9 Malraux. Contratti con le aziende cecoslovacche e olandesi non si concretizzarono per l'annessione dei sudeti prima e per il crollo della repubblica poi. La Repubblica in guerra dovette acquisire i suoi aerei dove poteva, sia nel mercato legale (che per\u00f2 si era chiuso per la nascita del comitato di non intervento, cui aderiva buona parte dei paesi democratici), sia in quello illegale. Per questo motivo numerosi apparecchi giunsero in pochissimi esemplari, come ad esempio due esemplari di Fairey Fant\u00f4me, prodotti in Belgio e acquistati da intermediari sovietici per la Spagna.\nDistintivi ottici di riconoscimento.\nIl simbolismo di riconoscimento applicato alla flotta aerea era basato su una fascia di colore rosso posizionata sulle superfici superiore ed inferiore delle ali e sui lati della fusoliera, sopra la quale era posta la sigla identificativa del reparto, pi\u00f9 un distintivo di coda posizionato sul timone costituito dai colori della bandiera nazionale con la sequenza rosso-giallo-\"morado\", una tonalit\u00e0 che sta tra il rosso carminio ed il viola."}
{"id": "2219944", "revid": "61051", "url": "https://it.wikipedia.org/wiki?curid=2219944", "title": "Forza aerea della Repubblica di Spagna", "text": ""}
{"id": "2219945", "revid": "61051", "url": "https://it.wikipedia.org/wiki?curid=2219945", "title": "Spanish Republican Air Force", "text": ""}
{"id": "2219946", "revid": "729019", "url": "https://it.wikipedia.org/wiki?curid=2219946", "title": "Matthieu Li\u00e8vremont", "text": "Biografia.\nFratello minore di Marc e Thomas Li\u00e8vremont, anch'essi rugbisti professionisti e gi\u00e0 internazionali, nonch\u00e9 di Claire, rugbista campionessa di Francia nel 2005, crebbe nel Perpignano, con il quale milit\u00f2 fino al 1998; al Tolosa da quell'anno, si laure\u00f2 campione di Francia al termine della stagione successiva; nel 2001 all'Agen, rappresent\u00f2 a livello internazionale il suo Paese nella selezione A.\nNel 2007 si trasfer\u00ec al Dax insieme al fratello Thomas, quest'ultimo proveniente dal Biarritz, entrambi ivi chiamati da Marc, che nel frattempo aveva intrapreso la carriera tecnica.\nNel Dax non ebbe mai modo di essere schierato dal fratello perch\u00e9 quest'ultimo, dopo la , fu designato dalla Federazione commissario tecnico della Nazionale francese.\nComplice la penuria di titolari dovuta alle concomitanti semifinali del Top 14 2007/08 con il \"tour\" francese nell'Emisfero Sud di giugno, Matthieu Li\u00e8vremont fu convocato dal fratello Marc ed esord\u00ec a 32 anni in Nazionale maggiore, disputando due \"test match\" contro l'; inoltre, con il passaggio dell'altro fratello Thomas dal campo di gioco alla panchina del Dax, nel volgere di pochi mesi Matthieu \u00e8 stato a disposizione di entrambi i fratelli maggiori."}
{"id": "2219948", "revid": "709565", "url": "https://it.wikipedia.org/wiki?curid=2219948", "title": "L'ispettore (serie animata)", "text": "L'ispettore (\"The Inspector\") \u00e8 una serie animata prodotta dal 1965 al 1969 da DePatie-Freleng Enterprises e distribuito dalla United Artists. La figura del personaggio principale si ispira a Jacques Clouseau, l'ufficiale di polizia francese protagonista della serie di film \"La Pantera Rosa\"."}
{"id": "2219950", "revid": "767487", "url": "https://it.wikipedia.org/wiki?curid=2219950", "title": "Mario Colautti", "text": "Carriera.\nGiocatore.\nEsord\u00ec in Serie C con la Tevere di Roma, per poi giocare in Serie B con Livorno, Alessandria e .\nDebutt\u00f2 in Serie A con la maglia del nella stagione 1969-1970. Gioc\u00f2 in totale tre stagioni con i pugliesi, inframezzati da un'esperienza al in Serie B, prima di approdare all' di Costantino Rozzi. Vest\u00ec la maglia dei bianconeri marchigiani fino alla fine della propria carriera, conquistando la promozione in massima serie nel 1973-1974 e la salvezza nella successiva stagione, la prima dell'Ascoli in massima divisione. Segna una rete decisiva contro la Lazio campione d'Italia alla quindicesima giornata, su calcio di punizione.\nVanta un totale di 51 presenze in Serie A con le maglie di Bari ed Ascoli.\nAllenatore.\nCominci\u00f2 ad allenare le giovanili della squadra marchigiana, affiancando poi Bo\u0161kov in prima squadra nel 1984-1985. Allen\u00f2 il in Serie C1 nel 1985-1986 e successivamente il Perugia: fece esordire nelle file degli umbri, con cui vinse il campionato di Serie C2 1987-1988, giocatori come Angelo Di Livio e Fabrizio Ravanelli. Segu\u00ec la positiva esperienza al , che sfior\u00f2 la promozione in Serie A nel 1990-1991.\nSuccessivamente ha allenato, senza ottenere risultati di prestigio, Messina, Ascoli, , Padova e, ultima esperienza, l' per 6 giornate del campionato 2001-2002."}
{"id": "2219959", "revid": "55935", "url": "https://it.wikipedia.org/wiki?curid=2219959", "title": "Ermo (fiume)", "text": ""}
{"id": "2219960", "revid": "125153219", "url": "https://it.wikipedia.org/wiki?curid=2219960", "title": "Vico Consorti", "text": "Biografia.\nLodovico Consorti detto Vico nasce a Semproniano, allora frazione di Roccalbegna, in Maremma. Dal 1919 al 1926 frequenta il corso di scultura all'Accademia di belle arti di Siena, diretto da Fulvio Corsini col quale collabora all'esecuzione del Monumento ai caduti della prima guerra mondiale di Torrita di Siena nel 1925 e, nello stesso anno, realizza il monumento ai caduti di Roccalbegna, cui seguono quello ai caduti di Petricci (1927) e di Ponte a Egola nel 1928.\nDal 1926 al 1929 frequenta la Scuola dell'Arte della Medaglia a Roma, condotta da Giuseppe Romagnoli, che conclude con l'assegnazione del premio di perfezionamento per un soggiorno all'estero, convertito in denaro per sposare Wanda Barabesi, dalla quale avr\u00e0 i figli Paolo e Giovanna.\nNel 1930 \u00e8 presente alla prima Quadriennale d'Arte Nazionale a Roma e alla Mostra Internazionale di Oreficeria nell'ambito della Biennale di Venezia, cui seguiranno numerose partecipazioni alle pi\u00f9 importanti rassegne toscane e nazionali in un periodo di intenso lavoro durante il quale realizza la trasformazione della cripta della Basilica di San Domenico nel Sacrario dei Caduti fascisti (il monumentale \"Cristo risorto\" si trova oggi all'ingresso del cimitero della Misericordia), esegue i quattro rilievi di un pilone del Ponte Duca d'Aosta a Roma, una stele per la Casa del Mutilato a Napoli e il rilievo in travertino sul Palazzo del Governo di Livorno, incarichi assegnati a seguito di concorsi.\nDopo la guerra Consorti si stabilisce con la famiglia a Siena, stabilendo un sodalizio con il Conte Guido Chigi Saracini, figura importante nel panorama politico e culturale della citt\u00e0. Fu proprio il conte a chiedere allo scultore di realizzare la porta in bronzo per il Duomo di Siena, dalla parte della Cappella del Voto, quale ringraziamento per aver risparmiato Siena dai bombardamenti, che fu inaugurata il 16 agosto 1946. La fusione fu eseguita dalla fiorentina Fonderia Artistica Ferdinando Marinelli. Sar\u00e0 la prima di altre 5 porte in bronzo tra le quali Porta Santa della Basilica di San Pietro che dal 1950 viene aperta dai Pontefici in occasione dei Giubilei, anch'essa fusa dalla Fonderia Artistica Ferdinando Marinelli.\nSeguiranno le porte bronzee per la chiesa di Ludriano, su commissione del conte Antonio Folonari, e completa la serie nel 1966 con la porta centrale del Santuario di Oropa presso Biella, la pi\u00f9 grande realizzata, anche questa fusa a Firenze dalla Fonderia Artistica Ferdinando Marinelli.\nNel 1952 lo scultore accetta l'invito dell'architetto Angiolo Mazzoni di recarsi in Colombia per erigere un grande monumento celebrante gli eroi caduti in difesa dei principi democratici della repubblica, che non sar\u00e0 terminato. Durante i cinque anni trascorsi in Sud America, Consorti realizza numerosi lavori in bronzo e in marmo a Bogot\u00e0, come la monumentale porta per il Palazzo Arcivescovile, fusa dalla Fonderia Artistica Ferdinando Marinelli, e a Caracas che, dopo l'approvazione del bozzetto, vengono eseguiti nello studio romano dell'artista ma le crescenti difficolt\u00e0 nei viaggi per l'incerto clima politico dei paesi sudamericani e i costi elevati del trasporto impediscono l'esecuzione di alcuni progetti e inducono Consorti a rientrare definitivamente in Italia nel 1957.\nConsorti riprende la sua vita di scultore tra lo studio di Roma e Siena, da cui provengono le maggiori richieste di lavoro: dal 1959 al 1965, con cadenza annuale, realizza i ritratti di musicisti illustri nella Villa Chigi Saracini di Castelnuovo Berardenga. Per le contrade senesi esegue le fontane del Drago, di cui sar\u00e0 Priore, e dell'Istrice, per l'Istituto Sclavo il busto di Albert B. Sabin, per la scuola Pascoli un pannello parietale in bronzo e rilievi ceramici, la serie di ritratti dei Papi in marmo collocati nel portico del Santuario di Santa Caterina ed ancora varie opere per le sedi del Monte dei Paschi.\nCon Semproniano, paese natale, ove si reca in visita ai parenti, i rapporti sono solidali. Il lavoro da lui promesso per la parrocchia per\u00f2 non sar\u00e0 mai realizzato. Nei prima anni '80 la vedova doner\u00e0 la replica di un crocifisso."}
{"id": "2219963", "revid": "729019", "url": "https://it.wikipedia.org/wiki?curid=2219963", "title": "Stazione di Cannon Street", "text": "La stazione di Cannon Street o stazione di Londra Cannon Street (in inglese: \"Cannon Street station\" o \"London Cannon Street station\") \u00e8 una stazione ferroviaria del National Rail sita nella Citt\u00e0 di Londra, il distretto finanziario di Londra. Essa \u00e8 stata costruita sul sito del medievale Steelyard, la base commerciale in Inghilterra della Lega Anseatica. La stazione si trova nella Travelcard Zone 1. Sotto alla stazione delle linee ferroviarie \u00e8 presente l'omonima stazione della metropolitana.\nCaratteristiche.\nQuesta \u00e8 una stazione di testa alla quale si giunge a mezzo del Cannon Street Railway Bridge attraversando il Tamigi. La stazione ha ingressi da \"Cannon Street\" e \"Dowgate Hill\". Essa \u00e8 connessa direttamente con le stazioni di London Bridge e Charing Cross. Originariamente era dotata di 8 piattaforme, ridotte a sette nella ricostruzione della fine degli anni novanta.\nCannon Street \u00e8 una delle diciassette stazioni gestite direttamente dal Network Rail.\nDiagonalmente ad essa si trova la Pietra di Londra: un misterioso oggetto di antiche origini e dalle finalit\u00e0 ignote.\nStoria.\nStrutture originali.\nAperta dalla \"South Eastern Railway\" il 1\u00ba settembre 1866, ha la facciata incorniciata da due alte torri affacciate sul Tamigi. Le torri sostengono il tetto della stazione a forma semicircolare ricoperto in vetro e ferro. L'accesso dei treni avviene per mezzo di un ponte in mattoni sotto al quale si trovano alcuni resti di vestigia romane.\nAnni della guerra.\nDal 1925 al 1926 la \"Southern Railway\" realizz\u00f2 vari lavori compresa la ricostruzione delle piattaforme, lo spostamento di alcuni binari e l'installazione di segnalazioni luminose. Le piattaforme vennero ridotte ad 8 di cui cinque elettrificate.\nLa stazione trascurata prima della Seconda guerra mondiale, venne poi fortemente danneggiata dai bombardamenti. Il tetto in vetro venne smontato prima della guerra nell'intento di preservarlo, ma una bomba caduta sul deposito in cui era custodito, lo distrusse completamente.\nRicostruzione.\nLa parte pi\u00f9 antica della stazione venne sacrificata dalla British Rail per trovare fondi per la ricostruzione delle stazioni dop\u00e8o le distruzioni della guerra. Essa venne ceduta a societ\u00e0 immobiliari che ne ricavarono nuove costruzioni.\nVennero proposti diversi progetti che prevedevano la costruzione di una nuova biglietteria sotto l'hotel \"Southern House\" ed un eliporto. Nel 1962 la \"British Transport Commission\" si accord\u00f2 con la \"Town &amp; Country Properties\" per la costruzione, sulla stazione, di un edificio multipiano da adibire ad uffici.\nIn preparazione alla ricostruzione, la tettoia in vetro e ferro venne demolita nel 1958, cos\u00ec come il \"Barry's hotel\" nel 1960\nL'edificio venne completamente ricostruito e tutto ci\u00f2 che rimane della vecchia architettura sono soltanto le due torri del prospetto.\nLa stazione oggi.\nNel 1974 la stazione venne chiusa per cinque settimane dal 2 agosto al 9 settembre per consentire di mettere a punto tutte le modifiche realizzate per il collegamento al London. Il traffico venne dirottato su London Bridge, Charing Cross e Blackfriars Il 4 marzo 1976 una bomba dell'IRA, fatta esplodere su un treno di pendolari al momento vuoto alla stazione di Cannon Street, fer\u00ec otto viaggiatori su di un treno che viaggiava affiancato. Se la bomba fosse esplosa 13 minuti prima avrebbe determinato una carneficina\nIl 15 febbraio 1984 il \"The Times\" scrisse che la stazione di Cannon Street sarebbe stata chiusa. In quel tempo, la stazione era chiusa nel fine settimana e di notte e la pubblicazione del nuovo orario 1984-1985 rivel\u00f2 che sarebbero state chiuse tutte le linee verso il sud-est fuori dalle ore di punta. I treni da Sevenoaks, Orpington, Hayes, Dartford, Sidcup, Bexleyheath, Woolwich, Lewisham e Greenwich si sarebbero fermati alla stazione di London Bridge ad esclusione delle ore di punta. Questo venne negato dalla British Rail che puntualizz\u00f2 di aver investito 10 milioni di sterline nella ristrutturazione del ponte e che i visitatori che viaggiavano fuori delle ore di punta non dovevano certamente andare nella City ma nel West End.\nCollegamenti.\nLa stazione connette il sud della City con il sud ed il sud-est di Londra via London Bridge station. Diverse linee partono direttamente dalla stazione di Cannon Street per il Kent e l'East Sussex, ma soltanto nelle ore di punta. Nei fine settimana, soltanto in caso di manutenzione dei binari, la stazione serve come sosta intermedia fra London Bridge e Charing Cross. La stazione rimane chiusa la domenica ad eccezione di chiusura della stazione di Charing Cross."}
{"id": "2219965", "revid": "767487", "url": "https://it.wikipedia.org/wiki?curid=2219965", "title": "American Federation of Labor", "text": "La Federazione statunitense del lavoro (AFL, in inglese \"American Federation of Labor\") \u00e8 stata una federazione di sindacati statunitensi attiva dal 1886 al 1955.\nContrariamente ad altre organizzazioni, come la Industrial Workers of the World e il Partito Socialista degli Stati Uniti d'America, non ha mai assunto una posizione politica, occupandosi principalmente di condizioni di lavoro e trattamenti salariali.\nNel 1955 si fuse con il Congresso delle organizzazioni industriali (CIO), dando vita al sindacato internazionale conosciuto con la sigla AFL-CIO."}
{"id": "2219969", "revid": "253269", "url": "https://it.wikipedia.org/wiki?curid=2219969", "title": "Katherine DeMille", "text": "Biografia.\nNativa della Columbia Britannica, il suo vero nome era Catherine Lester. Suo padre, un ufficiale dell'Esercito Canadese, mor\u00ec nella Prima guerra mondiale, mentre sua madre mor\u00ec di tubercolosi nel 1920. All'et\u00e0 di nove anni, Katherine fu adottata da Cecil B. DeMille e da sua moglie Constance.\nLa sua prima apparizione sullo schermo, in un ruolo non accreditato, avvenne nel film \"Madame Satan\" (1930). Nella sua carriera, gir\u00f2 una trentina di film prima di ritirarsi nel 1956.\nIl 3 ottobre 1937 la DeMille spos\u00f2 l'attore Anthony Quinn e da lui ebbe 5 figli: Christopher (nato nel 1939), Christina (nata il 1\u00ba dicembre 1941), Catalina (nata il 21 novembre 1942), Duncan (nato il 4 agosto 1945), e Valentina (nata il 26 dicembre 1952). Christopher mor\u00ec tragicamente all'et\u00e0 di soli due anni, per annegamento nella piscina della residenza del comico W.C. Fields.\nNel 1953 l'attrice ritir\u00f2 il Premio Oscar per il miglior attore non protagonista per conto del marito Anthony Quinn, che non era presente alla cerimonia. Il matrimonio con Quinn dur\u00f2 fino al 1965, quando i due divorziarono a causa della relazione dell'attore con la costumista italiana Jolanda Addolori.\nSofferente della malattia di Alzheimer, Katherine DeMille mor\u00ec nel 1995, all'et\u00e0 di 83 anni, a Tucson, in Arizona."}
{"id": "2219970", "revid": "73843", "url": "https://it.wikipedia.org/wiki?curid=2219970", "title": "Cannon Street station", "text": ""}
{"id": "2219971", "revid": "55935", "url": "https://it.wikipedia.org/wiki?curid=2219971", "title": "Gediz Irmak", "text": ""}
{"id": "2219974", "revid": "125861347", "url": "https://it.wikipedia.org/wiki?curid=2219974", "title": "Taryn Manning", "text": "Biografia.\nNata a Tucson, in Arizona da Sharyn e Bill Manning, si trasfer\u00ec a Los Alamitos, in California, dove frequent\u00f2 la \"Orange County High School of the Arts\". \u00c8 la cantante del duo pop elettronico Boomkat."}
{"id": "2219979", "revid": "92723", "url": "https://it.wikipedia.org/wiki?curid=2219979", "title": "Dinky Dog", "text": "Dinky Dog \u00e8 una serie televisiva d'animazione prodotta da Hanna-Barbera."}
{"id": "2219982", "revid": "579714", "url": "https://it.wikipedia.org/wiki?curid=2219982", "title": "Lega Nazionale Dilettanti", "text": "La Lega Nazionale Dilettanti, pi\u00f9 comunemente nota come LND, \u00e8 un'associazione privata non riconosciuta della quale fanno parte le societ\u00e0 affiliate alla Federazione Italiana Giuoco Calcio che partecipano alle serie dilettantistiche del campionato italiano di calcio.\nFondata il 2 agosto 1959, la Lega ha sede a Roma ed organizza, nel rispetto delle norme federali e tramite i Comitati Regionali, Provinciali, Delegazioni e Divisioni: le serie dilettantistiche del campionato italiano di calcio, le coppe e supercoppe dilettantistiche di calcio; il terzo, quarto e quinto livello del Campionato italiano di calcio femminile e la Coppa Italia Serie C femminile; i campionati e le coppe, maschili e femminili, di calcio a 5; i campionati e le coppe di beach soccer.\nStoria.\nLa Lega Nazionale Dilettanti nacque il 2 agosto 1959, in seguito alla riforma Zauli: alla Lega Nazionale Dilettanti fu assegnata la coordinazione dei campionati locali di Prima, Seconda e Terza Categoria gestiti, come al solito, dai Comitati Regionali, che prima di allora dipendevano direttamente dalla FIGC. Il primo presidente della L.N.D. fu l'ingegnere Ottorino Barassi, in passato anche presidente della FIGC; il primo consiglio della Lega comprendeva Carlo Arcudi, Renzo Lodi, Alfredo Conticini e Raffaele Ligore e il segretario Paolo Min\u00e0.\nTra il 1960 e il 1964 la Lega Nazionale Dilettanti affront\u00f2 con successo le competenze un tempo della FIGC e ora a lei affidate, come il coordinamento dei campionati regionali gestiti dai Comitati Regionali e l'impiantistica sportiva: nel giro di due anni l'attivit\u00e0 agonistica tra i Dilettanti era aumentata di oltre il 50%. Nel 1962 venne costituita la squadra nazionale dilettante, la quale ben si comport\u00f2 al primo torneo internazionale a cui prese parte, svoltosi in Inghilterra. Nel 1964 usc\u00ec il primo numero della rivista ufficiale della L.N.D., \"Calcio Dilettanti\", a cui collabor\u00f2 anche Luciano Barra, che poi avrebbe fatto carriera nel CONI. Nello stesso anno il presidente della FIGC, Pasquale, propose di rendere di nomina i presidenti dei Comitati Regionali ma di fronte alle opposizioni fu costretto a non attuare la sua proposta.\nLa prima assemblea della L.N.D. si tenne nei primi mesi del 1965, e vi parteciparono oltre il 90% delle affiliate alla Lega, un numero intorno alle 2.000 unit\u00e0. Nel 1967 fu introdotto il Campionato di Promozione e si svolse la prima edizione della Coppa Italia Dilettanti, la cui vincente, in teoria, si sarebbe qualificata a una competizione anglo-italiana in cui avrebbe affrontato in una doppia finale la vincente della Coppa Dilettanti inglese: tale competizione dur\u00f2 per parecchi decenni, per poi essere soppressa. Nel frattempo la Lega dovette affrontare il problema dell'aumento delle squadre iscritte che aumentavano di anno in anno (dalle 2.000 squadre affiliate si pass\u00f2 a oltre 6.000 nel 1971) e della regolarit\u00e0 dei campionati.\nDopo la dipartita di Barassi nel 1971, venne eletto presidente della Lega Artemio Franchi, il quale mantenne la carica fino al 1978, allorch\u00e9 divenne presidente della FIGC. Fu sostituito da Antonio Ricchieri, eletto dopo una turbolenta elezione nel corso della quale gli elettori erano divisi in tre fazioni: i rappresentanti del Nord erano schierati con Ricchieri, quelli dell'Italia Centrale con Cesare Camilletti e quelli dell'Italia meridionale con Orazio Siino; si narra che durante le elezioni, il presidente dell'assemblea Artemio Franchi, perdendo la pazienza, batt\u00e9 con tanta violenza il pugno sul tavolo che si frattur\u00f2 una mano. Antonio Ricchieri fu alla presidenza della Lega per nove anni, nel corso dei quali si verific\u00f2 un aumento delle societ\u00e0 e degli atleti tesserati: dalle 6.000 squadre affiliate (1971) si era passati alle oltre 9.000 (1978) mentre i calciatori dilettanti passarono dai 100.000 ai 600.000 atleti (1978).\nNel 1981 la Lega Nazionale Semiprofessionisti, che gestiva i campionati di Serie C1, Serie C2 e Serie D, fu soppressa e sostituita dalla Lega Nazionale Serie C, che era professionistica e gestiva i campionati di Serie C1 e C2. Conseguenza della riforma fu la soppressione della Serie D semiprofessionistica, sostituita dal Campionato Interregionale affidato alla gestione della Lega Nazionale Dilettanti.\nLa L.N.D. gestiva un campionato non regionale bens\u00ec interregionale, le cui vincenti sarebbero state promosse nei campionati professionistici, istituendo nel 1981 il Comitato per l'attivit\u00e0 Interregionale con sede a Roma in Via Tevere 11.\nNegli anni successivi la Lega Nazionale Dilettanti cominci\u00f2 a gestire il campionato nazionale di Calcio a 5, nonch\u00e9 il campionato italiano di calcio femminile, mentre le societ\u00e0 affiliate alla Lega erano arrivate a superare le 10.000 unit\u00e0.\nNel 1987 fu eletto presidente della Lega Nazionale Dilettanti Elio Giulivi, che mantenne la carica fino al 1998. Nel 1990 la LND decise di istituire il Campionato Amatori per andare incontro alle persone che per motivi lavorativi o di et\u00e0 erano impossibilitati a svolgere un'attivit\u00e0 agonistica ma che comunque ambivano a praticare comunque lo sport.\nNel 1998, in seguito a una diatriba giuridica dovuta al risultato di una gara, il presidente della LND Giulivi venne inibito per un anno e la stessa lega viene commissariata. Giulivi fu cos\u00ec sostituito nel 1999 da Carlo Tavecchio, in passato presidente del comitato regionale Lombardia. Vennero eletti inoltre tre vicepresidenti, ognuno rappresentante le tre aree geografiche dell'Italia: Luigi Ragno per il Nord, Alberto Mambelli per il Centro e Achille Candido per il Sud. Per la segreteria della lega venne scelto Claudio Cresta, poi sostituito da Massimo Ciaccolini, coadiuvato dal vicesegretario Gabriella Lombi. Nello stesso anno il Campionato Nazionale Dilettanti torna a chiamarsi Serie D e viene organizzata dal Comitato Interregionale della LND, istituito nella stagione 1981-82.\nNel 2009 Carlo Tavecchio viene nominato vicepresidente della FIGC. Nel dirigere la LND, lui prosegue nel solco del mantenimento della \"politica dei servizi\" confermando lo sportello unico LND-SGS a favore delle associate e promuove l'iscrizione delle societ\u00e0 al Registro CONI per usufruire delle agevolazioni fiscali. Tavecchio viene confermato in seno alla Commissione UEFA per il calcio dilettantistico e giovanile per il biennio 2011-2013 in qualit\u00e0 di membro effettivo. Nel frattempo diversi Comitati Regionali realizzano nuovi sedi in Sardegna, Umbria, Trento e Bolzano e ed acquistando quelle in Veneto, Calabria, Campania, Liguria, Emilia Romagna e Lombardia. La LND cresce sul territorio con l'assunzione di oltre 120 dipendenti assegnati alle Delegazioni Provinciali e Distrettuali.\nTra il 2009 e il 2011 la LND porta a compimento diversi obiettivi strategici prefissati nello statuto federale: la trasformazione del comitato interregionale in un dipartimento per l'attivit\u00e0 di Serie D, l'abolizione del comitato regionale Trentino Alto Adige e la contestuale elevazione allo stesso rango dei comitati autonomi di Trento e di Bolzano, per finire al riconoscimento federale del Dipartimento Beach Soccer. In sintonia con il presidente della FIGC Giancarlo Abete la Lega Nazionale Dilettanti dal 2009 al 2011 assurge a ruolo primario di rappresentante della ragione politica di indirizzo strategico nella Federazione Italiana Giuoco Calcio. Nel 2011 viene dato il via libero agli allenatori con patentino fino alla 1\u00aa categoria compresa per soddisfare le richieste delle societ\u00e0 che necessitano di una regolamentazione pi\u00f9 snella e meno stringente per portare avanti l'attivit\u00e0 agonistica in una fase di generale ristrettezza economica. Sempre nel 2011 si \u00e8 provveduto ad eleggere all'unanimit\u00e0 il vice presidente dell'area nord, Claudio Bocchietti, carica vacante a seguito dell'elezione di Fiorenzo Vaccari a presidente del Comitato Regionale Veneto, commissariato nell'aprile del 2010, mentre Mariano Delogu assume la carica di consigliere Federale LND fino alla scadenza del mandato nel 2012. Nel giugno del 2011 viene commissariata la Divisione calcio femminile.\nNel settembre 2011 si svolge la sesta edizione del campionato mondiale di beach soccer, organizzata dalla LND sotto delega della FIGC a Marina di Ravenna: il torneo riscuote un importante successo con oltre 5000 presenze e sei ore di diretta televisiva al giorno, nonostante l'eliminazione ai quarti di finale dell'Italia contro la nazionale di El Salvador.\nLa LND nel corso delle stagioni 2012/2013 e 2013/2014 ha promosso ed incentivato numerose iniziative di carattere sociale e solidale: viene varata la Fair Play TIM Cup, una speciale competizione orientata alla valorizzazione dei principi di correttezza dentro e fuori dal campo e che ha coinvolto diverse regioni. \u00c8 proseguito anche il progetto \"Campi senza barriere\", rivolto alla diffusione della cultura del rispetto delle regole e degli avversari, con l'adeguamento della tribuna dello stadio di Pesaro e con l'ottenimento della deroga all'attuazione del progetto basato sulla Determinazione 28/2019 dell'Osservatorio Nazionale sulle Manifestazioni Sportive. Tra le misure varate a protezione delle societ\u00e0 sportive dilettantistiche, colpite duramente dalla crisi economica, di particolare rilevanza \u00e8 stata quella del microcredito.\nNel giugno del 2013 la rappresentativa Veneto alza in cielo la sua seconda UEFA Regions' Cup, la massima competizione dilettantistica continentale organizzata in Veneto con la collaborazione della LND e del comitato regionale. In tema di impianti, la LND avvia il progetto dei centri di formazione, prevendendo la realizzazione di almeno un impianto in ogni regione d'Italia da destinare all'attivit\u00e0 giovanile: durante la stagione 2013/2014 vengono completati gli impianti di Firenze, Oristano e Catanzaro e avviati i cantieri di Roma, Monte San Giusto (Marche) e Colorno (Emilia Romagna). I progetti prevedono quasi sempre la riqualificazione di strutture preesistenti improntando gli interventi sulla sostenibilit\u00e0 energetica ed al ricorso alle nuove tecnologie. Parallelamente la LND avvia un tavolo comune con ANCI per varare delle misure a sostegno dell'impiantistica, rivolte principalmente alla sicurezza, all'efficientamento energetico ed all' innovazione per il benessere delle comunit\u00e0 territoriali.\nNel febbraio 2014 la nazionale di calcio a 5 vince il campionato europeo disputato quell'anno in Belgio, battendo la Russia in finale per 3-1.\nA fine luglio 2014, dopo oltre 15 anni, Carlo Tavecchio lascia la presidenza della LND per candidarsi alla massima carica della FIGC, dove risulter\u00e0 eletto. A capo della LND rimane il vicepresidente Alberto Mambelli fino all'assemblea straordinaria elettiva del 10 novembre: in quella data viene eletto presidente Felice Belloli, gi\u00e0 al vertice del comitato regionale Lombardia dal 2008 al 2014, con Antonio Cosentino come vicepresidente vicario, Claudio Bocchietti, Alberto Mambelli e Sandro Morgana vicepresidenti delle aree nord, centro e sud. Dal 22 maggio 2015 Antonio Cosentino assume la reggenza della LND dopo la sfiducia del Consiglio Direttivo espressa nei confronti di Felice Belloli che aveva rimesso il mandato proprio all'assise. \nIl 24 ottobre l'assemblea straordinaria elegge Antonio Cosentino a capo della LND, Alberto Mambelli come vicepresidente vicario, Claudio Bocchietti, Alberto Mambelli e Sandro Morgana come vicepresidenti delle aree nord, centro e sud e Renzo Burelli, Giuseppe Caridi e Salvatore Colonna come consiglieri federali. \nTra il 2015 e il 2016 sono stati organizzati convegni in ogni regione d'Italia in occasione di Expo Milano. Con il progetto \"Nutrizione \u00e8 salute\", organizzato insieme Federazione Medici Sportivi Italiani (FMSI), \u00e8 stata affrontata la tematica dell'alimentazione e dell'integrazione alimentare per offrire un'opportunit\u00e0 importante all'oltre milione di calciatori giovani e dilettanti.\nIl 26 gennaio a Potenza viene inaugurata la nuova sede del Comitato Regionale Basilicata che va ad aggiungersi agli altri dieci gi\u00e0 realizzati in altrettante regioni. Viene rinnovata la formula storica del Torneo delle Regioni che, per la prima volta, viene diviso in due eventi disputati in altrettante sedi. A marzo, in Piemonte, va in scena la competizione riservata alle rappresentative regionali del calcio a cinque, mentre a giugno, in Calabria, si disputa quello riservato al calcio a undici. A dicembre del 2016 viene inaugurato il Centro di Formazione Federale di Egna, in provincia di Bolzano, la quarta struttura completata nel piano generale delle realizzazioni.\nIl 28 gennaio 2017 l'assemblea elettiva della Lega Nazionale Dilettanti elegge all'unanimit\u00e0 Cosimo Sibilia, gi\u00e0 presidente dell'Avellino nel biennio 1994-1995, presidente del comitato regionale Campania tra il 1994 e il 2000 e commissario straordinario dello stesso comitato nel 2016. Con lui vengono eletti il Vicario Ermelindo Bacchetta e i Vicepresidenti Florio Zanon (Nord), Fabio Bresci (Centro) e Sandro Morgana (Sud), oltre ai consiglieri federali in quota LND Karl Rungger (Nord), Giuseppe Caridi (Centro) e Antonio Cosentino (Sud). Nel marzo successivo Sibilia viene eletto dal Consiglio Federale vice presidente vicario della FIGC.\nPer la stagione 2017/2018, a seguito dell'approvazione delle proposte del Consiglio Direttivo da parte del Consiglio Federale, viene introdotta la numerazione fissa da 1 a 99 per i giocatori e si ha il passaggio alle cinque sostituzioni a partita; anche nel calcio femminile viene confermata la facolt\u00e0 per le calciatrici dei campionati Nazionali A e B di personalizzare con numeri e cognomi la propria divisa per tutta la stagione.\nNell'estate 2018 la nazionale di beach soccer conquista il suo secondo titolo europeo, dopo il primo conquistato a Marsiglia nel 2005, sulla sabbia di Alghero battendo in finale la Spagna per 9-8.\nNel 2019 ricorre il sessantesimo anniversario dalla costituzione della Lega Nazionale Dilettanti e la ricorrenza \u00e8 stata celebrata con una serie di appuntamenti che hanno avuto, quale comune denominatore, la promozione del territorio, esaltando il valore sociale e culturale, del calcio dilettantistico. Gli eventi si sono svolti in maniera itinerante, da nord a sud, coinvolgendo tutte le regioni con appuntamenti di campo ed eventi dedicati. Per l'occasione la LND ha prodotto un cortometraggio dal titolo \"Primi su ogni pallone\", che ha ricevuto la menzione d'onore al World Challenge della FIS, la federazione internazionale del cinema sportivo. La tappa finale del tour \u00e8 stata Roma, con la cerimonia di chiusura nella Sala della Protomoteca in Campidoglio alla presenza delle massime autorit\u00e0 dello sport e del calcio italiano. In occasione del sessantesimo anniversario, viene presentato anche il nuovo logo celebrativo della lega.\nA partire dal girone di ritorno della stagione 2018/2019 vengono istituiti dei premi di natura economica per i club di Eccellenza e Promozione che, nel corso dei rispettivi campionati regionali, avranno fatto ricorso al maggior numero di giovani calciatori oltre quelli obbligatori gi\u00e0 previsti dai regolamenti. Nella prima stagione i premi vengono assegnati solo alle societ\u00e0 prime classificate in una speciale graduatoria, mentre a partire dalla 2019-2020 vengono estesi alle prime tre posizioni con le presenze dei giovani rilevate per tutta la durata del campionato, ad eccezione delle ultime tre giornate.\nAnche il beach soccer si rinnova: viene varato il nuovo format della Serie A, con la suddivisione della categoria in Poule Scudetto e Poule Promozione.\nNel 2019 viene avviato il progetto Esports e la LND \u00e8 la prima componente federale ad organizzare un campionato sperimentale di calcio virtuale in occasione dei Tornei delle Regioni di calcio a 11 e calcio a 5. In seguito prende il via il Road Show 2k20, un torneo in 20 tappe regionali e una finale nazionale per assegnare il primo titolo italiano Esports sotto l'egida della LND, con l'obiettivo di \"promuovere i videogames sportivi come veicolo di aggregazione per i giovani, ma anche di incentivare l'accesso a questo mondo da parte di chi gioca a calcio, proponendo un modello virtuoso in grado di contrastare la sedentariet\u00e0 e l'asocialit\u00e0\".\nStruttura.\nDipartimento Interregionale.\nLa LND, tramite il Comitato per l'attivit\u00e0 Interregionale, organizza il campionato di Serie D per 162 squadre rappresentanti tutte le regioni italiane, divise in 9 gironi stilati su base geografica.\nInoltre gestisce la Coppa Italia Serie D e il Campionato Juniores.\nAll'inizio della stagione sportiva 2011-2012 il Comitato per l'attivit\u00e0 Interregionale \u00e8 stato trasformato in Dipartimento Interregionale.\nDipartimento Calcio Femminile.\nDivisione Calcio Femminile.\nLa LND, a partire dalla stagione 1986-1987, accolse nel suo seno le societ\u00e0 di calcio femminile provenienti dalla disciolta Federazione Italiana Giuoco Calcio femminile organizzando i campionati di Serie A femminile e Serie B femminile a carattere interregionale, mentre per la Serie C e Serie D femminile i campionati furono assegnati ai Comitati Regionali di competenza.\nNel 1997 le societ\u00e0 di calcio femminile furono chiamate alla nomina di un presidente e la sostituzione della preesistente commissione designata dalla LND per lo sviluppo del calcio femminile con una divisione a s\u00e9 stante per l'organizzazione di tutto il calcio femminile, non pi\u00f9 demandata alla LND.\nViene perci\u00f2 creata la Divisione Calcio Femminile formata da un consiglio di presidenza composto da 6 componenti (3 presidenti di Comitato Regionale e 3 consiglieri nominati dal presidente) e alla Presidenza fu eletta Natalina Ceraso Levati gi\u00e0 presidente del Comitato Regionale Lombardo della F.I.G.C.F. fino al 1986 e presidente per molti anni della Fiammamonza.\nDipartimento della LND.\nA seguito della riunione del Consiglio Federale del 10 gennaio 2013 la Divisione Calcio Femminile \u00e8 diventata un Dipartimento della Lega Nazionale Dilettanti.\nA partire dalla stagione 2018-2019 la LND organizza solamente i campionati di Serie C e quelli inferiori dopo il passaggio della competenza dei campionati di Serie A e B direttamente alla FIGC.\nDivisione Calcio a 5.\nIl Comitato nazionale calcetto, nato dalla fusione tra la Federazione Italiana Calcetto e la Lega Italiana Calcetto entr\u00f2 a far parte della F.I.G.C. nel 1983. Il Calcio a 5 fu inserito nella LND nel 1989 che attualmente organizza direttamente i campionati di Serie A, Serie A2 e Serie B, mentre per la Serie C e Serie D i campionati sono gestiti dai Comitati Regionali di competenza.\nDipartimento Beach Soccer.\nIl Dipartimento Beach Soccer della Lega Nazionale Dilettanti si occupa dell'organizzazione delle manifestazioni ufficiali di beach soccer: il campionato italiano di beach soccer, la Coppa Italia di beach soccer, la Supercoppa Italiana di beach soccer. Gestisce inoltre l'attivit\u00e0 della Nazionale di beach soccer dell'Italia.\nSettore Giovanile e Scolastico.\n\u00c8 la nuova denominazione data al movimento giovanile nel 1959 dopo la riforma Zauli all'ex Lega Giovanile nata a Perugia il 15 settembre 1947.\nIl Settore Giovanile e Scolastico FIGC, tramite l'ufficio Attivit\u00e0 Agonistica, organizza direttamente:\na cui possono partecipare soltanto le societ\u00e0 professionistiche italiane.\nLe societ\u00e0 dilettantistiche sono gestite e organizzate da:\nComitati Regionali.\nLa LND, attraverso i 19 Comitati Regionali (ne esiste uno unico per Piemonte e Valle d'Aosta), gestisce i campionati di Eccellenza, Promozione, Prima Categoria e Seconda Categoria, oltre ai campionati giovanili regionali, alla Coppa Italia Dilettanti per i club di Eccellenza e Promozione e alle varie coppe regionali per i club delle tre categorie inferiori.\nDelegazioni Provinciali e Distrettuali.\nMediante gli organi locali, la LND organizza il campionato di Terza Categoria e i campionati giovanili provinciali. Solo in Trentino-Alto Adige i Comitati Autonomi delle Province Autonome di Trento e Bolzano organizzano anche i campionati di Promozione, Prima Categoria e Seconda Categoria.\nRappresentative nazionali.\nOltre alla direzioni dei campionati e delle coppe di Lega, la stessa gestisce l'attivit\u00e0 svolta dalle rappresentative nazionali (Under 19 Serie D, Under 18, Under 17, Under 16 e Under 15) che partecipano a competizioni nazionali e internazionali."}
{"id": "2219989", "revid": "277947", "url": "https://it.wikipedia.org/wiki?curid=2219989", "title": "Il villaggio scomparso", "text": "Il villaggio scomparso \u00e8 un mito dei Bantu nord-orientali che vuole definire l'origine dei culti e delle pratiche religiose. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nIl mito narra la storia di un luogo particolare, dove adesso c'\u00e8 uno stagno mentre un tempo vi era un villaggio. Una sera piovosa una rana cerc\u00f2 di entrare nelle capanne del villaggio ma fu scacciata via in malo modo e solo dopo molti tentativi venne accolta da una madre generosa e pot\u00e9 riscaldarsi. Ma la rana era uno spirito e avvis\u00f2 la donna di fuggire portando con s\u00e9 figli e averi perch\u00e9 aveva deciso di punire gli abitanti del villaggio per la loro insolenza. In effetti il villaggio si inabiss\u00f2 sotto l'ondata di una cascata d'acqua e gli abitanti morirono annegati.\nQuesto luogo viene evitato dagli esseri umani nonostante sia ricco di acqua. Gli anziani, nei periodi di siccit\u00e0, portano sul luogo una capra e compiono un rito sacrificale per gli spiriti dello stagno."}
{"id": "2219996", "revid": "729019", "url": "https://it.wikipedia.org/wiki?curid=2219996", "title": "Stazione di Conflans-Fin d'Oise", "text": "Conflans - Fin d'Oise \u00e8 una stazione ferroviaria della citt\u00e0 francese di Conflans-Sainte-Honorine (dipartimento degli Yvelines).\nLa stazione \u00e8 servita dalla RER A, lungo il ramo di Cergy A3, e dalla rete ferroviaria Transilien L e J.\nIl suo nome deriva dalla confluenza (Conflans) della Senna e dell'Oise vicino."}
{"id": "2220000", "revid": "110157", "url": "https://it.wikipedia.org/wiki?curid=2220000", "title": "Pointe Perc\u00e9e", "text": "La Pointe Perc\u00e9e (2.750 ) \u00e8 la montagna pi\u00f9 alta delle Prealpi dei Bornes nelle Prealpi di Savoia. Appartiene al supergruppo della Catena des Aravis. Si trova nel dipartimento francese dell'Alta Savoia.\nIl toponimo significa \"punta bucata\" e deriva dal fatto che ha un orifizio nei pressi della vetta."}
{"id": "2220006", "revid": "2110845", "url": "https://it.wikipedia.org/wiki?curid=2220006", "title": "Rolo D\u00edez", "text": "Biografia.\nRolando Aurelio D\u00edez Su\u00e1rez nasce a Jun\u00edn nel 1940.\nNel 1977, a seguito del colpo di Stato che aveva avuto luogo in Argentina nell'anno precedente, \u00e8 costretto ad allontanarsi dal proprio paese per motivi politici.\nDopo aver vissuto in Francia, Italia e Spagna, nel 1980 si \u00e8 infine stabilito in Messico, dove ha lavorato per la televisione e per alcune testate giornalistiche.\nSuccessivamente \u00e8 divenuto popolare grazie ad alcuni suoi romanzi polizieschi e noir. "}
{"id": "2220014", "revid": "287814", "url": "https://it.wikipedia.org/wiki?curid=2220014", "title": "Chiese di Maratea", "text": "Maratea, comune in provincia di Potenza, viene spesso soprannominata la \"citt\u00e0 delle 44 chiese\", a causa delle sue innumerevoli chiese, cappelle, eremi, edicole e monasteri presenti su tutto il territorio.\nGli edifici di culto, di varie epoche e tipologie costruttive, sono disseminate per ogni frazione e persino sui monti.\nChiese e cappelle.\nCastello.\nBasilica di San Biagio.\n\u00c8 il santuario del santo patrono, si trova in cima al monte San Biagio, dove sorgono i resti dell'antica Maratea, che i marateoti chiamano popolarmente il Castello. Il 10 agosto 1940 fu elevato a Basilica Pontificia.\nStoria.\nLa tradizione vuole che la chiesa sia sorta su un antico tempio dedicato alla dea Minerva. La chiesa fu originariamente intitolata alla Madonna delle Grazie, ma quando nel 732 ricevette le reliquie di San Biagio divenne il santuario del santo.\nNiente di certo si conosce dell'aspetto originale della chiesa, che probabilmente consisteva in principio solo dell'attuale presbiterio. Nel XVI secolo la chiesa sub\u00ec alcuni lavori di restauro. Nel 1618 venne costruita la \"regia cappella\" che custodisce le reliquie e la statua del santo. Nel 1620 la chiesa sub\u00ec nuovi lavori di restauro e probabile ampliamento, portato definitivamente a termine nel XVIII secolo, quando assunse l'attuale dimensioni. Nel 1741 fu costruito il campanile. Nel 1878 il parroco Buraglia abbell\u00ec ancora la chiesa e la regia cappella.\nTra il 1963 e il 1969 \u00e8 stata totalmente ristrutturata nel tentativo di riportare la struttura all'aspetto originale, spogliando la chiesa di tutti gli abbellimenti e le decorazioni, che sono stati parzialmente ricollocati a partire dal 1978.\nArte.\nNella facciata principale si nota una statua in marmo del XVIII secolo raffigurante San Biagio, ubicata nella nicchia al centro del timpano.\nCome la maggior parte delle chiese marateote, l'interno della chiesa fu ristrutturato nel XVIII secolo secondo lo stile del barocco: fu aggiunto alla facciata principale un portico a tre arcate, mentre le parti interne furono abbellite con altari e decorazioni.\nSebbene questi abbellimenti settecenteschi siano stati cancellati durante i lavori di restauro avvenuti tra il 1963 e il 1969, all'interno si possono ancora ammirare l'altare della Madonna delle Grazie del XVIII secolo, il tabernacolo in marmo del 1519 proveniente dalla bottega di Jacopo della Pila, un affresco del XV secolo della Madonna con Bambino (chiamato \"Madonna del Melograno\"), la pietra tombale della famiglia Deodato del 1540, un bassorilievo in marmo dell'Annunciazione del XVII secolo, il dipinto di san Macario del XVIII secolo, un bassorilievo della cosiddetta \"Madonna della Sapienza\" del XVIII secolo, e il dipinto chiamato \"San Biagio in gloria\" del XVIII secolo.\nDi pregevole fattura \u00e8 anche l'organo del XVII secolo, sito nella parte alta della navata di destra.\nIl sacello che contiene l'urna con le reliquie di San Biagio fu costruito nel XVII secolo, e dichiarato \"regia cappella\" dal re Filippo IV d\u2019Asburgo nel 1623. Il sacello fu poi abbellito il 1878 dal monsignor Buraglia, che commission\u00f2 allo scultore Domenico Oglia da Napoli un medaglione in marmo raffigurante il santo.\nAll'interno del sacello si trova il busto argenteo di San Biagio, scolpito nel 1979 da Romano Vio sul modello dell'originale simulacro del 1706 scolpito a Napoli da Domenico De Blasio e trafugato da vili ignoti il 28 ottobre 1976.\nBorgo.\nChiesa di Santa Maria Maggiore.\n\u00c8 la chiesa parrocchiale del borgo di Maratea, perci\u00f2 viene chiamata semplicemente chiesa madre. Nel mese di agosto vi viene celebrata la festivit\u00e0 dell'Assunta.\nStoria.\nIl nucleo originario nacque nel XII-XIV secolo, riprendendo l'intitolazione della chiesa di Santa Maria al Castello. Nel 1434 si separ\u00f2 dalla parrocchia della Basilica di San Biagio, e da allora costituisce la principale parrocchia di Maratea. Nel 1505 furono eseguiti i lavori di ampliamento che hanno portato la chiesa, a gradi linee, alle attuali dimensioni. Risale forse a questo periodo anche il grande campanile, a base rettangolare con sopraelevazione ottagonale, di chiaro stile romanico. Durante il XVIII secolo fu incorporata al coro della chiesa una torre, che oggi costituisce il presbiterio. La chiesa sub\u00ec notevoli danni nel terremoto del 1857.\nArte.\nSopra l'entrata della chiesa si trovano due angeli oranti, scolpiti nel XVI secolo.\nAll'interno, a navata unica (decorato da stucchi, archi, lesene, con volute e motivi floreali di tipo barocco), si trovano numerose opere: sulla parte sinistra vi sono una statua lignea della Madonna con Bambino del XVIII secolo, un altare in marmo bianco e marmi policromi, un altare in marmo nero e marmi policromi del XVII secolo e un altro altare del XVII secolo, adornato da decorazioni della Vergine e dei Santi.\nSulla parete destra si trovano un olio su tavola raffigurante l'Immacolata del 1690, un'altra tavola simile rappresentante la Trinit\u00e0, dipinta da Francesco d'Oliva nel 1760, il dipinto su tela raffigurante l'Adorazione dei pastori e Santi del XVIII secolo, la scultura raffigurante l'Ecce Homo in legno dipinto del XVII secolo e la scultura in legno di San Michele Arcangelo del 1890. Sempre sulla parete destra, adagiate in un altare, si trovano le sacre reliquie di San Donato Martire, donate da una famiglia di Maratea nel 1827. Dietro l'altare maggiore, del XVII secolo, lavorato in marmi policromi si trova un coro ligneo del XV secolo, rifinito da Marco de Sanctis nel 1721. Sopra il presbiterio \u00e8 collocata l'artistica statua della Madonna degli Angeli del XVII secolo. \u00c8 infine degno di nota l'organo del 1866.\nChiesa dell'Annunziata.\nLa chiesa fu realizzata come ampliamento di una cappella del XVI secolo, e le dimensioni attuali furono raggiunte nel 1748. I frequenti lavori delle epoche successive hanno cancellato l'aspetto originale, per far posto all'attuale disegno barocco, consoffitto a botte con crociere a triplice diramazione.\nAll'interno si trovano l'altare maggiore in marmi policromi, un dipinto del martirio di San Lorenzo del XVIII secolo e un altro di Santa Lucia del 1775. Sopra l'altare \u00e8 stata recentemente collocata una finissima Annunciazione del XVI secolo, attribuita a Simone da Firenze. Di grande importanza storica \u00e8 il busto in legno (dipinto d'argento) di San Biagio, che fu usato per il giuramento di armistizio da Alessandro Mandarini e Jean Maximilien Lamarque nel 1806.\nIl portale della chiesa, barocco, \u00e8 delineato tra due antichissimi leoni in pietra, ed \u00e8 sormontato da un affresco dell'Annunciazione del XVII secolo.\nPoco pi\u00f9 in l\u00e0 del portale si trova l'obelisco in pietra di San Biagio, eretto a spesa di tutta la cittadinanza nel 1758.\nChiesa dell'Addolorata.\nFu consacrata nel 1693. La facciata \u00e8 in stile barocco, sormontata da una lunetta contenente un affresco della Madonna Addolorata del XVII secolo. Nel timpano trovano posto anche tre campane.\nAll'interno si trovano un altare maggiore in marmo bianco e marmi policromi del XVIII secolo, una croce raggiata al centro del paliotto e un dipinto del martirio di San Biagio del XVIII secolo. Meritevole di attenzione sono anche un Ges\u00f9 deposto del 1846 in legno e lo sportello del tabernacolo, in argento, del 1786.\nAll'esterno della chiesa si trova l\u2019\"obelisco dell'Addolorata\", monumento fatto erigere per devozione del cittadino Gerardo Laurelli nel 1788.\nChiesa dell'Immacolata.\nEdificata nel XVIII secolo sulla chiesa di San Pietro, la chiesa ha una navata, sormontata da un soffitto a piccole crociere riquadrate, al cui centro si trova un affresco dell'Immacolata del 1923.\nAll'interno della chiesa si trovano una statua di Santa Rita, una di San Luigi Gonzaga e una, del XVIII secolo, della Madonna Immacolata, affiancata da due dipinti, del XVIII secolo, raffiguranti San Biagio e San Pietro. Al centro della facciata esterna si trovano un rosone a stucco e una statuetta della Vergine Immacolata del 1904.\nChiesa di San Pietro.\nEdificata nel XIV secolo, si credeva persa fino a quando non \u00e8 stata ritrovata sotto la chiesa dell'Immacolata durante dei lavori di restauro. Vi si trova un interessante affresco dell'Ascensione del XIV-XV secolo.\nChiesa di Sant'Antonio Abate.\nViene chiamata anche \"chiesa dei Cappuccini\", in quanto fa parte di un antico convento dei Cappuccini (abbandonato nel 1866). Fu edificata nel 1615, la chiesa ha tutte le caratteristiche di sobriet\u00e0 dell'ordine: non ci sono tracce dei virtuosismi artistici del barocco, il soffitto \u00e8 realizzato a botte con crociere riquadrate e le navate sono separate da archi a tutto sesto.\nAi lati delle navate sono disposti altari e nicchie vetrate contenenti statue, tra cui quella in legno di San Rocco del XIX secolo. L'altare maggiore, rivestito in marmo nero levigato, \u00e8 sovrastato da una tavola in olio del XVII secolo, raffigurante la Madonna in Gloria, tra Sant'Antonio Abate e Sant'Antonio da Padova, ai due lati del dipinto principale ce sono altri, raffiguranti Santa Rosa e Santa Chiara (dipinti su tavola), San Francesco, San Domenico, l'Eterno Padre, Sant'Agostino e San Michele Arcangelo (dipinti su tela). I dipinti secondari sono separati da lesene aggettanti, riccamente lavorate in legno.\nCappelle ai Cappuccini.\nA poca distanza dalla chiesa di Sant'Antonio, si trovano, una contigua all'altra, le tre cappelle dette \"ai Cappuccini\". Anticamente erano indicate col nome di Madonna di Loreto o anche San Rocco.\nVengono considerate come un unico luogo di culto. Risalgono al XIV secolo e contengono, nella cappella di sinistra, un affresco della Madonna tra San Biagio e San Rocco (o San Vito) e uno di un paggio orante; nella cappella di destra, un affresco raffigurante la Madonna tra San Biagio e Santa Elisabetta d'Ungheria. Del dipinto della cappella centrale \u00e8 sopravvissuto solo qualche frammento e non \u00e8 decifrabile.\nChiesa di San Vito.\nCostruita nel X-XI secolo, \u00e8 la chiesa pi\u00f9 antica del \"Borgo\". Fu restaurata nel 1883.\nHa una sola navata, in cui si trovano degli antichi sedili lavorati in pietra. All'interno si trovano un altare maggiore e un presbitero del XVI secolo, un affresco di San Rocco, uno di San Biagio e un altro di San Vito anch'essi del XVI secolo. Nel catino absidale si trova invece un affresco della Madonna in trono con Bambino del XIV secolo.\nChiesa della Madonna del Rosario.\nFu costruita nel 1575 con il contributo di tutti i cittadini di Maratea, come ricorda una lapide all'interno. Ubicata nel \"Largo Monastero\", la chiesa ha un'unica grande navata, finemente lavorata in stile tardo barocco. Le pareti sono state finemente lavorate in bassorilievo (si possono contare ben 100 visi di angeli e altre finezze artistiche) nel XVIII secolo.\nNella navata destra della chiesa sono presenti un quadro di San Francesco del 1670 di Joseph Trombadore e un olio su tavola della Madonna dei Misteri del Rosario del XVII secolo. Sulla navata sinistra invece troviamo una rappresentazione della Madonna Addolorata del 1730, una Madonna del Soccorso con Santi del XVI secolo e una statua della Madonna del Carmine del 1695.\nSul soffitto si trova un affresco di Santa Caterina di Bologna del 1715, a opera di Gaetano Cusati e di Casadoglio.\nSul paliotto dell'altare \u00e8 raffigurata una \"Piet\u00e0\", l'altare stesso \u00e8 rivestito di marmo nero decorato con marmi policromi. Il coro in legno retrostante \u00e8 del XVII secolo.\nSopra il presbitero, la cupola \u00e8 affrescata con immagini degli evangelisti, opera di Angelo Galtieri del 1721.\nNella parte posteriore della chiesa si trovano un organo finemente dipinto del XVII secolo e le pietre tombali, del XVI secolo, di alcune nobili famiglie di Maratea.\nCappella di San Francesco de' Poverelli.\nPiccola cappella, sita nella via omonima nel rione \"Prazza Inferiore\". Sopra l'antichissimo altare decorato si trova un affresco del XVI-XVII secolo raffigurante la Madonna della Mercede tra San Biagio e San Francesco.\nAndata quasi diruta, i lavori di restauro sono iniziati il 30 novembre 2010 e si sono conclusi nell'ottobre 2013, con la riapertura al culto della cappella.\nChiesa del Calvario.\nLa piccola chiesa, a una navata, risalente al XV secolo, si trova ai piedi del \"Borgo\", vicino alla \"piazza Europa\". All'interno un affresco del 1495, opera di Giovanni Palombo da Chiaromonte, in cui cornice sono raffigurati San Giovanni Battista, la Madonna col Bambino e San Cataldo. All'estero della chiesetta si nota un affresco del 1548, raffigurante la Madonna con Bambino in mezzo ai Santi Vescovi.\nCappella di Santa Maria delle Grazie.\nPiccola cappella sita nella via omonima. Sopra l'entrata si trova il verso latino \"Mater Divinae Gratiae Ora Pronobis\" inciso su una lastra di marmo. All'interno si trova un altare in marmo.\nChiesa di Sant'Anna.\nPiccola chiesa sita nel rione \"Casaletto\", risale al XIV secolo. Era in origine una piccola cappella, fu restaurata con le offerte di tutti i cittadini quando and\u00f2 in rovina. Sulla facciata si trova un rosone in ferro battuto, ed \u00e8 sormontata da una piccola guglia in cui sono poste tre campane in altrettante nicchie. All'interno si trovano una scultura di San Gioacchino e la Madonna e una di Sant'Anna e la Madonna, ambedue del XIX secolo e in legno, un olio su tela raffigurante la Trinit\u00e0 e gli Evangelisti, opera di Giuseppe Cicibaro del 1846 e dipinto simile della Sacra Famiglia, opera di L. Fiumarelli nel 1862.\nEdicola della Cona.\nLa piccola costruzione si trova in \"via Pendinata\" e contiene un affresco di Luca da Eboli raffigurante la Madonna in trono con Bambino, circondata da due angeli in adorazione, del XVI secolo.\nCappella della Madonna di Lourdes.\nCostruita negli anni '30 del XX secolo e sita presso il \"parcheggio San Pio\", la piccola cappella \u00e8 costituita da un'ampia cupola in cemento retta da quattro colonne, anch'esse in cemento. Sopra la facciata principale si trova un \"Ave Maria\" scritto a tonde lettere bianche, circondato da sei angioletti scolpiti in marmo. All'interno si trova una piccola ricostruzione della grotta di Lourdes in cui troneggiano la statuina della Madonna, nella classica iconografia, e una di Bernadette.\nCappella della Madonna della Grazia.\nGrande cappella sita nel bosco dei \"Carpini\", a poca distanza dal complesso dei \"Cappuccini\". La costruzione risale al XVIII secolo, ed \u00e8 attualmente in fase di restauro.\n\"Valle\" di Maratea.\nChiesa di San Francesco di Paola.\nSi trova nel rione omonimo, ai piedi del \"Borgo\". Fu costruita nei primi anni del XVII secolo, \u00e8 una chiesa a una navata e ha subito sostanziosi rifacimenti, in stile barocco, verso la fine del secolo stesso. Nel piccolo esterno si trovano un portale in pietra con decorazioni in bassorilievi di cherubini e festoni, e un affresco di San Francesco al centro della volta a botte.\nAll'interno tutte le opere sono del tardo XVIII secolo: nel dipinto della Piet\u00e0, sull'altare maggiore, sono rappresentati anche, oltre alla Madonna e il Cristo nella tradizionale iconografia della scena, le figure di San Biagio, San Filippo Neri e San Francesco. Di ottima fattura \u00e8 anche la statua di San Biagio in legno a tutto tondo, le cui vesti sono colorate in oro.\nLa chiesa fa parte dell'antico convento dei Paolotti, oggi sede dell'Istituto Alberghiero.\nCappella di Santa Lucia.\nSi trova nel rione \"Ondavo\", contiene un affresco della Madonna col Bambino tra Santa Lucia e San Biagio del XVI secolo. Sul marmo della facciata \u00e8 inciso il distico latino \"Lucida Lucenti Luciscis, Lucia, Luce Lux Mea Lucescat, Lucia, Luce Tua\".\nCappella di Santa Barbara.\nPiccola cappella sita nel rione \"Campo\", risalente al XVIII secolo. Anticamente era intitolata a \"Santa Maria della Potenza\". Una fiancata \u00e8 sormontata da un piccolo campanile. All'interno, di probabile rifinitura ottocentesca, si trovano un altare in marmo bianco, una statua di Santa Barbara, affiancata a destra da un dipinto della Madonna con Bambino (sui cui lati si legge il verso \"Virgo Potens\") e a sinistra da un dipinto di Cristo deposto.\nCappella di San Filippo.\nPiccola cappella privata nel rione \"Trecchinari\". Di difficile datazione, sar\u00e0 prossimamente soggetto di restauro.\nAcquafredda.\nChiesa di Maria Santissima Immacolata.\n\u00c8 la chiesa patronale di Acquafredda. Fu costruita nel 1833 come ampliamento di una cappella del XVIII secolo. Ha un'unica navata, in stile romano. si segnalano all'interno degli affreschi dei quattro Evangelisti, opere del XIX secolo, una statua della Madonna Addolorata del XVIII secolo, un dipinto di San Biagio, una statuina di Sant'Anna e la Vergine del XIX secolo e una statua della Madonna del Carmine del 1897. Il grande altare maggiore, del XVIII-XIX secolo, in marmo bianco misto a marmi policromi, contiene uno sportello del tabernacolo in oro. Sopra l\u2019altare, in una nicchia decorata, si trova una statua della Madonna Immacolata del XVIII secolo.\nCersuta.\nChiesa della Madonna Addolorata.\nLa chiesa, patronale di Cersuta, risale al XVIII secolo. La chiesa attualmente conserva l'aspetto settecentesco, a navata unica con copertura a tetto. Le pareti sono ritmate da arcate che fungono da piccole cappelle laterali.\nSulla parete sinistra si trovano una statua di San Francesco da Paola, un affresco di San Biagio del 1862 e una statua del Sacro Cuore di Ges\u00f9. Sulla parete destra si trova una statua della Madonna Addolorata del 1899. Sul presbitero si trova un altare maggiore in marmo bianco, datato di un artistico sportello del tabernacolo. Sopra l'altare si trova un pregevole affresco di Ges\u00f9 in Croce, affiancato dall'Addolorata e dalla Maddalena, del XIX secolo.\nFiumicello-Santavenere.\nChiesa del Bambin Ges\u00f9.\n\u00c8 la chiesa principale di Fiumicello. Di piccole dimensioni, fu costruita negli anni '50 del XX secolo per volont\u00e0 del conte Stefano Rivetti di Val Cervo. All'interno si trovano una statua del Sacro Cuore di Ges\u00f9 del XVIII secolo e una statua della Madonna Assunta della stessa epoca, nonch\u00e9 una custodia del tabernacolo del XVI secolo.\nCappella della Madonna delle Grazie.\n\u00c8 l'antica piccola cappella patronale della frazione, e si trova a poca distanza dalla chiesa del Bambin Ges\u00f9. Dovrebbe essere stata costruita intorno al 1801, data riportata su una incisione sopra la porta. L'esterno \u00e8 molto semplice, con la facciata aperta da un ampio rosone. L'interno \u00e8 dominato dall'altare in marmo bianco del XIX secolo.\nCappella di San Giuseppe.\n\u00c8 una piccola cappella privata, sita tra le case sopra la spiaggia. La costruzione, molto semplice, presenta una piccola nicchia sopra la facciata, che contiene una campana. L'interno \u00e8 dominato dal grande altare, di datazione incerta, dove si trovano un dipinto e una statua di San Giuseppe con il Bambin Ges\u00f9. La cappella dispone anche di un piccolo e antico confessionale.\nPorto.\nChiesa della Madonna del Porto Salvo.\n\u00c8 la chiesa patronale del Porto. Il nucleo originale risale al XVIII secolo, ma \u00e8 stata ristrutturata e ampliata tra il 1922 e il 1925. La facciata della chiesa \u00e8 sovrastata da un elegante campanile con orologio, sulla cui base si legge il verso \"Ave Maria\", costruito con il contributo dei cittadini del Porto nel 1954.\nNell'unica navata interna si trovano una statua di Sant\u2019Andrea, una statua di San Biagio, una statua del Sacro Cuore di Ges\u00f9 e una statua di San Giuseppe con Bambino. Al centro della volta della navata si trova un dipinto raffigurante la Madonna Immacolata del XIX secolo. Sopra l'altare maggiore si trova la statua in legno della Madonna del Porto Salvo del XIX secolo.\nCappella della Madonna del Carmine (o di Loreto).\n\u00c8 una cappella privata, dotata di un piccolo campanile.\nSanta Caterina.\nChiesa di Santa Caterina d'Alessandria.\n\u00c8 la piccola chiesa patronale di Santa Caterina, risale al XIX secolo. L'entrata \u00e8 preceduta da un portico retto da due colonne e sormontato da una croce. La piccola navata interna ospita, sull'altare maggiore in marmo bianco con sportello del tabernacolo in oro, la statua di Santa Caterina d\u2019Alessandria Martire del 1913.\nCappella della Madonna di Fatima.\nPiccola cappella costruita (come ricorda una lapide all'interno) per l'adempimento di un voto, fatto dalla cittadina Anna Iannini il 24 agosto 1943, per la fine della seconda guerra mondiale. \u00c8 sormontata da una ampia cupola, al cui centro si eleva una piccola nicchia sormontata da una croce in marmo. All'interno si trova un altare di pietra e marmo, sopra cui si trova un dipinto, opera del 1967 firmata da E. Larocca, che rappresenta l'apparizione della Madonna ai tre pastorelli di Fatima. Ai lati del dipinto ce ne sono altri due che rappresentano due dei pastorelli. Sulla base interna della cupola si legge l'invocazione \"\u00abGes\u00f9 mio perdonate le nostre colpe, preservateci dal fuoco dell'inferno, portate in cielo tutte le anime specialmente le pi\u00f9 bisognose della vostra misericordia\u00bb\".\nMassa.\nChiesa della Madonna del Carmine.\n\u00c8 la chiesa patronale di Massa, fu costruita tra il 1927 e il 1931. La facciata, molto semplice, \u00e8 dominata da un orologio, e sopra di esso si trovano tre piccole campane.\nL'interno \u00e8 ritmato da arcate che fungono da piccole cappelle laterali. Sul primo altare a sinistra si trovano una statuina di Cristo Redentore e un dipinto di Eugenio de Mazenod, sul secondo una statua di San Giovanni Bosco e sul terzo una statua del Sacro Cuore di Ges\u00f9. Sugli altari della parete destra si trovano, una statua di San Michele Arcangelo, un dipinto di San Biagio. Sopra l'altare, in marmo bianco, si trova la nicchia che contiene una statua della Madonna del Carmine, affiancata da un altro dipinto di San Biagio e da un dipinto di San Domenico.\nCappella della Madonna del Carmine.\n\u00c8 l'antica cappella patronale di Massa, e si trova a pochi passi alla chiesa omonima. All'esterno si notano una finestra circolare sopra l'entrata e una piccola nicchia, sul lato sinistro dell'entrata, che funge da piccolo campanile. L'interno, semplicissimo, \u00e8 dominato dall'altare in marmo bianco, che ospita uno sportello del tabernacolo in oro. Sopra l'altare si trova la nicchia che conteneva la statua del 1932 della Madonna del Carmine, oggi ospitata nella chiesa parrocchiale.\nBrefaro.\nChiesa della Madonna della Mercede.\n\u00c8 la chiesa patronale della frazione Brefaro. Fu fatta costruire, tra il 1855 e il 1921, dal parroco Gennaro Buraglia. Sopra il portone si trova un dipinto su piastrelle della Madonna della Mercede in mezzo a un campo di fiori. La facciata della chiesetta \u00e8 poi dominata da un orologio, che va a completare un piccolo campanile posto sul tetto, alla sinistra dell'entrata.\nSulle pareti dell'unica piccola navata rettangolare si trovano una statua di Ges\u00f9 Pastore e una di San Nicola Vescovo. Sopra il bel altare, in marmo bianco misto a marmi policromi, si trovano una statuina di San Giuseppe con Bambino e un busto di San Biagio. Nella nicchia sovrastante l'altare si trova la statua della Madonna della Mercede.\nMarina.\nChiesa di Santa Teresa d'Avila.\n\u00c8 la piccola chiesa patronale di Marina. \u00c8 stata costruita nel 1958 a ripetizione di una chiesa pi\u00f9 antica e grande, abbattuta per la costruzione della linea ferroviaria a due binari.\nLe pareti interne sono sobriamente dipinte di bianco, ai due lati dell'altare vi sono le statue di santa Teresa d'Avila, del XVIII-XIX secolo, e di santa Teresa del Bambin Ges\u00f9, mentre sopra l'altare trovano posto una statua del Sacro Cuore di Ges\u00f9 e una della Madonna di Lourdes. La facciata \u00e8 stata recentemente ingrandita con l'aggiunta di un portico con tre archi, sormontati da un affresco di Santa Teresa d'Avila in atteggiamento orante.\nCappella di San Michele.\n\u00c8 una piccola cappella, sita in una casa privata oggi abbandonata. Risale con molta probabilit\u00e0 al XIX secolo. All'interno si trova un piccolo altare in pietra, affiancato da un'altra piccola nicchia sul lato sinistro. Sopra l'altare si trova la nicchia che conteneva una statua di San Michele Arcangelo, oggi perduta.\nCappella di San Giuseppe.\n\u00c8 l'ingrandimento di un'antica edicola del XIX secolo, sita presso le \"grotte di Marina\". La facciata esterna \u00e8 sormontata da una nicchia quadrata, che conteneva una campana. All'interno si trova un altare in marmo bianco, sopra il quale trova posto la piccola nicchia che soleva contenere la statuetta di San Giuseppe. Sul lato sinistro dell'entrata si trova una lapide in marmo, datata 19 marzo 1986, recante le parole \u00ab\"Ho sperimentato che il glorioso Giuseppe estende il suo patrocinio su tutte le necessit\u00e0\"\u00bb, pensiero di Santa Teresa d'Avila.\nCappella di San Bartolomeo.\n\u00c8 una piccola cappella privata, sita in una casa della localit\u00e0 detta \"San Bartolo\". Risale probabilmente al XIX secolo. L'entrata \u00e8 sormontata da una piccola finestra circolare, mentre nel semplice interno si trova un altare in pietra, soprelevato su una lastra di marmo. Nella parte bassa dell'altare sono scolpite le tre croci del Calvario, nella parte alta trova posto un antico crocifisso in gesso e un piccolo quadro raffigurante il martirio di San Bartolomeo Apostolo.\nCastrocucco.\nChiesa del Cuore Immacolato di Maria.\n\u00c8 la nuova chiesa parrocchiale, posta vicino alla cappella di San Gerardo. \u00c8 stata costruita solo nel 1992.\nLa facciata ospita, al centro della volta, un orologio, mentre un piccolo campanile \u00e8 posto sul lato destro della chiesa.\nAll'interno si trovano un altare in legno, una statua di San Giuseppe, una della Madonna di F\u00e1tima, una del Sacro Cuore di Ges\u00f9, una di San Pio, una di San Francesco da Paola e una di Santa Lucia (voluta da tutti gli abitanti di Castrocucco). A sinistra dell'altare si trova il tabernacolo, finemente lavorato in ferro, sopra il quale si trova una copia dell\u2019\"Ultima Cena\" di Domenico Ghirlandaio.\nCappella di San Gerardo.\n\u00c8 la cappella patronale di Castrocucco. Risale agli inizi del XX secolo. La struttura, molto semplice, presenta un piccolo campanile di pietra a destra della facciata. L'entrata \u00e8 preceduta da una piccola scalinata, che pone l'intera cappella in alto rispetto alla strada adiacente. All'interno si trovano un altare di legno e una nicchia che contiene una statua di san Gerardo Maiella del 1980, opera che sostituisce una statua danneggiata pi\u00f9 antica.\nCappella dell'Immacolata.\n\u00c8 una cappella privata, costruita nel 1926 per volont\u00e0 del barone Emanuele Labanchi in onore di sua moglie Immacolata. L'esterno della cappella \u00e8 vivacemente colorato, sopra l'entrata si trova un timpano che ospita una campana. All'interno, sopra un altare in marmo bianco artisticamente colorato, si trova la nicchia con la statua della Madonna Immacolata.\nEremi.\nSulle montagne di Maratea, spesso lungo gli antichi sentieri che collegavano i vari villaggi sparsi sul territorio, si trovano alcune piccole chiese e cappelle, che come vedette segnavano il cammino e costituivano riparo in caso di pericolo.\nChiese.\nChiesa della Madonna della Neve (o degli Ulivi).\nAntichissimo eremo, di probabile origine bizantina, si trova su un'altura di 552 m, posta dietro la Basilica di San Biagio al \"Castello\". Al suo interno conserva degli affreschi, raffiguranti la Madonna con Bambino e Santa Caterina d'Alessandria, del XIV-XV secolo.\nChiesa della Madonna della Piet\u00e0.\nPosta sopra la costa di Filocaio, la piccola e bianchissima chiesetta risale probabilmente anch'essa alla vita eremtica orientale.\nIl suo interno \u00e8 stato completamente restaurato nel 1810, secondo il gusto barocco.\nCappelle.\nCappella di San Giovanni.\nPiccola cappella sita nella contrada omonima, lungo un antico sentiero che collegava Maratea con Marina. Purtroppo oggi diruta, risale al XVIII secolo.\nCappella di San Paolo.\nAntichissima cappella, oggi diruta, sita a mezza strada tra \"San Giovanni\" e l'eremo della \"Piet\u00e0\". Risalirebbe anch'essa alla vita eremitica, e l'interno contiene affreschi di epoca antica e altri pi\u00f9 recenti, indizio di una frequentazione assidua conclusasi solo in tempi recenti.\nGrotte.\nGrotta dell'Angelo.\n\u00c8 una grotta sita sul monte San Biagio, quasi perpendicolarmente sotto la mano destra della statua del Redentore. C'\u00e8 chi l'ha considerata la dimora di un eremita, ma secondo la tradizione marateota fu il primo luogo di culto cristiano del territorio.\nSulla parete di fondo si nota un affresco deteriorato, di stile bizantino, risalente al X-XI secolo. Al lato sinistro dell'affresco \u00e8 raffigurato san Michele Arcangelo, accanto a questo \u00e8 raffigurata la scena della crocifissione, a destra dell'affresco si nota invece una figura maschile, identificato con San Giovanni. Sopra di esso la figura del Padre che guarda il Figlio. Completano l'affresco altre due figure minori che simboleggiano la Luna e il Sole.\nGrotta di Z\u00f9 Ianco.\nLa grotta, forse sito catacombale o dimora di eremiti, situata sulle colline di fronte all'isola di Santo Janni, presenta all'interno due posti letto e delle nicchie porta-oggetti. Sulle pareti rocciose vi sono tracce di affreschi e, tra incise e dipinte, 14 croci.\nChiese del Riposo e della Resurrezione.\nSono le cappelle poste in quattro dei cinque cimiteri di Maratea."}
{"id": "2220017", "revid": "21880", "url": "https://it.wikipedia.org/wiki?curid=2220017", "title": "Pomo di Sodoma", "text": ""}
{"id": "2220024", "revid": "339392", "url": "https://it.wikipedia.org/wiki?curid=2220024", "title": "Vulardi", "text": ""}
{"id": "2220026", "revid": "339392", "url": "https://it.wikipedia.org/wiki?curid=2220026", "title": "Wid-all-hart", "text": ""}
{"id": "2220028", "revid": "339392", "url": "https://it.wikipedia.org/wiki?curid=2220028", "title": "Widalardo", "text": ""}
{"id": "2220032", "revid": "1226", "url": "https://it.wikipedia.org/wiki?curid=2220032", "title": "Sinofobia", "text": "La sinofobia, talvolta detta sentimento anticinese, \u00e8 la paura e/o avversione verso le persone di etnia cinese e in casi pi\u00f9 generalizzati all'intero popolo, cultura e storia della Cina.\nQuesta corrente xenofoba nasce durante la storia contemporanea in Australia e Stati Uniti d'America e non \u00e8 propriamente esclusiva della civilt\u00e0 occidentale. L'odio verso le persone cinesi avviene soprattutto nelle grandi citt\u00e0 dell'Occidente, ove interi quartieri oggetto di immigrazione asiatica si trasformano nelle cosiddette \"Chinatown\".\nManifestazioni anticinesi nel mondo.\nAmeriche.\nStati Uniti d'America.\nGli Stati Uniti d'America sono stati la prima nazione a provare sentimento anticinese in ordine di cronologia.\nNel XIX secolo, epoca della grande corsa all'oro nella West Coast, la richiesta di manovalanza spinse decine di migliaia di cinesi a migrare dalla loro terra verso California e Stati contigui. I proprietari terrieri di cave e miniere approvarono inizialmente la massiccia immigrazione per via dei bassi salari richiesti dagli operai cinesi in confronto a quelli dei pionieri e per la loro incredibile resistenza ed efficienza ai lavori pi\u00f9 umili e stancanti.\nNegli anni a seguire, motivati dal declino della Dinastia Qing, sempre pi\u00f9 Cinesi seguirono l'onda migratoria spostandosi soprattutto in California, la regione con pi\u00f9 opportunit\u00e0 lavorative nell'industria e nel settore minerario. La preferenza dei datori di lavoro nel preferire assumere Cinesi anzich\u00e9 Americani per mantenere la manodopera pi\u00f9 facile e meno costosa possibile, caus\u00f2 le prime ondate di violenza contro gli immigrati. Il primo caso storico accertato risale al 24 ottobre 1871 in Los Angeles, quando la folla inferocita di classi operaie bianche e messicane che non avevano lavoro a causa degli immigrati entrarono nella Chinatown locale uccidendo la maggior parte dei residenti.\nTra il 1870 e il 1880, il governo degli Stati Uniti approva diverse regolamentazioni riguardo all'immigrazione cinese per via dei problemi che ha portato alla comunit\u00e0 bianca, tra cui la pi\u00f9 importante \u00e8 sicuramente la Chinese Exclusion Act (1882). Nei primi anni del 1900, l'odio dei bianchi verso i Cinesi vide contrapposto il sempre crescente sentimento antiamericano tra le varie comunit\u00e0 di immigrati, e nel 1909 a New York viene brutalmente ucciso Elsie Sigel da un cinese.\nDurante la Seconda guerra mondiale, soprattutto dopo l'attacco di Pearl Harbor, la comunit\u00e0 cinese godette di maggiori privilegi e accettata dai bianchi perch\u00e9 non pi\u00f9 vista come una minaccia. L'odio venne invece riservato agli immigrati giapponesi e nippoamericani, visti da quel momento come nuovo nemico da debellare, ma altrettanto uguale in Giappone nacque il pi\u00f9 acceso antiamericanismo della storia dopo il bombardamento atomico di Hiroshima e Nagasaki.\nAsia.\nIndonesia.\nGli olandesi furono i primi a introdurre leggi anti-cinesi nelle Indie orientali olandesi. I coloni olandesi compirono il primo grave attacco alla comunit\u00e0 cinese nel massacro di Batavia del 1740 nel quale decine di migliaia furono uccisi.\nIn Indonesia prima dell'avvento della globalizzazione non si assistette pi\u00f9 a pesanti discriminazioni contro persone di origine cinese, fino ai primi anni '60 del Novecento, quando la comunit\u00e0 cinese locale era considerata dalle autorit\u00e0 come composta in buona parte da sospetti simpatizzanti maoisti. Dopo il colpo di stato del 1964 moltissimi cinesi e indonesiani di origine cinese furono accusati (spesso in maniera pretestuosa) di essere comunisti, quindi uccisi assieme agli altri esponenti e militanti di partiti di sinistra, mentre le loro case e propriet\u00e0 venivano sovente saccheggiate anche dalla folla. L'ondata di disoccupazione che attanagli\u00f2 lo stato durante la fine degli anni novanta, purtroppo fu attribuita alla sovraimmigrazione cinese che avrebbe portato alla perdita di occupazione degli indonesiani, sfoci\u00f2 in una violenta sommossa popolare perdurata per tutto il mese di maggio 1998 nelle principali citt\u00e0 di Giacarta e Surakarta.\nGli scontri, inizialmente organizzati come manifestazione studentesca contro il governo di Suharto, sfociarono in violenta sinofobia alla notizia di ulteriori perdite di lavoro di indonesiani a favore di lavoratori di cinesi richiedenti salari pi\u00f9 bassi, in grado di sostenere la capacit\u00e0 finanziarie dell'economia. Tra il 14 e il 15 maggio, numerosi esercizi commerciali di cinesi furono oggetto di vandalismo, e nelle vetrine di alcuni di essi apparvero scritte come \"Propriet\u00e0 dell'Indonesia\". Nei giorni seguenti alle forze dell'ordine furono segnalati decine di violenze sessuali ai danni di donne cinesi e negozi bruciati e saccheggiati.\nIn una relazione stilata dal Dipartimento di Stato USA si parla di 66 stupri ai danni di donne cinesi e/o cinoindonesiane, scontri volutamente provocati dall'esercito al fine di incitare all'odio razziale e alla rivolta popolare, possibilit\u00e0 successivamente ripresa da un rapporto della Asian Human Rights Commission che conferma questa tesi. Alla fine della sommossa vennero stimati un totale di 1.500 morti cinesi e 160 donne violentate, con un fenomeno successivo e ancora perdurante di contro-immigrazione stimando che dal 3 al 5% dei residenti cinesi abbiano fatto ritorno al paese natale.\nEuropa.\nItalia.\nIn Italia diversi mass-media parlarono di sinofobia durante gli scontri di via Paolo Sarpi (Milano), strada caratterizzata da una forte presenza della comunit\u00e0 cinese italiana, avvenuti ad aprile 2007: in quel frangente, gruppi di forze dell'ordine in assetto antisommossa si scontrarono con circa quattrocento manifestanti di etnia cinese che sventolavano bandiere della Repubblica Popolare Cinese; la manifestazione era sorta in seguito a un banale diverbio scaturito tra un vigile e una commerciante cinese. Secondo diversi commentatori la manifestazione risult\u00f2 essere la conseguenza di un clima di tensione tra le due comunit\u00e0 cresciuto nel corso degli anni, motivato anche dal fatto che una parte dei cinesi l\u00ec residenti sembrava essere clandestina e che parte delle merci scaricate e lavorate sembravano contraffatte.\nLa rivolta fu inoltre usata per giustificare successive manifestazioni promosse dal partito Lega Nord oltre che dagli stessi immigrati in difesa dei connazionali coinvolti. Nello stesso quartiere oggetto degli scontri, militanti del partito neofascista di ultradestra Forza Nuova scrissero su alcuni muri offese gravi verso la comunit\u00e0 cinese.\nNel 2020 altri casi di xenofobia sono stati riscontrati a causa del COVID-19, le varie comunit\u00e0 cinesi gi\u00e0 ad inizio della pandemia hanno iniziato a fare uso della mascherina, le discriminazioni non hanno tuttavia fermato la solidariet\u00e0 e nel mese di Marzo il governo cinese ha mandato un team di esperti per contrastare la diffusione del virus.\nRussia.\nNelle grandi regioni della Russia asiatica come la Siberia e la Russia orientale, si \u00e8 discussa la possibilit\u00e0 di un futuro in cui le persone cinesi e mongole qui abitanti potrebbero superare di gran lunga la popolazione autoctona a causa di un differente tasso di natalit\u00e0 che vede gli asiatici a favore, anche grazie allo spopolamento di queste regioni da parte dei nativi alla ricerca di lavoro nella pi\u00f9 ricca e industrializzata Russia europea.\nOceania.\nAustralia.\nNel 1851, dall'avvento della grande corsa all'oro australiana, la ricerca di manovalanza per l'estrazione dell'oro spinse decine di migliaia di cinesi a immigrare verso il continente. Al 1870, in Australia risulteranno esserci oltre 40.000 immigrati cinesi maschi e 11 donne, per la maggior parte provenienti dalla Cina continentale e impiegati soprattutto in campi di lavoro e miniere. I primi segnali di instabilit\u00e0 causata dalla forte immigrazione si hanno tra il 1860 e il 1861, quando soprattutto nella comunit\u00e0 mineraria di Lambing Flat, oggi rinominata Young, e in cittadine contigue come Spring Creek, Stoney Creek, Back Creek, Wombat, Blackguard Gully e Tipperary Gully, le continue divergenze tra lavoratori bianchi e asiatici diede vita una violenta sommossa che caus\u00f2 innumerevoli morti da entrambe le parti.\nA seguito degli scontri, il governatore Charles Hotham istitu\u00ec una commissione reale con il compito di discutere provvedimenti politici e sociali da prendere in materia di immigrazione e sicurezza. Prendendo esempio dal piccolo Stato Victoria che regolamentava rigide restrizioni alla comunit\u00e0 cinese al fine di evitare problemi sociali, la commissione promulg\u00f2 una serie di restrizioni circa l'immigrazione dalla Cina e nel 1861, il Nuovo Galles del Sud fu il secondo Stato australiano ad attuare il nuovo sistema legislativo. \u00c8 tuttavia da chiarire che queste leggi anti-cinesi furono abrogate durante gli anni 1870 e rimasero in vigore negli Stati ancora ottemperati in maniera molto minore.\nIsole Salomone.\nTra le Isole Salomone e la Cina non ci sono sempre stati buoni rapporti, visto anche che \u00e8 uno dei pochi stati oceanici a riconoscere legale la Repubblica di Cina, con una propria delegazione a Taipei. Nel corso del 2006, per\u00f2, a causa delle contestate elezioni che hanno scatenato la rivolta popolare nella capitale Honiara per via di alcune voci secondo cui personalit\u00e0 taiwanesi influivano pesantemente sulle scelte del governo neoeletto, la Chinatown della citt\u00e0 \u00e8 stata vandalizzata e gli esercizi commerciali dei residenti cinesi bruciati e/o saccheggiati. Molti cinosalomonesi hanno abbandonato le Isole dopo l'ondata di violenza sinofoba, tuttavia non ci sono stati conflitti di natura politica con la Cina o Taiwan."}
{"id": "2220035", "revid": "38120", "url": "https://it.wikipedia.org/wiki?curid=2220035", "title": "Clown (disambigua)", "text": ""}
{"id": "2220036", "revid": "149727", "url": "https://it.wikipedia.org/wiki?curid=2220036", "title": "Ferrovia Castelbolognese-Riolo Terme", "text": ""}
{"id": "2220040", "revid": "2094522", "url": "https://it.wikipedia.org/wiki?curid=2220040", "title": "Carl Tanzler", "text": "Nome.\nTanzler aveva molti nomi; era indicato come Georg Karl T\u00e4nzler sul suo certificato di matrimonio tedesco. Era indicato come Carl Tanzler von Cosel sui suoi documenti di cittadinanza degli Stati Uniti ed era elencato come Carl Tanzler sul suo certificato di morte in Florida. Alcuni dei suoi documenti ospedalieri erano firmati conte Carl Tanzler von Cosel.\nMaria Elena Milagro de Hoyos.\nIl 22 aprile 1930, mentre lavorava al Marine Hospital di Key West, Tanzler incontr\u00f2 Maria Elena \"Helen\" Milagro de Hoyos (1909-1931), una donna cubano-americana del posto che era stata portata in ospedale dalla madre per una visita medica. Tanzler la riconobbe immediatamente come la bellissima donna dai capelli scuri che gli era stata rivelata nelle sue precedenti \"visioni\". A detta di tutti, Hoyos era considerata una bellezza locale a Key West.\nElena era la figlia del produttore locale di sigari Francisco \"Pancho\" Hoyos (1883-1934) e Aurora Milagro (1881-1940). Aveva due sorelle, Florinda \"Nana\" Milagro Hoyos (1906-1944), che spos\u00f2 Mario Medina (c. 1905-1944) e anch'essa mor\u00ec di tubercolosi; e Celia Milagro Hoyos (1913-1934). Medina, il marito di Nana, rimase fulminato mentre cercava di salvare un collega che colp\u00ec una linea elettrica con la sua gru in un cantiere.\nIl 18 febbraio 1926, Elena spos\u00f2 Luis Mesa (1908\u2013?), Figlio di Caridad e Isaac Mesa. Mesa lasci\u00f2 Elena dopo che la ragazza ebbe un aborto spontaneo, trasferendosi a Miami. Elena era legalmente sposata con Mesa al momento della sua morte.\nAd Elena fu diagnosticata la tubercolosi, una malattia tipicamente fatale all'epoca, che infine uccise quasi tutti i suoi parenti stretti. Tanzler, con le sue conoscenze mediche autoproclamate, tent\u00f2 di curare Elena con una variet\u00e0 di medicinali, oltre a raggi X e apparecchiature elettriche, che vennero portate a casa degli Hoyos. Tanzler riemp\u00ec Elena di doni quali gioielli e vestiti, e presumibilmente confess\u00f2 il suo amore per lei, ma non emerse mai nessuna prova che dimostrasse che il suo affetto venne ricambiato da Elena.\nOssessione.\nNonostante gli sforzi di Tanzler, Elena mor\u00ec di tubercolosi a casa dei suoi genitori a Key West il 25 ottobre 1931. Tanzler le pag\u00f2 il funerale e, con il permesso della sua famiglia, commission\u00f2 la costruzione di un mausoleo nel cimitero di Key West, che visit\u00f2 quasi ogni notte.\nUna sera dell'aprile 1933, Tanzler entr\u00f2 di nascosto nel cimitero dove Elena era sepolta e rimosse il suo corpo dal mausoleo, portandolo fuori dal cimitero dopo il tramonto su un carro giocattolo e trasportandolo a casa sua. Secondo quanto riferito da Tanzler, lo spirito di Elena sarebbe venuto da lui quando si sarebbe seduto vicino alla sua tomba ed avrebbe fatto una serenata al suo cadavere con una delle sue canzoni spagnole preferite. Rifer\u00ec anche che spesso gli diceva di portarla via dalla tomba.\nTanzler attacc\u00f2 insieme le ossa del cadavere con del filo armonico e sostitu\u00ec i veri occhi con degli occhi di vetro. Man mano che la pelle del cadavere si decomponeva, Tanzler la sostitu\u00ec con un panno di seta imbevuto di cera e gesso di Parigi. Mentre i capelli cadevano dal cuoio capelluto in decomposizione, Tanzler cre\u00f2 con essi una parrucca per Elena. Tanzler riemp\u00ec la cavit\u00e0 addominale e toracica del cadavere di stracci per mantenere la forma originale, vest\u00ec i resti di Elena con calze, gioielli e guanti e tenne il corpo nel suo letto. Tanzler usava anche abbondanti quantit\u00e0 di profumo, disinfettanti e agenti conservanti, per mascherare l'odore e prevenire gli effetti della decomposizione del cadavere. Inser\u00ed nella vagina un tubo per mantenere relazioni sessuali con il corpo e, quando la sorella e le autorit\u00e0 riuscirono a recuperare il corpo e lo sotterrarono senza nome, Tanzler costru\u00ed una bambola uguale a Elena. Mor\u00ed nelle braccia della bambola."}
{"id": "2220044", "revid": "709565", "url": "https://it.wikipedia.org/wiki?curid=2220044", "title": "Goober e i cacciatori di fantasmi", "text": "Goober e i cacciatori di fantasmi (\"Goober and the Ghost Chasers\") \u00e8 una serie televisiva a cartoni animati statunitense prodotta da Hanna-Barbera nel 1973.\nTrama.\nI protagonisti del cartone sono un gruppo di adolescenti che insieme al cane Goober risolvono misteri utilizzando le loro apparecchiature come il rivelatore di spettri e la polvere per poltergeist per scoprire se il fantasma \u00e8 reale o meno. In alcuni casi, dei veri fantasmi li aiuteranno a scoprire quelli falsi, ovvero malintenzionati mascherati da spettri. Goober diventa invisibile quando viene spaventato da un fantasma.\nPersonaggi principali.\nDi seguito l'elenco dei personaggi principali.\nEpisodi.\nCi fu una sola serie di Goober e i cacciatori fantasmi contenente 16 episodi."}
{"id": "2220053", "revid": "599013", "url": "https://it.wikipedia.org/wiki?curid=2220053", "title": "Felice Romano (calciatore)", "text": "In Francia era conosciuto come \"F\u00e9lix Romano\", mentre in Italia il suo nome venne italianizzato in \"Felice\". Nei tabellini appariva come Romano II per distinguerlo dal fratello maggiore Paul Romano, noto come \"Romano I\".\nCarriera.\nGiocatore.\nClub.\nNato in Argentina da una famiglia di origini liguri, mosse i suoi primi passi nel Vila Klein Buenos Aires.\nTrasferitosi in Francia, gioc\u00f2 nel Paris Star, nell'\u00c9toile des Deux Lacs e nel Laval.\nCon il \u00c9toile des Deux Lacs, club nel quale militava insieme al fratello Paul, vinse il Troph\u00e9e de France 1912 dopo aver superato in semifinale il Vie au Grand Air du M\u00e9doc 5 a 0 il 19 maggio 1912 ed in finale, disputata il 2 giugno 1912, il Red Star Football Club 93 per 3 a 1, incontro nel quale Romano fu l'autore di una doppietta.\nIn quegli anni esord\u00ec anche la Nazionale francese.\nNel 1916 passa all'Olympique de Paris, club con il quale vinse il Challenge de la Renomm\u00e9e 1916, competizione amatoriale organizzata dalla Ligue de football association.\nIn seguito lascer\u00e0 il club parigino per trasferirsi al Montriond Lausanne, in Svizzera.\nNel 1918 si trasferisce in Italia per approdare al Torino. Con i granata nel suo primo campionato italiano ottiene il quarto posto nel Girone Semifinale mentre nel secondo pur ottenendo il primo posto del Girone C delle semifinali nazionali, a pari punti con il Legnano, il suo club si ritira dalla competizione.\nNel 1921 si trasferisce alla dove gli viene accordato uno stipendio mensile di 1,500 lire, una cifra astronomica per una piccola societ\u00e0 come quella granata. Tuttavia le cose non vanno bene e la Reggiana termina nella stagione 1921-1922 all'ultimo posto del girone B dell'Emilia, retrocedendo in Seconda Divisione. Ottiene un quarto posto nel Girone F della Seconda Divisione 1922-1923 e la promozione in Prima Divisione nella stagione seguente.\nIl primo anno in Prima Divisione, con gli emiliani, Romano ottiene l'ottavo posto nel Girone A della Lega Nord, mentre la stagione seguente retrocede nella serie cadetta. Ma lui stesso rimane tra i massimi perch\u00e9 lascia la Reggiana e si trasferisce al Genoa per l'incredibile cifra di 45.000 lire. Esordisce in \"rossoblu\" il 3 ottobre 1926, nella vittoria casalinga per 4 a 1 contro il Brescia. Tra le file del \"Grifone\", Romano otterr\u00e0 il quarto posto nella classifica finale della Divisione Nazionale 1926-1927.\nDopo una sola stagione in Liguria, torna in Francia per giocare nel Racing Club de France. Con il club parigino vince nel 1928 la Division d'Honneur, lega che vedeva partecipare i club pi\u00f9 importanti di Parigi e dell'\u00cele-de-France\nIl ritorno in terra francese \u00e8 breve, perch\u00e9 gi\u00e0 in estate 1928 torna in Italia, nuovamente alla , tornata in massima serie. Con gli emiliani retrocede al penultimo posto nella neonata Serie B.\nAnche la stagione seguente si risolve con una retrocessione, questa volta in terza serie, che all'epoca porta il nome \"Prima Divisione\".\nLa stagione 1929-1930 sar\u00e0 l'ultima che Romano disputa sul campo prima del ritiro .\nNazionale.\nPot\u00e9 giocare in due nazionali diverse perch\u00e9 all'epoca non vi era una regolamentazione che glielo impedisse.\nFrancia.\nNel 1913, mentre militava nei campionati francesi tra le file dell'\u00c9toile des Deux Lacs, Romano venne convocato dalla Nazionale francese per l'amichevole disputa il 20 aprile allo Stade de Paris contro il Lussemburgo. Il match fin\u00ec 8 a 0 per i \"bleu\" e Romano segn\u00f2 una rete al 78' minuto.\nItalia.\nTrasferitosi in Italia, pur avendo gi\u00e0 giocato con la Nazionale francese, fu convocato in \"azzurro\", divenendo l'unico giocatore in forza alla ad aver vestito la maglia della Nazionale, con la quale esord\u00ec il 6 novembre 1921 contro la Svizzera. Romano in \"azzurro\" collezion\u00f2 complessivamente 5 presenze.\nAllenatore.\nRomano rivest\u00ec il ruolo di calciatore/allenatore nella Seconda Divisione 1922-1923 tra le file della , ottenendo il quarto posto nel Girone F.\nTorn\u00f2 alla guida della Reggiana nel secondo dopoguerra, nella Serie B-C Alta Italia 1945-1946. Sebbene la squadra fosse stata prima in classifica dopo poche giornate Romano venne esonerato. Poi ricopr\u00ec l'incarico sulla panchina dell', esperienza durata per\u00f2 non pi\u00f9 di un anno.\nGli ultimi anni.\nDopo l'ultima esperienza sulla panchina, Romano si allontan\u00f2 definitivamente dal mondo del calcio, vivendo solo e in condizioni economiche molto difficili. Nell'ultimo periodo della sua vita fu pi\u00f9 volte ricoverato per le sue precarie condizioni di salute. Mor\u00ec il 20 agosto 1971 per una complicazione polmonare.\nAlla memoria di Felice Romano il comune di Reggio Emilia ha dedicato una delle vie che conducono allo Mapei Stadium - Citt\u00e0 del Tricolore."}
{"id": "2220054", "revid": "439868", "url": "https://it.wikipedia.org/wiki?curid=2220054", "title": "Hanbok", "text": "Hanbok () o Chos\u014fn-ot () \u00e8 un abito tradizionale coreano per abbigliamento semi-formale o formale durante occasioni particolarmente formali e/o tradizionali come feste, celebrazioni e cerimonie.\n\u00c8 caratterizzato da colori vivaci e linee semplici senza tasche. Sebbene il termine \"hanbok\" si pu\u00f2 semplicemente tradurre come abito \"coreano\", oggi con Hanbok di solito si riferisce specificamente all'abbigliamento indossato durante il periodo della dinastia Joseon. La Corea aveva una doppia tradizione di abbigliamento in cui sovrani e aristocratici adottavano diversi tipi di sili indigeni misti influenzati dall'estero, come il Gwanbok per i funzionari, mentre i comuni conservavano uno stile distinto di abbigliamento indigeno, oggi noto come Hanbok.\nComposizione e design.\nIl tradizionale hanbok da donna \u00e8 composto da \"jeogori\", una camicia o una camicetta e un Cima, una gonna avvolgente, che di solito viene indossata per intero. L'ensemble \u00e8 spesso chiamato Cima Jeogori. \nL'hanbok da uomo \u00e8 composto da Jeogori e Baji larghi (\"pantaloni\").\nJeogori\n\"Jeogori\" \u00e8 il capo superiore di base dell'hanbok, indossato da uomini e donne. Copre le braccia e la parte superiore del corpo di chi lo indossa. La forma base di un \"Jeogori\" \u00e8 composta da gil, git, dongjeong, goreum e maniche. Gil (Hangul: \uae38) \u00e8 la grande sezione del capo su entrambi i lati anteriore e posteriore, e git (Hangul: \uae43) \u00e8 una fascia di tessuto che rifila il colletto. Dongjeong (Hangul: \ub3d9\uc815) \u00e8 un colletto bianco rimovibile posizionato sopra l'estremit\u00e0 del git ed \u00e8 generalmente squadrato. I goreum (Hangul: \uace0\ub984) sono stringhe di cappotto che legano il \"Jeogori\". Il \"Jeogori\" femminile potrebbe avere il kkeutdong (Hangul: \ub05d\ub3d9), un polsino di colore diverso posizionato all'estremit\u00e0 delle maniche. Due jeogori potrebbero essere i primi reperti archeologici sopravvissuti del loro genere. Uno da una tomba del clan Yangcheon Heo \u00e8 datato 1400-1450, mentre l'altro \u00e8 stato scoperto all'interno di una statua del Buddha nel tempio Sangwonsa (presumibilmente lasciato come offerta) che \u00e8 stata datata al 1460.\nLa forma di \"Jeogori\" \u00e8 cambiata nel tempo. Mentre il \"Jeogori\" degli uomini \u00e8 rimasto relativamente invariato, il \"Jeogori\" delle donne si \u00e8 drasticamente ridotto durante la dinastia Joseon, raggiungendo la sua lunghezza pi\u00f9 breve alla fine del 19 \u00b0 secolo. Tuttavia, a causa degli sforzi di riforma e delle ragioni pratiche, il jeogori moderno per le donne \u00e8 pi\u00f9 lungo della sua precedente controparte. Tuttavia, la lunghezza \u00e8 ancora sopra la vita. Tradizionalmente, il goreum era corto e stretto, tuttavia il goreum moderno \u00e8 piuttosto lungo e largo. Esistono diversi tipi di jeogori che variano in tessuto, tecnica di cucito e forma.\nCima\n\"Cima\" si riferisce a \"gonna\", che \u00e8 anche chiamato cantato (\u88f3) o gun (\u88d9) in cinese. La sottogonna, o strato di sottoveste, si chiama \"sokcima\" a. Secondo gli antichi murales di Goguryeo e un giocattolo di terra scavato nel quartiere di Hwangnam-dong, Gyeongju, le donne Goguryeo indossavano un chima con jeogori su di esso, coprendo la cintura.\nBaji\nBaji si riferisce alla parte inferiore dell'hanbok maschile. \u00c8 il termine formale per \"pantaloni\" in coreano. Rispetto ai pantaloni in stile occidentale, non si adatta perfettamente. Il design spazioso ha lo scopo di rendere l'abbigliamento ideale per sedersi sul pavimento. Funziona come i pantaloni moderni, ma al giorno d'oggi il termine baji \u00e8 comunemente usato in Corea per qualsiasi tipo di pantaloni. C'\u00e8 una fascia intorno al punto vita di un baji da legare per allacciarsi.\nBaji pu\u00f2 essere pantaloni sfoderati, pantaloni di pelle, pantaloni di seta o pantaloni di cotone, a seconda dello stile del vestito, del metodo di cucito, del ricamo e cos\u00ec via.\nStoria.\nLe prime tracce di abiti simili all'hanbok risalgono ad alcune pitture murali rinvenute in alcune tombe dell'aristocrazia di Goguryeo, ma il suo effettivo utilizzo risale sicuramente al periodo dei tre regni.\nNel corso dei secoli il design dell'abito \u00e8 rimasto praticamente invariato. L'hanbok consiste in due parti: una giacca chiamata \"ch\u014fgori\" (\uc800\uace0\ub9ac) ed una ampia gonna chiamata \"ch'ima\" (\uce58\ub9c8), che eventualmente poteva essere sostituita da dei pantaloni chiamati \"paji\" (\ubc14\uc9c0). Il colore ed il tessuto utilizzato per la sua realizzazione, indicavano lo stato sociale e maritale o l'et\u00e0 dell'indossatrice. Solitamente i modelli destinati alla nobilt\u00e0 erano realizzati in seta o cotone, mentre quelli degli stati pi\u00f9 poveri in canapa, nonostante l'abito per il resto fosse identico.\nDesign.\nLa versione femminile poteva sostituire ai pantaloni la gonna \"ch'ima\", tenuta legata giusto al di sotto del seno da una ampia fascia. Sia nella versione maschile che in quella femminile l'hanbok segue una linea molto semplice e lineare, priva di tasche. La giacca \u00e8 spesso adornata con gioielli di ambra, e spesso venivano utilizzati anche altri accessori come dei fermagli chiamati piny\u014f (\ube44\ub140) o gli spilli per capelli \"tt\u014fljam\" (\ub5a8\uc7a0 ~\u7c2a) e ch'\u014fpchi (\ucca9\uc9c0), quest'ultimo utilizzato per la parte frontale dell'acconciatura.\nL'hanbok oggi.\nL'hanbok \u00e8 stato particolarmente utilizzato fino agli anni sessanta, cio\u00e8 fino a quando non si \u00e8 cominciata a diffondere la moda occidentale. Ci\u00f2 nonostante l'hanbok \u00e8 considerato un abito caratteristico da indossare in occasioni molto formali. Anche per tale ragione, l'hanbok attualmente pu\u00f2 arrivare a costare anche svariati milioni di won.\nAttualmente in Corea esistono circa 50.000 aziende impegnate nella produzione di tali abiti, e persino una rivista specializzata nelle nuove tendenze di questo abito tradizionale. Le principali boutique specializzate nella produzione di hanbok sono a Ch'\u014fngdamdong, Apkuj\u014fng e Sinsadong."}
{"id": "2220064", "revid": "339392", "url": "https://it.wikipedia.org/wiki?curid=2220064", "title": "Giacomo Carnario Vialardi", "text": ""}
{"id": "2220067", "revid": "122370472", "url": "https://it.wikipedia.org/wiki?curid=2220067", "title": "Senza fine", "text": ""}
{"id": "2220073", "revid": "1305772", "url": "https://it.wikipedia.org/wiki?curid=2220073", "title": "Good God", "text": "Good God (\"buon Dio\" in lingua inglese) pu\u00f2 riferirsi a:"}
{"id": "2220079", "revid": "254059", "url": "https://it.wikipedia.org/wiki?curid=2220079", "title": "Enrico Vialardi di Villanova", "text": "Biografia.\nTeologo e predicatore, fu visitatore generale della Toscana e preposto del Collegio di Mantova. Di lui scrissero Leopoldo Cammillo Volta e Giuseppe Opprandino Arrivabene nel loro \"Compendio cronologico-critico della storia di Mantova\": \u00abSi mostr\u00f2 sempre fermo a difendere l'immunit\u00e0 ecclesiastica a fronte di chiunque avesse tentato di violarla; e le diverse volte si present\u00f2 imperterrito, e parl\u00f2 fortemente la voce di Apostolo ai Ministri, ed ai Capitani nelle guerre decorse: cosicch\u00e9 pi\u00f9 d'ogn'altro Vescovo era il Vialardi rispettato, e temuto pel suo coraggio magnanimo, e per la sua franca risolutezza.\u00bb. Era figlio del conte Marco Antonio Vialardi di Villanova, ambasciatore del duca di Mantova in Roma (1625- 1628), segretario della principessa Maria Gonzaga, segretario di Stato reggente il ducato di Mantova (1645) e membro del Consiglio di Stato (1648).\nFratello di Enrico fu Romoaldo, rettore dell'Accademia degli Invaghiti (1687), ministro e segretario di Stato (1676). Altro fratello fu Carlo Maria, governatore di Casale e Guastalla e ministro del ducato di Mantova (1691), Sovrintendente generale alle Vie di Comunicazione del ducato (1699) e membro del Consiglio di Reggenza con l'incarico di amministrare il Mantovano in assenza del duca Ferdinando Carlo di Gonzaga-Nevers (1703).\nGenealogia episcopale.\nLa genealogia episcopale \u00e8:"}
{"id": "2220081", "revid": "599013", "url": "https://it.wikipedia.org/wiki?curid=2220081", "title": "Clemente Morando", "text": "Biografia.\nNato da una famiglia umile, da adolescente lavor\u00f2 come bracciante agricolo e poi come tagliatore di tomaie nel calzaturificio valenzano \"La Valletta\".\nChiamato alle armi durante la Grande Guerra coi ragazzi del '99, combatt\u00e9 sul fronte carsico, contrasse l'influenza spagnola senza conseguenze e, al termine del conflitto, venne nominato Cavaliere di Vittorio Veneto. Nel 1924 spos\u00f2 la sarta Elvira Lenti (1902 \u2013 1990), sua amica d'infanzia.\nAl termine del conflitto inizi\u00f2 a giocare a calcio ad alti livelli come portiere, mantenendo il suo lavoro in fabbrica; nel 1921 debutt\u00f2 in Nazionale. Diversi guai fisici, che annoverano anche l'asportazione di un rene conseguente ad uno scontro di gioco patito durante un'amichevole in Spagna, lo indussero a lasciare il calcio.\nMor\u00ec nel 1972, a 73 anni.\nCarriera.\nClub.\nIn giovent\u00f9 debutt\u00f2 nel calcio con la ; durante la guerra gioc\u00f2 alcune gare amichevoli con l'Alessandrina, societ\u00e0 di recente fondazione che raccoglieva per lo pi\u00f9 militari in licenza o di stanza nella citt\u00e0 di Alessandria.\nSi mise in luce nel primo dopoguerra con la Valenzana di Carlo Carcano; particolarmente bravo sui rigori, disput\u00f2 alcuni campionati di Prima Categoria; nel 1922 la squadra, costretta allo spareggio per i regolamenti del \"Compromesso Colombo\", cadde in Seconda Divisione e Morando, dapprima destinato al Torino, gioc\u00f2 infine a Bari, come portiere di riserva dell'Ideale.\nDopo alcuni campionati pugliesi, Morando fece ritorno alla Valenzana nel 1924; pass\u00f2 poi nel 1925 all'Alessandria, con cui vinse una Coppa CONI nel 1927. Il 17 marzo 1929, per una carica del romanista Rodolfo Volk, sub\u00ec un grave infortunio all'addome; la decisione dell'arbitro Scarpi di assegnare rigore alla Roma, provoc\u00f2 turbolenze dei tifosi che portarono alla sospensione della partita e allo 0-2 a tavolino. Operato dal medico e presidente dell'Alessandria Finzi, Morando si riprese, ma non pot\u00e9 pi\u00f9 giocare un'altra gara ad alto livello.\nPass\u00f2 dunque al Messina, nel ruolo di allenatore-giocatore. Nel 1931 divenne arbitro, per poi lasciare definitivamente il mondo del calcio professionistico nel 1934 e disputare negli anni a venire poche gare di livello amatoriale, collaborando con le societ\u00e0 Valenzana e Fulvius 1908.\nNazionale.\nDebutt\u00f2 in Nazionale il 6 novembre 1921 a Ginevra, contro la Svizzera (1-1); la sua prestazione fu applaudita dai critici: Emilio Colombo della \"Gazzetta dello Sport\" lo descrisse \u00ab\"sicurissimo, magnifico per il colpo d'occhio, la presa ferrea, l'agilit\u00e0 e l'intuizione\"\u00bb. Alcuni giorni dopo la partita i giornali \"Sport\" di Zurigo e \"La Suisse\" di Ginevra pubblicarono l'infondata notizia della sua morte, provocata secondo i giornalisti dai postumi di uno scontro di gioco.\nDisput\u00f2 in seguito altre due gare da titolare nel 1922, contro l'Austria al Velodromo Sempione di Milano (3-3, 15 gennaio) e contro la Cecoslovacchia al Velodromo Umberto I di Torino (1-1, 26 febbraio)."}
{"id": "2220084", "revid": "1305772", "url": "https://it.wikipedia.org/wiki?curid=2220084", "title": "No Place to Hide", "text": "No Place to Hide (\"nessun posto per nascondersi\" in lingua inglese) pu\u00f2 riferirsi a:"}
{"id": "2220091", "revid": "119487700", "url": "https://it.wikipedia.org/wiki?curid=2220091", "title": "Jean Zay", "text": "\u00c8 stato il ministro della Pubblica istruzione e belle arti dal 1936 fino al 1939.\nBiografia.\nJean Zay \u00e8 nato nel 1904. Suo padre era un ebreo alsaziano, direttore del quotidiano radical-socialista \"Le Progr\u00e8s du Loiret\", i cui genitori avevano scelto di emigrare in Francia nel 1871. Sua madre era un'insegnante protestante originaria di Beauce. Ha studiato al liceo Pothier dove ha conosciuto Ren\u00e9 Berthelot, futuro direttore del \"Conservatoire National de musique d'Orl\u00e9ans\" (Conservatorio Nazionale di musica d'Orleans, diventato in seguito il suo migliore amico. Ha fondato un giornale studentesco, ed ha vinto un premio per la composizione in letteratura francese al \"Concours g\u00e9n\u00e9ral\" nel 1922.\nNel 1926 \u00e8 iniziato in Massoneria nella Loggia \"\u00c9tienne Dolet\" del Grande Oriente di Francia e nel 1934 sar\u00e0 affiliato alla loggia di Parigi \"L'\u00e9ducation civique\", della Grande Loggia di Francia. \nNel 1928 completa gli studi legali e diviene avvocato.\nGiovanissimo ha intrapreso la carriera politica aderendo al movimento dei giovani laici ed \u00e8 diventato \"leader\" dei \"Giovani Turchi\". Successivamente si \u00e8 iscritto al Partito Repubblicano, Radicale e Radical-Socialista di cui \u00e8 divenuto deputato nel 1937, all'et\u00e0 di 27 anni. All'elezione ha battuto Maurice Berger del \"Parti d\u00e9mocrate populaire\" (Partito democratico popolare) ed \u00e8 diventato il pi\u00f9 giovane parlamentare di Francia.\nNel 1936, il Presidente del Consiglio Albert Sarraut lo ha nominato Sottosegretario di Stato per la Presidenza del Consiglio. Pochi mesi pi\u00f9 tardi viene rieletto e diviene, il 4 giugno 1936, membro del Fronte popolare di governo come Ministro della pubblica istruzione e delle belle arti. Il 23 luglio 1936, autorizza l'apertura della scuola Pioulier a Vence, una scuola privata gestita in maniera cooperativa di C\u00e9lestin Freinet.\nAlla fine degli anni trenta del XX secolo, indignato per le ingerenze del governo fascista italiano e di quello nazista tedesco nella selezione dei film per la Mostra Internazionale d'Arte Cinematografica di Venezia, quale ministro francese della pubblica istruzione e delle belle arti, propose la creazione, a Cannes, di un festival cinematografico di livello internazionale. Nel giugno del 1939, Louis Lumi\u00e8re accett\u00f2 di presiedere la prima edizione del festival che avrebbe dovuto svolgersi dal primo al 30 settembre. Tuttavia la dichiarazione di guerra della Francia e del Regno Unito alla Germania il 3 settembre mise fine prematuramente a questa prima edizione che ebbe inizio nel 1946.\nDopo le elezioni politiche della XVI Legislatura, il 4 giugno 1936 viene nominato ministro dell'Educazione nazionale nel I Governo Blum. Terr\u00e0 l'incarico per i tre anni successivi nel III Governo Chautemps, nel II Governo Blum, nel III Governo Daladier, fino alle sue dimissioni dettate il 2 settembre 1939 per aderire alla lotta armata. Venne assassinato da militanti di estrema destra. \nIl 27 maggio 2015, per decisione del presidente della repubblica Fran\u00e7ois Hollande, le sue ceneri sono trasferite al Panth\u00e9on di Parigi."}
{"id": "2220105", "revid": "228587", "url": "https://it.wikipedia.org/wiki?curid=2220105", "title": "Politics (disambigua)", "text": "Politics \u00e8 un termine della lingua inglese che indica la \"politica\" nel senso di meri rapporti di forza, di partiti e politici.\nIl termine pu\u00f2 inoltre riferirsi a:"}
{"id": "2220107", "revid": "767487", "url": "https://it.wikipedia.org/wiki?curid=2220107", "title": "Talamasca", "text": "Talamasca \u00e8 un progetto del DJ parigino C\u00e9dric Dassule, conosciuto come DJ Lestat.\nStoria.\nLestat ha suonato il pianoforte per pi\u00f9 di 13 anni, prima di iniziare la carriera da DJ nel 1992.\n\u00c8 stato DJ nel 1995 e 1996 per il prestigioso \"Rex Club\" a Parigi. Influenzato in quel periodo dalla musica trance inizia a pensare di produrla lui stesso, finch\u00e9 incontra nel 1996 i produttori House Steve Eli e Xavier de Galloy con cui fonda il progetto Talamasca. Questo nome, che significa in latino \"maschera animale\", riprende il nome di una societ\u00e0 segreta descritta nell'omonimo libro di Anne Rice, l'Ordine del Talamasca.\nLestat ha collaborato con molti altri artisti come Nomad, Oforia, Space Cat e Xerox. \u00c8 anche cofondatore della \"Psychedelic Trance Label 3D Vision\" insieme con Christof Drouillet, DJ Mael e Javier Galloy.\nNel 2004 ha creato a Parigi la Mind Control Records."}
{"id": "2220108", "revid": "547034", "url": "https://it.wikipedia.org/wiki?curid=2220108", "title": "Record neozelandesi del nuoto", "text": "I record neozelandesi del nuoto sono i tempi pi\u00f9 veloci mai nuotati in una competizione, da un nuotatore rappresentante la Nuova Zelanda.\nVasca lunga (50\u00a0m).\nUomini.\nLegenda: \nDonne.\nLegenda: \nMista.\nLegenda: \nVasca corta (25\u00a0m).\nUomini.\nLegenda: \nDonne.\nLegenda: "}
{"id": "2220117", "revid": "61051", "url": "https://it.wikipedia.org/wiki?curid=2220117", "title": "Aereo acrobatico", "text": ""}
{"id": "2220119", "revid": "1748167", "url": "https://it.wikipedia.org/wiki?curid=2220119", "title": "Gran Premio di Pescara 1957", "text": "Il XXV Circuito di Pescara, anche detto Gran Premio di Pescara 1957, fu la settima gara della stagione 1957 del Campionato mondiale di Formula 1, disputata il 18 agosto sul Circuito di Pescara.\nLa manifestazione vide la vittoria di Stirling Moss su Vanwall, seguito dalle Maserati di Juan Manuel Fangio ed Harry Schell.\nL'evento si svolse eccezionalmente a causa della improvvisa cancellazione dei Gran premi di Belgio e dei Paesi Bassi. Il tracciato di Pescara era rinomato al tempo come uno dei percorsi per gare automobilistiche pi\u00f9 ostici e pericolosi, ma era famoso perch\u00e9 dal 1924 vi si svolgeva la Coppa Acerbo: pertanto gli organizzatori del campionato poterono confidare sulla scelta di un circuito ampiamente gi\u00e0 collaudato e prestigioso.\nTuttavia, gli organizzatori dovettero superare varie difficolt\u00e0 e la gara risult\u00f2 mutilata di alcune partecipazioni importanti. L'ANAS, infatti, fu piuttosto restia a concedere il proprio nulla osta circa l'idoneit\u00e0 del circuito stradale, per il pericolo che gli spettatori avrebbero corso, anche tenuto conto della tragedia di Guidizzolo, avvenuta solo 3 mesi prima. Inoltre, Enzo Ferrari aveva deciso di disertare le gare in Italia, in aperta polemica con la magistratura che aveva aperto un'inchiesta sulle responsabilit\u00e0 della Ferrari, proprio nell'incidente occorso a De Portago.\nScongiurato di desistere dalla decisione e anche subendo vari e pesanti attacchi di parte giornalistica e politica, il \"Drake\" rimase a lungo irremovibile: sportivamente concesse ai suoi piloti di partecipare con vetture di altre Case, ma le monoposto della Scuderia Ferrari non si sarebbero dovute muovere da Maranello.. Solo in extremis concesse una vettura a Luigi Musso a condizione che venisse iscritta \"privatamente\" dal pilota.\nIl circuito cittadino di Pescara, che misurava oltre 25\u00a0km (25,579\u00a0km), \u00e8 ancor oggi il tracciato pi\u00f9 lungo dove si sia mai disputata una gara di Formula 1."}
{"id": "2220122", "revid": "1442080", "url": "https://it.wikipedia.org/wiki?curid=2220122", "title": "Pallavolo femminile ai Giochi della XVIII Olimpiade", "text": "Il I campionato di pallavolo femminile ai Giochi olimpici si \u00e8 svolto dall'11 al 20 ottobre 1964 a Tokyo, in Giappone, durante i Giochi della XVIII Olimpiade. Al torneo hanno partecipato 6 squadre nazionali e la vittoria finale \u00e8 andata per la prima volta al Giappone.\nPodio.\nCampione.\nGiappone(Primo titolo)\nSecondo posto.\nURSS\nTerzo posto.\nPolonia"}
{"id": "2220124", "revid": "1543377", "url": "https://it.wikipedia.org/wiki?curid=2220124", "title": "Atmosfera di Ganimede", "text": "L'atmosfera di Ganimede \u00e8 composta in massima parte da ossigeno, seguono ozono, sodio e idrogeno atomico. L'atmosfera \u00e8 piuttosto sottile ed \u00e8 probabilmente originata dalla scissione del ghiaccio d'acqua presente sulla superficie del satellite per effetto della radiazione solare incidente. \u00c8 stata rilevata per la prima volta durante un'occultazione stellare nel 1972 e osservata sempre con difficolt\u00e0 da allora. I fenomeni pi\u00f9 evidenti, rilevati con il Telescopio spaziale Hubble, sono state intense emissioni luminose, localizzate a \u00b1\u00a050\u00b0 di latitudine N/S e collegate all'interazione tra l'atmosfera e le particelle cariche della magnetosfera ganimediana.\nCaratteristiche.\nNel 1972, un team di astronomi indiani, britannici e statunitensi che lavoravano presso l'Osservatorio Bosscha sull'isola di Giava, in Indonesia, annunciarono la scoperta di una sottile atmosfera attorno al satellite durante l'occultazione di una stella da parte di Giove e dello stesso Ganimede. Essi ipotizzarono una pressione superficiale di 1\u00a0\u03bcBar circa (0,1\u00a0Pa).\nTuttavia nel 1979, la sonda \"Voyager 1\" osserv\u00f2 l'occultazione della stella durante il suo sorvolo del pianeta, compiendo analisi che portarono a risultati differenti da quelli trovati nel 1972. Le misurazioni furono condotte nell'ultravioletto lontano, ad una lunghezza d'onda inferiore ai 200 nanometri, e, sebbene molto pi\u00f9 sensibili alla presenza dei gas rispetto alle osservazioni nel visibile fatte nel 1972, la sonda non rilev\u00f2 alcuna atmosfera. Il limite superiore della densit\u00e0 numerica fu stimato essere di , corrispondente ad una pressione superficiale di circa , cio\u00e8 un valore di cinque ordini di grandezza inferiore a quanto troppo ottimisticamente era stato indicato nel 1972.\nAl contrario dei dati della \"Voyager\", una tenue atmosfera di ossigeno, similmente a quanto trovato anche per Europa, venne rilevata su Ganimede dal Telescopio spaziale Hubble nel 1995. Il telescopio spaziale rilev\u00f2 la presenza di ossigeno atomico da osservazioni nel lontano ultravioletto, alle lunghezze d'onda di 130,4\u00a0nm e 135,6\u00a0nm, che individuarono il manifestarsi di airglow. Questo tipo di emissioni si verificano quando l'ossigeno molecolare viene dissociato in atomi dall'impatto con elettroni, rivelando cos\u00ec la presenza di un'atmosfera sostanzialmente neutra composta principalmente di molecole di O2. Il valore della densit\u00e0 numerica alla superficie \u00e8 probabilmente compreso tra , corrispondente alla pressione superficiale di . Questi valori sono in accordo con il limite superiore ricavato dai dati raccolti dalla \"Voyager\" e calcolato nel 1981.\nL'ossigeno non \u00e8 per\u00f2 una prova dell'esistenza di vita su Ganimede; si pensa infatti che esso sia prodotto per effetto delle radiazioni incidenti sulla superficie, che determinano la scissione in idrogeno e ossigeno di molecole di ghiaccio d'acqua presenti sulla superficie di Ganimede. Mentre l'idrogeno viene rapidamente disperso a causa del suo basso peso atomico, l'ossigeno cos\u00ec liberato va a costituire l'atmosfera del satellite. Le emissioni luminose (\"airglow\") osservate su Ganimede non sono spazialmente omogenee come lo sono quelle su Europa. Il Telescopio spaziale Hubble ha osservato due chiazze luminose localizzate nell'emisfero sud e nell'emisfero nord, vicino ai \u00b1\u00a050\u00b0 di latitudine, corrispondenti al confine tra le linee di campo aperte e chiuse del campo magnetico di Ganimede. Le emissioni luminose potrebbero essere aurore polari, causate dalla precipitazione del plasma lungo le linee di campo aperte.\nL'esistenza di un'atmosfera neutra implica quella di una ionosfera, poich\u00e9 le molecole di ossigeno vengono ionizzate dall'impatto con gli elettroni altamente energetici provenienti dalla magnetosfera e dalle radiazioni solari nell'estremo ultravioletto. Tuttavia, la natura della ionosfera di Ganimede \u00e8 ancora controversa, come lo \u00e8 del resto la natura dell'atmosfera. Alcune misurazioni della sonda \"Galileo\" accertarono un valore elevato della densit\u00e0 di elettroni vicino al satellite, suggerendo cos\u00ec la presenza di una ionosfera, mentre altre misurazioni non riuscirono a rilevare niente. La densit\u00e0 di elettroni vicino alla superficie potrebbe essere dell'ordine di circa 400\u20132500\u00a0cm\u22123. Al 2008, non sono stati ancora trovati limiti precisi dei parametri che caratterizzano la ionosfera ganimediana.\nUlteriori evidenze di una atmosfera di ossigeno derivano dal rilevamento spettroscopico di gas intrappolato tra i ghiacci d'acqua di Ganimede. La scoperta di ozono (O3) nell'atmosfera venne annunciata nel 1996. Nel 1997 venne rivelata, tramite l'analisi delle righe di assorbimento spettroscopico, la presenza di una fase densa di ossigeno molecolare, compatibile con del gas intrappolato nel ghiaccio d'acqua. L'intensit\u00e0 delle righe di assorbimento rilevate dipende pi\u00f9 dalla latitudine e dalla longitudine che dall'albedo della superficie; le righe tendono a diminuire all'aumentare della latitudine, mentre l'ozono mostra un comportamento opposto. Esperimenti di laboratorio hanno trovato che, alla temperatura relativamente calda di 100 K della superficie di Ganimede, l'ossigeno molecolare tende a dissolversi nel ghiaccio invece di raggrupparsi in bolle.\nLa ricerca del sodio nell'atmosfera, subito dopo il ritrovamento dello stesso su Europa, non port\u00f2 ad alcun risultato nel 1997; pertanto il sodio \u00e8 almeno 13 volte meno abbondante su Ganimede che su Europa. La causa \u00e8 legata o alla relativa scarsezza sulla superficie o al fatto che la magnetosfera scherma le particelle pi\u00f9 energetiche. Un altro costituente minore dell'atmosfera di Ganimede \u00e8 l'idrogeno atomico. Gli atomi di idrogeno vennero scoperti a 3000\u00a0km dalla superficie. La loro densit\u00e0 sulla superficie \u00e8 di circa ."}
{"id": "2220127", "revid": "1442080", "url": "https://it.wikipedia.org/wiki?curid=2220127", "title": "Pallavolo femminile ai Giochi della XIX Olimpiade", "text": "Il II campionato di pallavolo femminile ai Giochi olimpici si \u00e8 svolto dal 13 al 26 ottobre 1968 a Citt\u00e0 del Messico, in Messico, durante i Giochi della XIX Olimpiade. Al torneo hanno partecipato 8 squadre nazionali e la vittoria finale \u00e8 andata per la prima volta all'URSS.\nPodio.\nCampione.\nURSS(Primo titolo)\nSecondo posto.\nGiappone\nTerzo posto.\nPolonia"}
{"id": "2220128", "revid": "54253", "url": "https://it.wikipedia.org/wiki?curid=2220128", "title": "Libreria Bourlot", "text": ""}
{"id": "2220130", "revid": "810736", "url": "https://it.wikipedia.org/wiki?curid=2220130", "title": "Capitano Charles Johnson", "text": "Il Capitano Charles Johnson \u00e8 l'autore del libro \"Storia generale dei pirati\", apparso per la prima volta nel 1724 in una libreria di Charles Rivington, a Londra.\nL'identit\u00e0 di Johnson \u00e8 avvolta nel mistero: sono state fatte differenti ipotesi, considerando soprattutto che egli aveva una conoscenza approfondita di molti fatti reali che narra, del linguaggio marinaresco, delle imbarcazioni e degli strumenti del mestiere, per cui si suppone fosse un pirata a tutti gli effetti o perlomeno un cacciatore di taglie.\nSecondo alcune fonti Johnson sarebbe nato nel 1680 e che nel 1724, visto che ormai era \"vecchio\" per fare il pirata, decise di scrivere un libro che parlava della vita di quest'ultimi. Il libro fu un successo, tanto che Johnson da uomo normale divenne benestante e pot\u00e9 godersi i suoi ultimi anni di vita lasciandosi la pirateria alle spalle. \nSecondo le fonti, Johnson mor\u00ec nel maggio del 1748, dopo essersi ammalato di polmonite.\nIntorno agli anni Trenta si fece largo l'ipotesi che Johnson fosse in realt\u00e0 lo pseudonimo dello scrittore Daniel Defoe, esperto di falsi documenti storici e appassionato della vita piratesca. Robert Moore, nel libro \"Defoe in the Pillory and Other Studies\" (1934), compara gli stili dei due autori, confutando l'ipotesi. Gli studi di Furbank e Owen, pubblicati in \"The Canonisation of Daniel Defoe\" (1988), attaccano questa teoria sottolineando discrepanze e l'assenza di legami tra i due autori.\n\"A General History of the Robberies and Murders of the most notorious Pyrates\" continua ad essere stampato in differenti edizioni, sia col nome del Capitano Johnson, sia con quello di Defoe."}
{"id": "2220131", "revid": "1442080", "url": "https://it.wikipedia.org/wiki?curid=2220131", "title": "Pallavolo femminile ai Giochi della XX Olimpiade", "text": "Il III campionato di pallavolo femminile ai Giochi olimpici si \u00e8 svolto dal 27 agosto al 7 settembre 1972 a Monaco di Baviera, in Germania, durante i Giochi della XX Olimpiade. Al torneo hanno partecipato 8 squadre nazionale e la vittoria finale \u00e8 andata per la seconda volta consecutiva all'URSS.\nPodio.\nCampione.\nURSS(Secondo titolo)\nSecondo posto.\nGiappone\nTerzo posto.\nCorea del Nord"}
{"id": "2220132", "revid": "72811", "url": "https://it.wikipedia.org/wiki?curid=2220132", "title": "Istituto d'arte", "text": ""}
{"id": "2220133", "revid": "22416", "url": "https://it.wikipedia.org/wiki?curid=2220133", "title": "Tratalias", "text": "Tratalias (\"Tratalias\" in sardo) \u00e8 un comune italiano di abitanti della provincia del Sud Sardegna.\nGeografia fisica.\nTerritorio.\nTratalias \u00e8 un piccolo paese situato nella zona sud-occidentale della Sardegna, nella regione del Sulcis, in una piana antistante il golfo di Palmas.\nStoria.\nIl territorio di Tratalias \u00e8 abitato dall'uomo sin dal periodo prenuragico; nel neolitico recente sorgeva in localit\u00e0 \"Tracasi\" un villaggio di pastori e agricoltori di cultura di Ozieri. Della successiva epoca nuragica rimangono ancora oggi importanti tracce (nuraghi, tombe dei giganti). Frequentata dai fenici, la zona pass\u00f2 poi sotto il dominio punico e romano.\nCon la fine dell'impero romano d'Occidente la Sardegna fu conquistata dai Vandali e in seguito dai Bizantini. In questo periodo, a causa delle frequenti incursioni dei pirati saraceni, le popolazioni costiere cercarono rifugio nell'entroterra tra cui l'attuale territorio di Tratalias. La sede della diocesi di Sulci fu trasferita dall'isola di Sant'Antioco, ormai deserta, nel borgo di Tratalias, facente parte del giudicato di Cagliari, nella curatoria del Sulcis; il trasferimento venne ufficializzato nel 1218 con una bolla di papa Onorio III. Nel 1213 iniziarono i lavori per la costruzione della nuova cattedrale di Santa Maria di Monserrato.\nIn epoca medievale era un centro ragguardevole, protetto dal castello di Tului costruito dai giudici di Cagliari e nel XII secolo dimora dei vescovi sulcitani. All'epoca Tratalias contava anche una frazione, \"Arenis\". And\u00f2 poi pian piano decadendo perdendo la sua importanza.\nDopo la fine manu militari del giudicato cagliaritano, nel 1258 Tratalias pass\u00f2 sotto il controllo della famiglia pisana dei Della Gherardesca che ne manterr\u00e0 la signoria fino al 1355, anche dopo l'invasione aragonese della Sardegna del 1324. Nel XV secolo la villa di Tratalias, come del resto gran parte del Sulcis, appare spopolata e la sede della diocesi di Sulci venne spostata ad Iglesias (XIV secolo, ufficialmente nel 1503).\nIn epoca aragonese il paese form\u00f2 una baronia insieme a Santadi, che fu data in feudo al Vescovo di Sulci e successivamente a quello di Iglesias, al quale fu riscattato nel 1839 con la soppressione del sistema feudale.\nLa zona cominci\u00f2 ad essere ripopolata a partire dal XVIII secolo e nel 1853 Tratalias divenne comune della provincia di Iglesias. Nel 1954, a seguito della realizzazione di uno sbarramento sul rio Palmas, fu generato il lago artificiale di monte Pranu con lo scopo di valorizzare le terre del Basso Sulcis e dare un nuovo impulso all'economia agro-pastorale. Tuttavia, a causa delle infiltrazioni d'acqua, si verificarono numerose lesioni negli edifici circostanti nonch\u00e9 problemi di tipo igienico-sanitario. Per risolvere questa situazione precaria negli anni settanta si decise di costruire un nuovo villaggio a poche centinaia di metri di distanza dove l'intera popolazione del vecchio borgo si pot\u00e9 trasferire.\nMonumenti e luoghi d'interesse.\nArchitetture religiose.\nDi particolare interesse \u00e8 la chiesa di Santa Maria di Monserrato edificata durante il XIII secolo (1213-1282).\nSiti archeologici.\nIl paese \u00e8 situato in un punto geografico particolarmente importante nell'antichit\u00e0, infatti sul territorio si possono trovare numerosi siti nuragici:\nSono inoltre presenti siti punici e romani e i resti di alcune installazioni militari della seconda guerra mondiale\nSociet\u00e0.\nLingue e dialetti.\nLa variante del sardo parlata a Tratalias \u00e8 il campidanese sulcitano.\nEconomia.\nL'economia \u00e8 basata principalmente sull'agricoltura.\nGeografia antropica.\nFrazioni.\nIl comune di Tratalias comprende anche le frazioni di Corem\u00f2, Medau Is Lais e Medau Tracasi.\nSport.\nCalcio a 5.\nPresente l'Asd Tratalias calcio a 5, che nella stagione 2012/2013 ha conquistato la promozione nella serie A di calcio a 5 femminile. Inoltre nel comune ha sede dal 2004 la Polisportiva Kimbeh, militante nei campionati UISP.\nAltri sport.\nLa Polisportiva Kimbeh oltre al calcio a 5 \u00e8 attiva nel tennis (campionati FIT) e nelle bocce"}
{"id": "2220136", "revid": "124554730", "url": "https://it.wikipedia.org/wiki?curid=2220136", "title": "Pensiero ed azione", "text": "Pensiero ed azione \u00e8 stata una rivista edita tra il 1858 e il 1860, diretto da Giuseppe Mazzini e altre personalit\u00e0 repubblicane, come Alberto Mario.\nIl periodico inizialmente fu quindicinale, poi col tempo pass\u00f2 a tre pubblicazioni al mese e, infine, divenne settimanale. Inizialmente stampata a Londra, a partire dal numero 37 fu edita a Genova.\nIl nome della rivista prendeva spunto dalla formula che riassumeva il pensiero politico di Mazzini, appunto \"Pensiero e Azione\", che divenne un elemento di identificazione degli ideali repubblicani, cosicch\u00e9 molte altre riviste, cooperative, sezioni di partito e iniziative di ispirazione repubblicana e/o radicale assunsero in seguito questo nome.\nIn un periodo che va pressappoco dagli ultimi del 1859 ai primi mesi del 1860 la Rivista fu diretta da Alberto Mario, il principale patriota polesano, marito di Jessie White, tra le pi\u00f9 fedeli collaboratrici di Mazzini. Il periodo fu quantomeno burrascoso: il 27 gennaio 1860 l'articolo di Mario intitolato \"Micromega\", nel quale egli criticava aspramente la politica di Cavour, provoc\u00f2 la fulminea reazione del Conte, che ordin\u00f2 l'espulsione del direttore dal Canton Ticino (ove veniva stampato il giornale). Peraltro, in seguito a uno scandalo nel quale Mario incorse causato da alcune notizie false messe in giro da Cavour circa due mesi dopo, quest'ultimo venne a sapere che gravava su di lui e sulla moglie un ordine di sfratto, e che una spia italica aveva trafugato un manoscritto di un articolo di Maurizio Quadrio, per cui si dovette stampare clandestinamente in una casa disabitata fuori Lugano. E si seguit\u00f2 per questa via fino ai primi di giugno, quando i coniugi Mario scesero a Genova per imbarcarsi al seguito della spedizione Medici alla volta di Alcamo con lo scopo di raggiungere Garibaldi."}
{"id": "2220141", "revid": "1442080", "url": "https://it.wikipedia.org/wiki?curid=2220141", "title": "Pallavolo femminile ai Giochi della XXI Olimpiade", "text": "Il IV campionato di pallavolo femminile ai Giochi olimpici si \u00e8 svolto dal 19 al 30 luglio 1976 a Montr\u00e9al, in Canada, durante i Giochi della XXI Olimpiade. Al torneo hanno partecipato 8 squadre nazionali e la vittoria finale \u00e8 andata per la seconda volta al Giappone.\nPodio.\nCampione.\nGiappone(Secondo titolo)\nSecondo posto.\nURSS\nTerzo posto.\nCorea del Sud"}
{"id": "2220144", "revid": "1442080", "url": "https://it.wikipedia.org/wiki?curid=2220144", "title": "Pallavolo femminile ai Giochi della XXII Olimpiade", "text": "Il V campionato di pallavolo femminile ai Giochi olimpici si \u00e8 svolto dal 21 al 29 luglio 1980 a Mosca, nell'Unione Sovietica, durante i Giochi della XXII Olimpiade. Al torneo hanno partecipato 8 squadre nazionali e la vittoria finale \u00e8 andata per la terza volta all'URSS.\nPodio.\nCampione.\nURSS(Terzo titolo)\nSecondo posto.\nGermania Est\nTerzo posto.\nBulgaria"}
{"id": "2220150", "revid": "1442080", "url": "https://it.wikipedia.org/wiki?curid=2220150", "title": "Pallavolo femminile ai Giochi della XXIII Olimpiade", "text": "Il VI campionato di pallavolo femminile ai Giochi olimpici si \u00e8 svolto dal 30 luglio al 7 agosto 1984 a Los Angeles, negli Stati Uniti, durante i Giochi della XXIII Olimpiade. Al torneo hanno partecipato 8 squadre e la vittoria finale \u00e8 andata per la prima volta alla Cina.\nPodio.\nCampione.\nCina(Primo titolo)\nSecondo posto.\nStati Uniti\nTerzo posto.\nGiappone"}
{"id": "2220151", "revid": "729019", "url": "https://it.wikipedia.org/wiki?curid=2220151", "title": "Olivone di Fibbianello", "text": "L'Olivone di Fibbianello \u00e8 un albero di ulivo plurimillenario, ubicato nei pressi del podere Fibbianello, nel territorio del comune di Semproniano (GR), noto in passato per la sua eccezionale altezza e purtroppo, dal 1998, per il grave incendio doloso che lo ha colpito.\nNotizie storiche e caratteristiche della pianta.\nL'albero si trova in una zona particolarmente vocata all'olivicoltura, dove sono presenti altre piante di notevoli dimensioni (anche se nessuna raggiungeva la sua altezza).\nStudi per stabilirne l'et\u00e0, tramite la tecnica del Carbonio-14, sono stati effettuati da parte dell'Universit\u00e0 di Perugia, mentre studi del CNR hanno esaminato il genoma della pianta e di altre simili presenti nella zona, per determinarne con precisione la variet\u00e0.\nLa tradizione ancora viva a Semproniano ricorda che, per raccogliere le olive dell'Olivone, occorrevano tre piani di scale, che chi raccoglieva le olive non scendeva a terra nemmeno per il pranzo, rimanendo a mangiare sui rami della pianta, e che, nelle annate pi\u00f9 favorevoli, l'Olivone arrivava a produrre anche 8 quintali di olive.\nAnche in seguito ai danni subiti da un fulmine, che ne aveva ridotto le dimensioni di circa 3 metri, prima del grave incendio subito nel 1998, l'albero raggiungeva, con uno dei tre rami principali, l'altezza di 21 metri.\nL'incendio doloso del 1998.\nNella notte tra domenica 10 e luned\u00ec 11 maggio 1998, una o pi\u00f9 persone hanno provocato l'incendio della pianta monumentale, versando benzina o cherosene nella parte interna del tronco ed incendiando la pianta alle radici, in modo che si producesse un \"effetto camino\", con il completo danneggiamento delle tre ramificazioni che costituivano la chioma dell'Olivone.\nPer l'atto vandalico \u00e8 stata immediatamente presentata denuncia contro ignoti da parte dell'\"Associazione Ippogrifo di Semproniano\" e esponenti politici hanno presentato interrogazioni parlamentari in proposito sia al Governo italiano che al Parlamento europeo.\nNonostante tali iniziative e nonostante le indagini portate avanti dai Carabinieri e dal Corpo Forestale dello Stato, coordinate dalla Procura della Repubblica di Grosseto, non \u00e8 stato possibile individuare n\u00e9 gli esecutori, n\u00e9 gli eventuali mandanti dell'atto, anche a causa del fatto che la specifica normativa contro gli incendi boschivi (Legge 253/2000) non era ancora vigente quando il reato \u00e8 stato compiuto.\nI \"figli\" dell'Olivone.\nFortunatamente, l'incendio non ha causato la morte della pianta che, anche se notevolmente ridotta in altezza, ha prodotto nuovi polloni dalle radici.\nGrazie a tale vitalit\u00e0, l'Assessorato alla Conservazione della Natura della Provincia di Grosseto e l'ISITP \"Leopoldo II di Lorena\" (istituto scolastico che si occupa di agricoltura), con l'accordo del Comune di Semproniano e del proprietario della pianta dott. Mariotti, hanno messo in campo un progetto che ha portato alla nascita di numerosi \"figli dell'Olivone\".\nTramite riproduzione per talea o micropropagazione, sono state prodotte numerose piantine, geneticamente identiche all'Olivone, che sono state poi fatte crescere nelle serre dell'Istituto agrario.\nGiunte al momento adatto per il trapianto, dopo che le prime erano state donate alle scuole della Provincia di Grosseto ed alla Fondazione il Fiore (www.fondazioneilfiore.it) di Firenze (alla quale sono state consegnate alla presenza del poeta Mario Luzi), \u00e8 iniziata la consegna anche agli olivicoltori del Comune di Semproniano.\nContemporaneamente \u00e8 stata costituita l'Associazione \"Olivone di Fibbianello\", avente per fine la tutela della pianta e la promozione dal punto di vista culturale, ambientale ed anche economico del territorio, anche tramite la diffusione delle piantine \"figlie\" dell'Olivone."}
{"id": "2220157", "revid": "1345938", "url": "https://it.wikipedia.org/wiki?curid=2220157", "title": "Pallavolo femminile ai Giochi della XXIV Olimpiade", "text": "Il VII campionato di pallavolo femminile ai Giochi olimpici si \u00e8 svolto dal 20 al 29 settembre 1988 a Seul, nella Corea del Sud, durante i Giochi della XXIV Olimpiade. Al torneo hanno partecipato 8 squadre nazionali e la vittoria finale \u00e8 andata per la quarta volta all'URSS.\nPodio.\nCampione.\nURSS(Quarto titolo)\nSecondo posto.\nPer\u00f9\nTerzo posto.\nCina"}
{"id": "2220160", "revid": "1305772", "url": "https://it.wikipedia.org/wiki?curid=2220160", "title": "Tua Forsstr\u00f6m", "text": "Nel 2019 \u00e8 stata eletta all'Accademia svedese. \u00c8 subentrata alla dimissionaria Katarina Frostenson nel seggio numero 18."}
{"id": "2220161", "revid": "767487", "url": "https://it.wikipedia.org/wiki?curid=2220161", "title": "Octave Hamelin", "text": "Biografia.\nDiscepolo di Charles Renouvier, fu professore alla Sorbona. Muovendo dalla gnoseologia kantiana, ne diede un'interpretazione vicina a quella degli idealisti: egli identifica la rappresentazione con la realt\u00e0 e accetta il metodo dialettico, fondato per\u00f2 non sulla contraddizione ma sulla correlazione. La categoria pi\u00f9 concreta cui perviene questo processo di pensiero \u00e8 quello di personalit\u00e0, che Hamelin concepisce come un'unit\u00e0 sistematica avente in s\u00e9 tutte le condizioni della propria attivit\u00e0 e indipendenza. Sulla base di queste conclusioni personalistiche, egli afferma come \"ipotesi ragionevole\" il teismo, cio\u00e8 la concezione di una personalit\u00e0 infinita come centro di unione delle persone finite. Hamelin \u00e8 autore di studi storici, pubblicati postumi, su Cartesio, Aristotele, Renouvier, e di un'opera sistematica, il \"Saggio sugli elementi principali della rappresentazione\" (1907)."}
{"id": "2220164", "revid": "287204", "url": "https://it.wikipedia.org/wiki?curid=2220164", "title": "Soldier of Fortune (album)", "text": ""}
{"id": "2220166", "revid": "1442080", "url": "https://it.wikipedia.org/wiki?curid=2220166", "title": "Pallavolo femminile ai Giochi della XXV Olimpiade", "text": "Il VIII campionato di pallavolo femminile ai Giochi olimpici si \u00e8 svolto dal 29 luglio al 7 agosto 1992 a Barcellona, in Spagna, durante i Giochi della XXV Olimpiade. Al torneo hanno partecipato 8 squadre nazionali e la vittoria finale \u00e8 andata per la prima volta a Cuba.\nPodio.\nCampione.\nCuba(Primo titolo)\nSecondo posto.\nSquadra Unificata\nTerzo posto.\nStati Uniti"}
{"id": "2220171", "revid": "38120", "url": "https://it.wikipedia.org/wiki?curid=2220171", "title": "Soldier of Fortune", "text": "Soldier of Fortune (\"soldato di ventura\" in lingua inglese) pu\u00f2 riferirsi a:"}
{"id": "2220172", "revid": "1442080", "url": "https://it.wikipedia.org/wiki?curid=2220172", "title": "Pallavolo femminile ai Giochi della XXVI Olimpiade", "text": "Il IX campionato di pallavolo femminile ai Giochi olimpici si \u00e8 svolto dal 20 luglio al 3 agosto 1996 ad Atlanta, negli Stati Uniti, durante i Giochi della XXVI Olimpiade. Al torneo hanno partecipato 12 squadre nazionali e la vittoria finale \u00e8 andata per la seconda volta consecutiva a Cuba.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 1995, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nCuba(Secondo titolo)\nSecondo posto.\nCina\nTerzo posto.\nBrasile"}
{"id": "2220173", "revid": "466539", "url": "https://it.wikipedia.org/wiki?curid=2220173", "title": "Pallavolo femminile ai Giochi della XXVII Olimpiade", "text": "Il X campionato di pallavolo femminile ai Giochi olimpici si \u00e8 svolto dal 16 al 30 settembre 2000 a Sydney, in Australia, durante i Giochi della XXVII Olimpiade. Al torneo hanno partecipato 12 squadre nazionali e la vittoria finale \u00e8 andata per la terza volta consecutiva a Cuba.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 1999, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nCuba(Terzo titolo)\nSecondo posto.\nRussia\nTerzo posto.\nBrasile"}
{"id": "2220174", "revid": "110157", "url": "https://it.wikipedia.org/wiki?curid=2220174", "title": "Pallavolo femminile ai Giochi della XXVIII Olimpiade", "text": "La pallavolo femminile ai Giochi della XXVIII Olimpiade si \u00e8 svolta dal 14 al 28 agosto 2004 ad Atene, in Grecia, durante i Giochi della XXVIII Olimpiade: al torneo hanno partecipato 12 squadre nazionali e la vittoria finale \u00e8 andata per la seconda volta alla Cina.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 2003, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nCina(Secondo titolo)\nSecondo posto.\nRussia\nTerzo posto.\nCuba"}
{"id": "2220175", "revid": "671029", "url": "https://it.wikipedia.org/wiki?curid=2220175", "title": "Promozione 1967-1968", "text": "Nella stagione 1967-68 la Promozione era il 5\u00ba livello del calcio italiano. Il campionato \u00e8 strutturato su vari gironi all'italiana su base regionale.\nA seguito di varie e pressanti richieste da parte del Comitato Regionale Lombardo F.I.G.C. L.N.D. la Lega Nazionale Dilettanti accett\u00f2 nel 1967 la proposta di esperimento avanzata dalle societ\u00e0 lombarde.\nLa L.N.D., dopo un anno di prova, verific\u00f2 la \"bont\u00e0\" della scelta lombarda e solo in seguito, con modalit\u00e0 differenti da regione a regione, applic\u00f2 i cambiamenti approvati e li mand\u00f2 alla fase di attuazione su scala nazionale.\nIl campionato di Promozione 1967-68 fu giocato solo in Lombardia e in Campania. Nelle altre regioni nella stessa stagione fu giocato il campionato di Prima Categoria. Non tutte le altre regioni si adeguarono ai cambiamenti voluti dalla F.I.G.C.. Alcune (Piemonte, Liguria, Toscana, Lazio e Sardegna) passarono alla Promozione a partire dalla stagione 1968-69, altre (Friuli-Venezia Giulia e Marche) dal 1969-70, altre ancora (Veneto, Emilia-Romagna, Abruzzo, Puglia, Calabria e Sicilia) dal 1970-71, poi il Trentino-Alto Adige dal 1974-75 ed infine la Basilicata e l'Umbria dal 1976-77.\nCampionati.\nPromozione\nPrima Categoria\nLombardia.\nStagione.\nIl campionato di Promozione Lombarda 1967-68 \u00e8 stato il 12\u00ba campionato di Promozione organizzato in Italia dal Comitato Regionale Lombardo.\nPer il C.R.L. il passaggio fu abbastanza laborioso: si dovevano ridurre 5 gironi di 1.a Categoria in modo da comporre solo 2 gironi di Promozione, inserendo i normali spareggi-promozione d'accesso alla Serie D (2 posti su 5 vincenti gironi) con le retrocessioni dalla Serie D ed il necessario assestamento della nuova 1.a Categoria.\nA calcoli fatti si programmarono 2 gironi di Promozione a 16 squadre stabilendo che \nsarebbero state ammesse dalla 1.a Categoria:\nLe (33) squadre si ridussero a (32) perch\u00e9 il Vigevano (2\u00ba classificato del girone E di 1.a Categoria 1966-67) fu ammesso alla Serie D a completamento organici.\nLa Promozione stabilita in 2 gironi dava il vantaggio di non dover effettuare gli spareggi-promozione promuovendo direttamente le vincenti alla Serie D.\nLe tre ultime classificate dei due gironi retrocedono ai 4 gironi di 1.a categoria garantendo al C.R.L. 2 posti vacanti per poter gestire eventuali riammissioni sub-judice a completamento organici.\nCampania.\nStagione.\nComitato Regionale Campano, Piazza S.Maria degli Angeli 1 - Napoli, telefono 392.295.\nComitati Provinciali: \nAvellino, Benevento, Campobasso, Caserta, Napoli e Salerno.\nPer quanto attiene all'istituzione dei campionati di Promozione, risulta sia dagli archivi della Gazzetta dello Sport dell'anno 1967-68 che dall'Almanacco Illustrato del Calcio anno 1969 ( pagina 9 ) - Edizioni Carcano, che anche in Campania fu dato avvio al primo campionato di Promozione.\nNote.\nIn questa stagione a parit\u00e0 di punteggio non era prevista alcuna discriminante: le squadre a pari punti erano classificate a pari merito (la F.I.G.C. in questa stagione non teneva conto della differenza reti, la utilizzava solo per il Settore Giovanile).\nIn caso di assegnazione di un titolo sportivo (sia per la promozione che per la retrocessione) era previsto uno spareggio in campo neutro.\nBibliografia.\nLibri:\nGiornali:"}
{"id": "2220177", "revid": "237256", "url": "https://it.wikipedia.org/wiki?curid=2220177", "title": "Alexander Morozevich", "text": ""}
{"id": "2220179", "revid": "1005847", "url": "https://it.wikipedia.org/wiki?curid=2220179", "title": "Fronte per la Liberazione della Palestina", "text": "Il Fronte per la Liberazione della Palestina (FLP) \u00e8 un partito politico palestinese, attualmente guidato da Abu Nidal al-Ashqar.\nOrigini.\nIn origine il FLP fu fondato nel 1961 da Ahmed Jibril, il quale lo pose sotto l'ala protettiva della Siria. Nel 1967 il PLF si un\u00ec ad altri due gruppi affiliati al Movimento Nazionalista Arabo (MNA), gli Eroi del Ritorno ed i Giovani Vendicatori, per formare il Fronte Popolare per la Liberazione della Palestina (FPLP).\nIl FPLP fu guidato dal precedente leader del MNA, George Habash. Tuttavia nell'aprile dell'anno seguente Jibril si separ\u00f2 dal Fronte, formando il Fronte Popolare per la Liberazione della Palestina - Comando Generale (FPLP-CG), che si riposizion\u00f2 in modo deciso sulle posizioni filo-siriane dell'ex FLP.\nNel 1976, durante la Guerra civile libanese, il FPLP-CG di Jibril ingaggi\u00f2 una dura battaglia, non solo politica, contro l'Organizzazione per la Liberazione della Palestina (OLP), allineandosi cos\u00ec alle posizioni della Siria. Con il progressivo indebolimento e frazionamento dell'OLP, si arriv\u00f2 infine alla ricostituzione del FLP, formato da alcuni disertori del FPLP che, il 24 aprile 1977, affidarono la leadership del gruppo a Muhammad Zaydan (\"Ab\u016b \u02bfAbb\u0101s\") e Tal'at Ya'qub. Ne seguirono dei veri e propri combattimenti fra il FLP ed il FPLP-CG, culminati nell'agosto seguente con il bombardamento del quartier generale del FLP (circa 200 morti), e solo dopo un intenso lavoro di mediazione da parte di Yasser Arafat si pot\u00e9 arrivare ad una stabilizzazione delle relazioni fra i due fronti.\nOperazioni principali.\nIl Fronte per la Liberazione della Palestina condusse numerosi attacchi, che compresero anche l'uccisione di civili. Per questo motivo \u00e8 considerato come un'Organizzazione terroristica dal Canada, dall'Unione europea e dal Dipartimento di Stato degli Stati Uniti.\nDirottamento dell'Achille Lauro.\nUna delle operazioni pi\u00f9 famose condotte dal FLP fu il dirottamento della nave italiana da crociera Achille Lauro, avvenuto il 7 ottobre 1985. L'intenzione originaria dei dirottatori era semplicemente quella di entrare illegalmente in Israele, ma vennero sorpresi da alcuni membri dell'equipaggio durante le operazioni di pulizia delle armi. A quel punto il gruppo prese il controllo della nave, uccidendo e gettando in mare un passeggero in sedia a rotelle, l'ebreo di passaporto americano Leon Klinghoffer. Ci\u00f2 port\u00f2 all'intervento degli Stati Uniti, che tramite l'intervento di alcuni aerei da caccia costrinsero l'aereo egiziano su cui al termine del dirottamento stava fuggendo Ab\u016b \u02bfAbb\u0101s, ad atterrare nella base americana di Sigonella, in Sicilia. Al termine di una dura crisi militare e diplomatica fra Stati Uniti ed Italia, \u02bfAbb\u0101s riusc\u00ec a fuggire, venendo in contumacia condannato a cinque ergastoli dalla giustizia italiana.\nRaid di Nizanim.\nNel maggio del 1990 il FLP scaten\u00f2 un attacco sulla spiaggia israeliana di Nizanim, vicino a Tel Aviv, spinto dall'Iraq a far fallire le manovre per una soluzione negoziata fra l'OLP ed Israele. Il piano prevedeva l'uccisione dei turisti e dei civili israeliani, ma gli attaccanti furono intercettati dalle forze di sicurezza. Tuttavia l'azione ebbe un importante significato poich\u00e9, di fronte alla debole ed inefficace condanna da parte di Arafat circa l'accaduto, gli Stati Uniti rinunciarono a proseguire il dialogo con la controparte palestinese iniziato nel 1988. &lt;br&gt;\nNonostante l'ufficiale silenzio mantenuto da Arafat su tutta la vicenda, il FLP sub\u00ec pesanti critiche all'interno dell'OLP, ed Ab\u016b \u02bfAbb\u0101s fu costretto a dimettersi dall'incarico di membro del comitato esecutivo dell'Organizzazione.\nAnni recenti.\nFino a tempi recenti la dirigenza del FLP era attiva all'interno dell'Organizzazione per la Liberazione della Palestina, con Ab\u016b \u02bfAbb\u0101s che rivestiva il ruolo di rappresentante del Fronte all'interno del comitato esecutivo dell'OLP. Negli anni seguenti alla firma da parte di Arafat degli Accordi di Oslo del 1993, cui il FLP si oppose, Ab\u016b \u02bfAbb\u0101s accett\u00f2 l'abbandono del terrorismo, e riconobbe il diritto all'esistenza di Israele. Il movimento mantenne degli uffici di rappresentanza all'interno dei territori palestinesi, in Libano ed in Iraq, nonostante il livello di attivit\u00e0 stesse scemando, come anche la sua popolarit\u00e0 all'interno della Striscia di Gaza e della Cisgiordania. Diversamente, i legami principali del FLP erano nei campi profughi libanesi, dove \u00e8 stato riferito che si sia coordinato con Fatah contro numerose fazioni filo-siriane.\nNel novembre 2001, quindici membri di una cellula affiliata al FLP vennero arrestati dalle autorit\u00e0 israeliane nel quadro della repressione della seconda Intifada, portando alla luce il fatto che alcuni di essi erano stati istruiti alle tecniche del terrorismo in Iraq. La cellula di cui facevano parte aveva pianificato attacchi a Gerusalemme, Tel Aviv, ed all'aeroporto Ben Gurion, mentre ne aveva portati a termine alcuni altri.\nDurante l'invasione dell'Iraq nel 2003, Ab\u016b \u02bfAbb\u0101s venne catturato nel mese di aprile dalle forze statunitensi, morendo quasi due anni pi\u00f9 tardi (il 9 marzo 2004) per cause naturali, secondo quanto riferito, mentre era ancora sotto la custodia americana.\nNel gennaio 2006 il Fronte per la Liberazione della Palestina prese parte alle elezioni per il Consiglio legislativo palestinese, cercando di valorizzare la figura del \"martire\" Ab\u016b \u02bfAbb\u0101s, ottenendo solo lo 0,3% e non riuscendo quindi a conquistare alcun seggio."}
{"id": "2220180", "revid": "122246", "url": "https://it.wikipedia.org/wiki?curid=2220180", "title": "Pallavolo ai Giochi della XXIX Olimpiade - Torneo femminile", "text": ""}
{"id": "2220187", "revid": "339392", "url": "https://it.wikipedia.org/wiki?curid=2220187", "title": "Cabinda (regione)", "text": ""}
{"id": "2220189", "revid": "62748", "url": "https://it.wikipedia.org/wiki?curid=2220189", "title": "Stazione di Charing Cross", "text": "La stazione di Charing Cross o stazione di Londra Charing Cross (in inglese: \"Charing Cross railway station\" o \"London Charing Cross railway station\") \u00e8 una stazione ferroviaria di testa del centro di Londra. Risulta inusuale fra le stazioni di testa londinesi in quanto \u00e8 collegata ad altre due della stessa tipologia come Waterloo (via Waterloo Est) e London Bridge. Charing Cross \u00e8 una delle 17 stazioni britanniche gestita direttamente dal Network Rail ed \u00e8 la stazione pi\u00f9 movimentata dell'intera citt\u00e0 di Londra.\nTrae il suo nome dal luogo, situato nel centro di Londra, chiamato Charing Cross. Di fronte alla stazione vi \u00e8 lo Strand, mentre dall'altro lato si trova l'Hungerford Bridge, sul quale transitano i treni che entrano ed escono dalla stazione.\nStoria.\nLa stazione originaria venne costruita sul luogo in cui esisteva il \"Hungerford Market\", dalla \"South Eastern Railway\" ed aperta l'11 gennaio 1864. Fu costruita con un tetto in ferro ad una sola campata che copriva le sei piattaforme. Un anno dopo venne aperto il \"Charing Cross Hotel\", dando alla stazione un prospetto in stile rinascimento francese.\nL'elegante struttura del tetto originario croll\u00f2 il 5 dicembre 1905, causando fortunatamente soltanto sei morti rispetto alla moltitudine di viaggiatori presenti in stazione. Peraltro il crollo avvenne fuori dall'orario di punta e non fu repentino consentendo a molti passeggeri di mettersi in salvo. Sostituito il tetto con una nuova struttura, la stazione venne riaperta il 19 marzo 1906.\nA seguito dei bombardamenti della seconda guerra mondiale, l'elaborata mansarda dell'ultimo piano dell'albergo venne ricostruita con un tetto piano in tegole bianche.\nNel 1990 la maggior parte dell'area occupata dalle piattaforme venne coperta dall'\"Embankment Place\", una costruzione postmoderna sede di uffici e negozi e la stazione venne ristrutturata su progetto dell'architetto Terry Farrell.\nInterconnessioni.\nCharing Cross \u00e8 servita da due linee delle metropolitana di Londra, sistemate ai due limiti della stazione: Charing Cross, Embankment. Originariamente Embankment era chiamata Charing Cross, mentre l'attuale Charing Cross si chiamava Trafalgar Square (sulla linea Bakerloo) e Strand (sulla linea Northern). La stazione \u00e8 stata poi denominata con lo stesso nome quando \u00e8 passata a servire la linea Jubilee nel 1979. La stazione sulla Jubilee non dur\u00f2 a lungo in quanto nel 1999 venne saltata e la linea prosegu\u00ec per Westminster ed oltre a sud del Tamigi."}
{"id": "2220202", "revid": "18379", "url": "https://it.wikipedia.org/wiki?curid=2220202", "title": "Ramon Mart\u00ed", "text": ""}
{"id": "2220203", "revid": "4175", "url": "https://it.wikipedia.org/wiki?curid=2220203", "title": "Club Athl\u00e9tique Brive Corr\u00e8ze", "text": ""}
{"id": "2220204", "revid": "22475", "url": "https://it.wikipedia.org/wiki?curid=2220204", "title": "Gli specialisti", "text": ""}
{"id": "2220205", "revid": "466539", "url": "https://it.wikipedia.org/wiki?curid=2220205", "title": "Kuching", "text": "Kuching (579.900 abitanti nel 2006) \u00e8 una citt\u00e0 della Malaysia, capoluogo dello stato federale del Sarawak. \u00c8 la quarta citt\u00e0 della federazione per numero di abitanti, e la maggiore sull'isola del Borneo.\nAmministrazione.\nAmministrativamente la citt\u00e0 coincide con il \"distretto\" omonimo, ed \u00e8 suddivisa in tre municipi, ognuno con il proprio sindaco. La zona a nord del fiume \"Sarawak\", in cui si trova la parte pi\u00f9 antica e il moderno distretto finanziario, \u00e8 amministrata dal \"Dewan Bandaraya Kuching Utara\" (Municipio di Kuching Nord), mentre la zona a sud del fiume \u00e8 amministrata dal \"Majlis Bandaraya Kuching Selatan\" (Consiglio di Kuching Sud). Le due parti della citt\u00e0 sono distinte geograficamente (sono collegate solamente da tre ponti sul fiume Sarawak) ed etnicamente, dato che la maggior parte della popolazione di \"Kuching Nord\" \u00e8 di etnia malese o bumiputra, mentre \"Kuching Sud\" ha una popolazione in maggioranza di etnia cinese. La terza area amministrativa, che comprende la parte restante del distretto, \u00e8 il \"Majlis Perbandaran Padawan\", formata dalle aree rurali intorno alla citt\u00e0.\nStoria.\nFu fondata nel 1827 da Raja Pengiran Indera Mahkota, vicer\u00e9 del sultanato e governatore di Sarawak, presso Tanah Lidah, a dieci chilometri dal fiume Samarahan. L\u2019arrivo del reale (1824-30) non fu tuttavia gradito dalle popolazioni locali, residenti nelle vicinanze, che finora si erano autoamministrate grazie a dei capi nobili, i Datus. Molte miniere d\u2019oro e antimonio furono scoperte in quella zona nel XIX secolo, per gran parte di propriet\u00e0 della famiglia regnante di Sambas; le popolazioni locali erano obbligate a lavorarvi in condizioni di schiavit\u00f9, e questo origin\u00f2 una rivolta.\nL'odierno territorio del Sarawak ha fatto parte del sultanato del Brunei fino al 1838, quando l'area attorno a Kuching fu ceduta dal sultano Omar Ali Saifuddin II all'avventuriero inglese James Brooke, come ricompensa per l'aiuto nel sedare la ribellione dei popoli locali e per averlo restaurato sul trono. La citt\u00e0 ed il territorio circostante divennero un regno autonomo sotto il controllo del Rajah Bianco James.\nDa allora i suoi discendenti governarono Kuching prima autonomamente e poi (dal 1888) sotto protettorato inglese col titolo di Raja, fino all'occupazione giapponese del 1941. La citt\u00e0 fece parte dell'Impero giapponese per tre anni e otto mesi, finch\u00e9, l'11 settembre 1945 gli ufficiali giapponesi si arresero agli inglesi a bordo della dragamine \"HMAS Kapunda\", nel porto della citt\u00e0.\nDopo la fine della Seconda guerra mondiale, il terzo e ultimo Raja, \"Charles Vyner Brooke\", cedette Kuching e il Sarawak alla corona inglese. Dopo aver respinto alcuni tentativi di assorbimento da parte dell'Indonesia di Sukarno, nel 1963 il Sarawak ottenne l'indipendenza dalla Gran Bretagna e il 16 settembre 1963 entr\u00f2 a far parte della Federazione Malese. Charles Brooke, esiliato, non accett\u00f2 mai il fatto e continu\u00f2 a definirsi \"Raja in esilio\" per il resto dei suoi giorni.\nSignificato del nome.\nIl nome della citt\u00e0, nella lingua locale, significa \"gatto\", e Kuching \u00e8 pertanto conosciuta come \"La citt\u00e0 dei gatti\". Anche se non \u00e8 chiaro se l'origine del nome derivi direttamente da quello del popolare felino, gli abitanti prendono sul serio l'appellativo della citt\u00e0, tanto che per le vie e le piazze di Kuching si possono incontrare numerose statue che raffigurano gatti, e a tale animale \u00e8 dedicato un museo. Il simbolo della citt\u00e0 \u00e8 ovviamente un felino, e lo si trova riprodotto persino sui tombini. In novembre, e per un mese intero, si svolge il \"Pesta Meow\", cio\u00e8 il Festival del gatto."}
{"id": "2220206", "revid": "287204", "url": "https://it.wikipedia.org/wiki?curid=2220206", "title": "Promozione 1971-1972", "text": "Nella stagione 1971-1972, la Promozione era il quinto livello del calcio italiano (il primo livello regionale).\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata, Puglia, Trentino-Alto Adige e Umbria il primo livello regionale nella stagione 1971-1972 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1971-1972 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nBibliografia.\nGiornali:"}
{"id": "2220207", "revid": "198277", "url": "https://it.wikipedia.org/wiki?curid=2220207", "title": "Lucio Mujesan", "text": "Carriera.\nGiocatore.\nNato a Pirano, quando la zona faceva parte ancora del territorio italiano, cresce nel vivaio della , per poi militare con Messina, , , , , (in Serie A), Verona e nella Roma di nuovo nella massima serie.\n\u00c8 stato il capocannoniere della Coppa Italia 1967-1968 con 6 reti, indossando la maglia del ; nella stessa stagione vinse la classifica dei marcatori in Serie B. Ha collezionato 50 reti in Serie C, mentre in massima categoria ha realizzato pochi gol (con l'eccezione della stagione 1968-1969 nella quale realizza 11 reti con la maglia bolognese).\nIn carriera ha totalizzato complessivamente 73 presenze e 21 reti in A con le maglie di Bologna, Verona e Roma, e 141 presenze e 43 reti in B.\nAllenatore.\nCessata l'attivit\u00e0 agonistica, intraprende quella di allenatore, guidando prevalentemente squadre di Serie C del Sud Italia. "}
{"id": "2220210", "revid": "237256", "url": "https://it.wikipedia.org/wiki?curid=2220210", "title": "Aleksandr Morozevi\u010d", "text": ""}
{"id": "2220211", "revid": "125335112", "url": "https://it.wikipedia.org/wiki?curid=2220211", "title": "Chiesa dei Cappuccini (Cesena)", "text": "La chiesa e convento dei frati cappuccini sorge sul colle Garampo, detto anche Monte Oliveto per i numerosi olivi, immediatamente a ridosso della citt\u00e0 di Cesena. \u00c8 raggiungibile oltrepassando l'antica Porta Montanara (vicino ai resti della vecchia rocca) e percorrendo per qualche centinaio di metri la via Garampa costeggiata dalle stazioni della Via Crucis.\nDi costruzione relativamente pi\u00f9 recente rispetto agli altri complessi cesenati, conserva la splendida tela del Guercino raffigurante \"san Francesco che riceve le Stimmate\"."}
{"id": "2220212", "revid": "697352", "url": "https://it.wikipedia.org/wiki?curid=2220212", "title": "Terror", "text": "Terror (terrore) pu\u00f2 riferirsi a:"}
{"id": "2220214", "revid": "339392", "url": "https://it.wikipedia.org/wiki?curid=2220214", "title": "Charing Cross Station", "text": ""}
{"id": "2220217", "revid": "18379", "url": "https://it.wikipedia.org/wiki?curid=2220217", "title": "Raimondo Martini", "text": ""}
{"id": "2220220", "revid": "15756", "url": "https://it.wikipedia.org/wiki?curid=2220220", "title": "Antonello Riccio", "text": "Biografia.\nAntonello Riccio era il figlio del pittore Mariano Riccio di cui imitava lo stile.\nUn quadro attribuito ad Antonello Riccio, raffigurante la \"Madonna dell'Odigitra\" trasportata su una cassa da religiosi basiliani fra gli apostoli San Pietro e San Paolo, \u00e8 custodito a Messina nella chiesa di Santa Caterina di Valverde gi\u00e0 tempio di Venere. Il quadro \u00e8 stato donato alla chiesa nel 1981 dal rettore dell'\"Arciconfraternita della Santissima Trinit\u00e0 dei Pellegrini\". Opera proveniente dall'Oratorio della Santissima Trinit\u00e0, custodita dopo il terremoto del 1908 e fino al 1981 nel Museo regionale di Messina.\nUna \"Madonna della flotta\" \u00e8 esposta al Fine Arts Museum di La Valletta."}
{"id": "2220224", "revid": "1305772", "url": "https://it.wikipedia.org/wiki?curid=2220224", "title": "Lock Up", "text": ""}
{"id": "2220232", "revid": "1632387", "url": "https://it.wikipedia.org/wiki?curid=2220232", "title": "Those of the Unlight", "text": "Those of the Unlight \u00e8 il secondo album della band Black metal svedese dei Marduk, uscito nell'ottobre 1993 per la Osmose Productions."}
{"id": "2220235", "revid": "277947", "url": "https://it.wikipedia.org/wiki?curid=2220235", "title": "La pianta del caff\u00e8", "text": "La pianta del caff\u00e8 \u00e8 un mito dei Oromo (Etiopia) che vuole definire l'origine e il senso della morte. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nIl mito narra del periodo in cui il Dio \"Waqa\" era ancora presente sulla Terra. Il Dio convoc\u00f2 un uomo per predirgli il momento della sua morte, ma l'uomo si ribell\u00f2 a questo destino e chiese di poter restare per sempre al fianco di \"Waqa\". Ma quest'ultimo adirato assunse la decisione di far morire immediatamente l'uomo, che tent\u00f2 una fuga fino ad un luogo dove vide alcuni individui che avevano scavato una tomba, che era proprio riservata a lui. Infatti mor\u00ec subito e venne sepolto in quel luogo. Il Dio \"Waqa\" volle visitare la tomba e si commosse quando vide il corpo senza vita dell'uomo e le sue lacrime diedero vita ad una pianta di caff\u00e8. Per questa ragione il caff\u00e8 viene preparato per primo in tutti i riti e viene considerato una grande medicina."}
{"id": "2220238", "revid": "329581", "url": "https://it.wikipedia.org/wiki?curid=2220238", "title": "Episodi di Progetto Eden", "text": "&lt;onlyinclude&gt;\n&lt;/onlyinclude&gt;\nContatto avvenuto.\nTrama.\nPer dare una nuova possibilit\u00e0 al genere umano, Devon Adair decide di partire alla volta del pianeta G-889 dove si insedier\u00e0 una nuova colonia umana. Ma, dopo aver viaggiato in criostasi per 22 anni, il gruppo \u00e8 costretto ad un atterraggio di fortuna. I superstiti si ritrovano lontani mille miglia da New Pacifica e cos\u00ec viene deciso di coprire la distanza che li separa dalla loro destinazione finale a piedi. Ma G-889 non \u00e8 disabitato, come si era creduto. Uly, il figlio di Devon, viene rapito dai Terriani, una razza intelligente che vive nel sottosuolo e comunica per mezzo dei sogni. Quando fa ritorno al gruppo il piccolo sembra guarito dalla sindrome che lo aveva piagato.\nNote:\nIl naufrago.\nTrama.\nGli uomini di Adair scoprono di non essere gli unici umani sul pianeta. Viene infatti trovato un uomo di nome Gaal che dichiara di essere un esploratore spaziale. Il gruppo lo accoglie vista la sua conoscenza del pianeta e dei pericoli. Morgan viene colpito dallo stesso animale che aveva ucciso il comandante O'Neill.\nNote:\nLezione di vita.\nTrama.\nNote:\nPromesse promesse.\nTrama.\nNote:\nSabotaggio.\nTrama.\nNote:\nAcqua.\nTrama.\nNote:\nIl matrimonio di Morgan.\nTrama.\nNote:\nIl tormento di Julia.\nTrama.\nNote:\nUn'ora per morire.\nTrama.\nNote:\nIncrocio di lune.\nTrama.\nNote:\nSi vive meglio con la morganite.\nTrama.\nNote:\nIl segreto di Yale.\nTrama.\nNote:\nIl mistero dei Grendlers.\nTrama.\nNote:\nUn amore da sogno.\nTrama.\nNote:\nUn'attrazione incredibile.\nTrama.\nNote:\nIl vecchio terriano.\nTrama.\nNote:\nIl futuro di Uly.\nTrama.\nNote:\nEmozioni.\nTrama.\nNote:\nI figli dei fiori.\nTrama.\nNote:\nIncontri nel cyberspazio.\nTrama.\nCon l'arrivo della primavera, i pionieri hanno ripreso il viaggio alla volta di New Pacifica, ma una malattia letale colpisce tutti i membri del gruppo. Julia non riesce a trovare una cura per arrestare l'epidemia. Quando ha ormai perso ogni speranza, nella realt\u00e0 virtuale Martin riceve un messaggio da uno sconosciuto che afferma di conoscere una cura. Secondo le istruzioni ricevute, Martin guida il gruppo fino al relitto di un'astronave schiantatasi cento anni prima. Si scoprir\u00e0 che il consiglio aveva gi\u00e0 colonizzato il pianeta usandolo come colonia penale, al fine di aumentare le proprio conoscenze."}
{"id": "2220241", "revid": "255167", "url": "https://it.wikipedia.org/wiki?curid=2220241", "title": "Storia della Provincia di Cabinda", "text": ""}
{"id": "2220244", "revid": "729019", "url": "https://it.wikipedia.org/wiki?curid=2220244", "title": "Christophe Lamaison", "text": "Biografia.\nCresciuto sportivamente ad Habas (Landes), debutt\u00f2 nel rugby di alto livello con il Bayonne, per poi passare al Brive, club con il quale si laure\u00f2 campione d\u2019Europa nel 1997; esordiente in Nazionale francese nel corso dei \"test\" di fine anno del 1996 contro il , prese parte ai Cinque Nazioni del e , che la vinse in entrambi i casi con il Grande Slam.\nPrese parte alla in Galles, nel corso della quale diede un decisivo contributo in punti al raggiungimento della finale; in particolare, nella semifinale del torneo, disputata a Twickenham contro la e vinta dalla 43-31, Lamaison si produsse in un \"full house\" (una meta, 2 trasformazioni, 3 calci piazzati e 2 \"drop\" ) che valse 28 punti; nella successiva finale, persa contro l', fu comunque lo stesso Lamaison a segnare l'intero \"score\" per la sua squadra (12 punti, frutto di 4 calci piazzati).\nLasciato il Brive, dopo un biennio all'Agen termin\u00f2 la carriera professionistica al Bayonne, il club che lo aveva visto esordire in campionato.\nPrese parte, ancora, al Sei Nazioni 2000 e quello del , nel corso del quale disput\u00f2 il suo 37\u00ba e ultimo incontro internazionale, contro il ; lo \"score\" di 380 punti (2 mete, 59 trasformazioni, 78 calci piazzati e 6 \"drop\" ) fa di Christophe Lamaison il miglior realizzatore della Nazionale francese.\nA 33 anni, nel 2004, nonostante un'offerta degli inglesi del Saracens, decise di rimanere in Francia in un club dilettantistico di terza divisione, a Saint-M\u00e9dard-en-Jalles, per seguire Quatri\u00e8me mi-temps (\"Quarto tempo\" ), impresa da lui fondata insieme a un suo ex compagno di squadra, orientata alla ricerca e allo sviluppo di fonti di energia rinnovabile in partenariato con l'EDF."}
{"id": "2220248", "revid": "547034", "url": "https://it.wikipedia.org/wiki?curid=2220248", "title": "Heaven Shall Burn... When We Are Gathered", "text": "Heaven Shall Burn... When We Are Gathered \u00e8 il quarto album della band Black metal svedese dei Marduk, uscito nel mese di giugno del 1996 per la Osmose Productions. Questo CD \u00e8 il primo registrato insieme a Legion, cantante storico dei Marduk in forze ai nostri fino a World Funeral, datato 2003."}
{"id": "2220254", "revid": "277947", "url": "https://it.wikipedia.org/wiki?curid=2220254", "title": "L'acquisizione degli animali", "text": "L'acquisizione degli animali \u00e8 un mito degli Oromo (Etiopia) che vuole definire l'origine e il senso dei ruoli sociali. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nAi primordi della vita, il Dio \"Waqa\" convoc\u00f2 tutte le creature e inizi\u00f2 la distribuzione delle cose del creato. L'uomo arriv\u00f2 tardi e si dovette consolare con l'acqua. Tutti gli animali per ottenere un po' d'acqua dall'uomo dovettero cedere gran parte dei loro averi. Gli animali avvertirono per\u00f2 l'uomo, che in caso di bisogno sarebbero ritornati a riprendersi qualcosa. La narrazione termina con l'avviso di dare al prossimo perch\u00e9 solo cos\u00ec saremo ricompensati."}
{"id": "2220257", "revid": "1305772", "url": "https://it.wikipedia.org/wiki?curid=2220257", "title": "Don't Cry Wolf", "text": ""}
{"id": "2220259", "revid": "110157", "url": "https://it.wikipedia.org/wiki?curid=2220259", "title": "Conscious Consumer", "text": "Conscious Consumer \u00e8 il secondo e ultimo album in studio del gruppo punk inglese X-Ray Spex, pubblicato nel 1995 da Receiver Records. \u00c8 il frutto di una temporanea riunione del complesso, con i componenti originali Poly Styrene, Lora Logic e Paul Dean, che si scioglier\u00e0 poco dopo la pubblicazione del disco. In vari casi l'album \u00e8 stato criticato e descritto come \"fiacco\" o \"di non eccelsa levatura\"."}
{"id": "2220261", "revid": "834", "url": "https://it.wikipedia.org/wiki?curid=2220261", "title": "Don't cry wolf", "text": ""}
{"id": "2220270", "revid": "785863", "url": "https://it.wikipedia.org/wiki?curid=2220270", "title": "Spike e Tyke", "text": "Spike (a volte indicato come Butch o Killer) e Tyke sono personaggi immaginari della serie \"Tom &amp; Jerry\", creati da William Hanna e Joseph Barbera.\nStoria.\nSpike \u00e8 un severo ma a volte stupido bulldog americano che odia particolarmente i gatti, ma si intenerisce quando si tratta di topi e, in seguito, di suo figlio Tyke. Nei cortometraggi, Jerry cerca spesso di mettere nei guai Tom con Spike dando al bulldog un motivo per picchiarlo. Spike ha alcuni punti deboli che Tom cerca di sfruttare: la sua possessivit\u00e0 riguardo ai suoi ossi e al solletico.\nFece la sua prima apparizione nel corto di \"Tom &amp; Jerry\" del 1942 \"Cane uguale guai\", e il suo primo ruolo parlato fu ne \"La guardia del corpo\", dove venne doppiato in inglese da Billy Bletcher fino al 1949, quando pass\u00f2 a Daws Butler. Tyke \u00e8 conosciuto come un cucciolo carino, dolce, felice e amabile. \u00c8 il figlio di Spike, e i due costituiscono la perfetta coppia di padre e figlio, con Spike che spende molto del suo tempo libero confortando suo figlio, portandolo fuori o insegnandogli a vivere come un cane. In \"Tom &amp; Jerry Kids\" Tyke ha per la prima volta un ruolo parlato."}
{"id": "2220273", "revid": "287204", "url": "https://it.wikipedia.org/wiki?curid=2220273", "title": "Man in the Moon (album)", "text": ""}
{"id": "2220274", "revid": "536103", "url": "https://it.wikipedia.org/wiki?curid=2220274", "title": "Man in the Moon", "text": "Man in the Moon o The Man in the Moon (\"l'uomo nella luna\" in lingua inglese) pu\u00f2 riferirsi a:"}
{"id": "2220280", "revid": "119242177", "url": "https://it.wikipedia.org/wiki?curid=2220280", "title": "Rolling Flow", "text": "Rolling Flow \u00e8 uno street album pubblicato da Asher Kuno nel corso del 2008."}
{"id": "2220282", "revid": "834", "url": "https://it.wikipedia.org/wiki?curid=2220282", "title": "The Man in the Moon", "text": ""}
{"id": "2220286", "revid": "423720", "url": "https://it.wikipedia.org/wiki?curid=2220286", "title": "Il mondo secondo garp", "text": ""}
{"id": "2220287", "revid": "287204", "url": "https://it.wikipedia.org/wiki?curid=2220287", "title": "Campionato asiatico maschile di pallacanestro 1987", "text": "Il 14\u00ba Campionato Asiatico Maschile di Pallacanestro FIBA si \u00e8 svolto dall'11 al 27 novembre 1987 a Bangkok in Thailandia. Il torneo \u00e8 stato vinto dalla nazionale cinese.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "2220292", "revid": "770813", "url": "https://it.wikipedia.org/wiki?curid=2220292", "title": "Daehan Minguk Gonggun", "text": "La Daehan Minguk Gonggun (), \u00e8 l'attuale aeronautica militare della Corea del Sud e parte integrante delle forze armate sudcoreane.\nOpera sotto il comando del Korean Ministry of National Defence (ministero della difesa nazionale) con circa 400 velivoli da combattimento di progettazione statunitense pi\u00f9 una minoranza di velivoli di produzione russa e nazionale.\nStoria.\nLa fondazione.\nPoco dopo il termine della seconda guerra mondiale, venne fondata, nel 1946 la Korean Air Construction Association per pubblicizzare l'importanza dell'istituzione di una forza aerea. Bench\u00e9 le forze armate coreane rimaste fossero modeste e che la situazione economica non risultasse florida, la prima unit\u00e0 aerea venne fondata il 5 maggio 1948 sotto il comando di Dong Wi-bu, il precursore dell'attuale ministero della difesa. In seguito, nel gennaio 1949, venne fondata l'Army Air Academy, l'accademia aeronautica, per la formazione dei piloti militari. Il 13 settembre dello stesso anno gli Stati Uniti fornirono 10 esemplari dei loro aerei da osservazione L-4 Grasshopper i quali vennero integrati nell'unit\u00e0 precedentemente formata. Ufficialmente la ROKAF venne fondata nell'ottobre 1949.\nGli anni cinquanta e la guerra di Corea.\nGli anni cinquanta furono un periodo critico per la ROKAF che fu costretta ad espandersi a causa della guerra di Corea. Allo scoppio della guerra, la ROKAF poteva contare su una forza di 1\u00a0800 effettivi, ma era dotato di soli 20 velivoli tra aerei da addestramento e da collegamento, compresi i 10 addestratori avanzati North American T-6 Texan (hangul:\uac74\uad6d\uae30, Hanja:\u5efa\u570b\u6a5f, Geongukgi) acquistati dalla Royal Canadian Air Force. La Chos\u014fn Inmin Kun Konggun, la forza aerea nordcoreana, al contrario aveva acquisito un numero considerevole di caccia Yakovlev Yak-9 e Lavochkin La-7 dall'Unione Sovietica, surclassando la ROKAF sia in termini di dimensioni che di forza.\nTuttavia, durante il corso della guerra, la ROKAF acquis\u00ec 110 nuovi velivoli, tra cui 79 cacciabombardieri, con i quali istitu\u00ec tre squadroni di caccia ed uno stormo caccia. I primi velivoli da combattimento ricevuti furono i F-51D Mustangs, assieme ad un contingente di piloti istruttori della United States Air Force sotto il comando del maggiore Dean Hess. La ROKAF partecip\u00f2 sia ad operazioni di bombardamento congiunte che con delle operazioni indipendenti. Alla conclusione del conflitto, il quartier generale della ROKAF venne trasferito presso Daebangdong, Seul. L'Air Force University venne quindi fondata nel 1956.\nLo stato attuale.\nUn notevole sforzo \u00e8 stato compiuto dall'aeronautica sudcoreana per modernizzarsi, e dall'industria nazionale per acquisire una capacit\u00e0 tecnica in grado di supportare le richieste dell'aeronautica. Oltre ad aver acquisito la versione dell'F-15 Strike Eagle personalizzata, sono stati sviluppati in proprio un addestratore, il KAI KT-1 Ungbi, e un caccia leggero / addestratore avanzato, il KAI T-50 Golden Eagle, utilizzato anche dalle \"aquile nere\", la pattuglia acrobatica della ROKAF.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2220293", "revid": "1543377", "url": "https://it.wikipedia.org/wiki?curid=2220293", "title": "Grammy Award al miglior album reggae", "text": "Il Grammy Award per il Best Reggae Album \u00e8 un premio presentato ai Grammy Awards, una cerimonia fondata nel 1958 e originariamente chiamata Gramophone Awards asseggiato a gruppi o artisti che ha prodotto il miglior album discografico reggae dell'anno. Gli onori in varie categorie vengono presentati alla cerimonia del National Academy of Recording Arts and Sciences degli Stati Uniti per \"onorare il successo artistico, la competenza tecnica e l'eccellenza generale nell'industria della registrazione, senza riguardo alle vendite di album o alla posizione del grafico\".\nIl gruppo giamaicano Black Uhuru ha ricevuto il primo premio nei Grammy Awards 1985. A partire dalla cerimonia del 1992, il nome del premio \u00e8 stato cambiato come Best Reggae Album. A partire dal 2002, i premi sono stati spesso presentati agli ingegneri , ai mixer e/o ai produttori oltre agli artisti. Secondo la guida per le classifiche di categoria per i 52\u00b0 Grammy Awards, le opere ammissibili sono gli album reggae vocali o strumentali \"contenenti almeno il 51% del tempo di riproduzione di musica reggae, Dancehall e ska music\nZiggy Marley detiene il record dei maggior Grammy vinti in questa categoria, al 2017 sono ben 7."}
{"id": "2220294", "revid": "767487", "url": "https://it.wikipedia.org/wiki?curid=2220294", "title": "Bill Cheesbourg", "text": "Carriera.\nCorse nella serie Champ Car tra il 1950 e 1968, disputando 6 volte la 500 Miglia di Indianapolis tra il 1957 ed il 1965. Il miglior risultato fu il 10\u00ba posto nell'edizione 1958.\nTra il 1950 e il 1960 la 500 Miglia di Indianapolis faceva parte del Campionato Mondiale, per questo motivo Cheesbourg ha all'attivo anche tre Gran Premi in Formula 1."}
{"id": "2220296", "revid": "1305772", "url": "https://it.wikipedia.org/wiki?curid=2220296", "title": "Vicious Circle", "text": "Vicious Circle (\"circolo vizioso\" in lingua inglese) pu\u00f2 riferirsi a:"}
{"id": "2220297", "revid": "339392", "url": "https://it.wikipedia.org/wiki?curid=2220297", "title": "Best Reggae Album", "text": ""}
{"id": "2220298", "revid": "339392", "url": "https://it.wikipedia.org/wiki?curid=2220298", "title": "Best Reggae Recording", "text": ""}
{"id": "2220300", "revid": "110157", "url": "https://it.wikipedia.org/wiki?curid=2220300", "title": "Cuangar", "text": "Cuangar \u00e8 una municipalit\u00e0 dell'Angola appartenente alla provincia di Cuando Cubango. Ha 21.519 abitanti (stima del 2006) ed una superficie di 18.917\u00a0km\u00b2.\nIl capoluogo \u00e8 Cuangar."}
{"id": "2220302", "revid": "767487", "url": "https://it.wikipedia.org/wiki?curid=2220302", "title": "Prima di partire (Babaman)", "text": "Prima di partire \u00e8 il secondo album del rapper italiano Mr. Baba, l'ultimo prima che l'artista iniziasse a dedicarsi al reggae."}
{"id": "2220303", "revid": "47767", "url": "https://it.wikipedia.org/wiki?curid=2220303", "title": "Gamella", "text": "Il torrente Gamella, conosciuto nella sua ultima parte anche come torrente Albola: dalla localit\u00e0 Deva all'affluenza con il Varone. \u00c8 un torrente del Trentino-Alto Adige che scorre in una delle valli (val della Gamella) sopra Riva del Garda.\nIl percorso.\nLe sorgenti.\nIl torrente Gamella nasce a Bocca di Tratt (1604\u00a0m) accanto al gruppo delle Pichee, l'acqua che si raduna dallo scioglimento delle nevi nelle cime pi\u00f9 a sud delle Piche e scende lungo ruscelli fino a Bocca di Tratt, qui si unisce all'acqua di due polle sorgive, una sotto il rifugio Pernici e una in localit\u00e0 Dos dei Fiori; da Dos dei Fiori i vari corsi d'acqua si uniscono e danno vita al torrente che inizia a scendere rapidamente verso valle nel bosco a volte dividendosi in pi\u00f9 rami.\nDa localit\u00e0 Grassi fino alle contrade di Campi.\nLa Gamella raggiunge infine la localit\u00e0 Grassi (1055\u00a0m) e qui si immette nel suo letto naturale e inizia a scendere nella profonda valle fino a raggiungere le contrade del territorio di Campi (600\u00a0\u2013 650\u00a0m) da alcuni anni non pi\u00f9 indipendente ma unito al comune di Riva del Garda, attraversa le frazioni di Malacarne, Parisi e Zumiani lasciandosi a sinistra Campi, l'abitato principale e altre contrade che si inerpicano sul Monte Tombio, qui lascia qualsiasi struttura urbana e percorre una lunga valle boscosa e inalterata fino a raggiungere la forra, qui con una serie di piccole cascate raggiunge la piana di Riva del Garda.\nL'attraversamento di Riva del Garda.\nLa Gamella ora prende il nome di fiume Albola e attraversa le localit\u00e0 rivane di San Giacomo e Albola fino a entrare a Riva del Garda e percorrerla pienamente fino ad arrivare nei pressi di punta Lido sul Garda, qui a trecento metri dal lago si unisce al fiume Magnone ed entra nel lago di Garda, alla foce viene soprannominata Rio Varoncello, in contrapposizione col Rio Varone, altro nome del Magnone."}
{"id": "2220307", "revid": "767487", "url": "https://it.wikipedia.org/wiki?curid=2220307", "title": "L'occhio (album)", "text": "L'occhio \u00e8 il primo album del rapper italiano Mr. Baba."}
{"id": "2220308", "revid": "287204", "url": "https://it.wikipedia.org/wiki?curid=2220308", "title": "Santiago Rodr\u00edguez Bonome", "text": "Biografia.\nFiglio di Evaristo Rodriguez Br\u00e9a e di Antonia Bonome P\u00e9rez, lavora fin da ragazzo nel laboratorio di ebanista del padre, dove nasce in lui la decisione di dedicarsi alla scultura.\nA tredici anni entra nel laboratorio di creazione immagini religiose di Jos\u00e9 Rivas, ed a diciotto inizia a lavorare in quello di Enrique Carballido.\nNel 1924 parte per Madrid dove espone le sue opere dapprima al Centro di cultura Gallega, poi a Espositione Nazionale e a La Corogne.\nNel 1925, a Buenos Aires la sua arte trova grande apprezzamento e vende ben trenta delle sue opere\nTra il 1926 e 1927 espone a Barcellona, alla Biennale di Venezia, a Monza, dove fa la conoscenza di Pirandello ed infine a L'Avana.\nNel 1929 giunge a Parigi dove, nel 1931, espone presso Leblanc-Barbedienne che diventer\u00e0 poi il suo gallerista.\nNel 1940 sposa Simone Grottard dalla quale avr\u00e0 due figlie. La Seconda Guerra Mondiale causer\u00e0 dei profondi cambiamenti nella vita dell'artista, che dovr\u00e0 iniziare a creare oggetti decorativi in metallo e ceramica per far vivere la propria famiglia.\nAlcune delle sue opere si trovano a Tokyo, a Philadelphia, in Francia, Svizzera, Germania e ovviamente in Spagna, sia nei musei che nelle collezioni private. Tra queste possono essere ricordate: i ritratti dell'ambasciatore spagnolo Quinones de Leon, del Presidente della Repubblica Spagnola in esilio a Parigi Manuel Portela Valladares, dell'architetto Palacios, di Valle Incan, di Isabelle Malet, del pittore Nestor de La Torre, il mausoleo dello scrittore Alejandro P\u00e9rez Lug\u00edn."}
{"id": "2220311", "revid": "61051", "url": "https://it.wikipedia.org/wiki?curid=2220311", "title": "Aeronautica militare della Repubblica di Corea", "text": ""}
{"id": "2220312", "revid": "1543377", "url": "https://it.wikipedia.org/wiki?curid=2220312", "title": "Urban Best Practices Area", "text": "La Urban Best Practices Area (UBPA), letteralmente \"area delle esperienze urbane migliori\", \u00e8 stata una zona della Expo 2010 di Shanghai dove furono esposte le esperienze pi\u00f9 significative in ambito urbano. L'area ebbe un'estensione di circa 15 ettari e ospit\u00f2 49 progetti, scelti tra proposte di citt\u00e0 e regioni di tutto il mondo. Inizialmente si prevedevano solo una trentina di espositori ma, visto l'altissimo numero di richieste, l'organizzazione dell'esposizione decise di ampliare l'offerta espositiva di quest'area.\nI progetti prescelti vennero suddivisi in due categorie, a loro volta divise in gruppi pi\u00f9 piccoli:"}
{"id": "2220313", "revid": "61051", "url": "https://it.wikipedia.org/wiki?curid=2220313", "title": "Republic of Korea Air Force", "text": ""}
{"id": "2220315", "revid": "1305772", "url": "https://it.wikipedia.org/wiki?curid=2220315", "title": "Waking the Dead", "text": "Waking the Dead (\"vegliando i morti\" in lingua inglese) pu\u00f2 riferirsi a:"}
{"id": "2220324", "revid": "1543377", "url": "https://it.wikipedia.org/wiki?curid=2220324", "title": "Kyra Vassiliki", "text": "Biografia.\nConobbe Ali Pasci\u00e0 all'et\u00e0 di dodici anni, quando si rec\u00f2 a corte per chiedergli di risparmiare suo padre. L'anziano monarca accett\u00f2 le sue suppliche e nel 1808 la spos\u00f2, elevandola a moglie ufficiale (a quel tempo, l\"'harem\" di Tepeleni contava seicento concubine). Nonostante il matrimonio, Kyra mantenne la religione cristiana e nel palazzo una stanza venne trasformata in una cappella dove la regina poteva pregare.\nNel 1818 \u00e8 diventata membro dell'organizzazione patriottica greca Filik\u00ed Eter\u00eda. Kyra \u00e8 stata direttamente reclutata da uno dei tre membri fondatori dell'organizzazione, Nikolaos Skoufas. In questo periodo ha intrapreso una serie di iniziative di beneficenza. Finanzi\u00f2 una serie di lavori di restauro del Monte Athos (1819-1820). La regina si dice che ebbe molta influenza sull'anziano consorte e ottenne clemenza per molti correligionari greci.&lt;br&gt;\nNel gennaio 1822, durante l'ultima fase dell'Assedio di Giannina da parte delle forze del sultano ottomano, Vassiliki insieme a Ali Pasci\u00e0 e la sua guardia privata sfuggirono sull'Isola di Giannina.\nAli Pasci\u00e0 venne fatto prigioniero dal sultano Mahmud II e ucciso nel 1822. La regina venne portata prigioniera a Costantinopoli ma fu risparmiata e ottenne il premesso di ritornare in Grecia, nel frattempo scossa dagli scontri della guerra d'indipendenza greca (1821-1830), dove mor\u00ec a Aitoliko, l'11 dicembre 1834."}
{"id": "2220325", "revid": "57342", "url": "https://it.wikipedia.org/wiki?curid=2220325", "title": "Francesco Zoppetti", "text": "Biografia.\nEsponente lombardo del Partito Comunista Italiano, di professione operaio, \u00e8 stato deputato per quattro legislature, rimanendo a Montecitorio dal 1972 al 1987. \nDal 1985 al 1995 \u00e8 sindaco di Lodi Vecchio."}
{"id": "2220331", "revid": "1851848", "url": "https://it.wikipedia.org/wiki?curid=2220331", "title": "Angelo Volpato", "text": "Carriera.\nGiocatore.\nEsord\u00ec sedicenne nella Seconda Categoria 1959-60, nell'Azzanese di Azzano San Paolo. Acquistato dal , fu utilizzato dai biancorossi anche nella squadra giovanile \"De Martino\". Esord\u00ec in Serie C nella partita del 5 febbraio 1961 Varese-Savona 2-0 (2 gol del bergamasco Alberto Valsecchi), ottenendo con la squadra lombarda una promozione in Serie B (1962-63) e una in A (1963-64), debuttando poi nel massimo campionato nel 1964-65.\nTrascorse poi una stagione da rincalzo al Torino (3 sole presenze nel campionato 1966-1967). Malgrado l'esperienza dei Giochi del Mediterraneo con la Nazionale B rimase in dubbio se accettare il trasferimento all'Atalanta oppure andare ai granata. Qui il direttore tecnico Nereo Rocco e l'allenatore Marino Bergamasco preferirono a lui giocatori di maggiore esperienza.\nPass\u00f2 quindi al Catania, divenendo titolare dei rossazzurri per sei stagioni e conquistando una promozione in Serie A nella stagione 1969-70. Chiuse la carriera professionistica nell'Alessandria, con cui vinse un campionato di C nel 1973-74.\nIn carriera ha totalizzato complessivamente 40 presenze e 3 reti in Serie A e 167 presenze e 12 reti in Serie B.\nAllenatore.\nAllen\u00f2 poi nelle serie minori il Lecco e il Darfo Boario. Fu esonerato una sola volta, al secondo anno a Darfo, alla quarta partita di campionato contro il Bassano Virtus. In seguito, in tutte le squadre dove \u00e8 stato assunto per portarle in salvo, ha sempre centrato l'obiettivo."}
{"id": "2220332", "revid": "827882", "url": "https://it.wikipedia.org/wiki?curid=2220332", "title": "Di mare e d'amuri", "text": "Di mare e d'amuri \u00e8 il quinto album dei Tinturia. Dal disco venne estratto un singolo, \u201cI Don't Know\u201d."}
{"id": "2220334", "revid": "48344", "url": "https://it.wikipedia.org/wiki?curid=2220334", "title": "West Bengal", "text": ""}
{"id": "2220346", "revid": "287204", "url": "https://it.wikipedia.org/wiki?curid=2220346", "title": "Toni Cade Bambara", "text": "Biografia.\nToni Cade Bambara crebbe ad Harlem e a Jersey City. Frequent\u00f2 le scuole a New York negli Stati Uniti del sud. Manifest\u00f2 l'intenzione di cambiare il proprio nome negli anni dell'asilo e nel 1970 aggiunse Bambara quando scopr\u00ec che quello era il nome che sua nonna aveva assunto.\nStudi\u00f2 inglese e teatro al Queen's College e mimica in Francia negli anni sessanta. si interess\u00f2 di danza prima di laurearsi in narrativa africana al City College di New York. Insegn\u00f2 alla Rutgers University e allo Spelman College.\nEntr\u00f2 a far parte di molte comunit\u00e0 e organizzazioni attiviste, e le sue opere vennero influenzate dal movimento per i diritti civili e del nazionalismo nero degli anni sessanta.\nI viaggi a Cuba nel 1973 e in Vietnam nel 1975 la aiutarono a contestualizzare le lotte degli afroamericani in relazione con il terzo mondo.\nLa Bambara mor\u00ec nel 1995 dopo una battaglia contro il cancro al colon.\nStile.\n, la sua prima raccolta, \"Gorilla, My Love\", \u00e8 stata pubblicata nel 1972. Lei classificava la sua scrittura come narrativa positiva. Gran parte dei racconti di \"Gorilla, My Love\" \u00e8 raccontata in prima persona. Il narratore (in gran parte delle storie) \u00e8 una giovane ed impertinente ragazza dal carattere forte, coraggiosa e altruista. Una di queste storie \u00e8 \"Blues Ain't No Mockin Bird\". Un'altra si intitola \"Raymond's Tun\" ed \u00e8 entrata a far parte di molte antologie scolastiche per le scuole medie.\nAttiva negli anni sessanta nel Black Art e nel Black Feminist Movements, la Bambara cur\u00f2 l'antologia \"The Black Woman\" (1970), una raccolta di poesie, racconti brevi e saggi di importanti scrittori come Nikki Giovanni, Audre Lorde, Alice Walker e Paule Marshall, cos\u00ec come della Bambara stessa. L'antologia ebbe una grande influenza. La bambara scrisse anche l'introduzione per una delle prime antologie femministe di donne di colore, \"This Bridge Called My Back\" (1981), curata da Gloria Anzald\u00faa e Cherrie Moraga.\nNel 1980 venne stampata la prima edizione del suo romanzo \"The Salt Eaters\", vincitore dell'American Book Awards l'anno successivo. Il romanzo sulla scomparsa e l'omicidio di quaranta bambini neri ad Atlanta tra il 1979 e il 1981, \"Those bones Are Not My Child\" (originariamente intitolato \"If Blessing Come\"), venne pubblicato postumo nel 1999. Il romanzo venne curato da Toni Morrison, che lo considera come il capolavoro della Bambara. Toni Morrison raccolse racconti, saggi ed interviste della Bambara in un volume dal titolo \"Deep Sightings &amp; Rescue Missions: Ficrion: Essays &amp; Conservations\", pubblicato nel 1996.\nLo stile della Bambara venne fortemente influenzato dalla politica radicale, dal femminismo e dalla cultura afroamericana. Le sue opere sono spesso esplicitamente politiche, e riguardano in generale le ingiustizie e l'oppressione, in particolare il destino delle comunit\u00e0 afroamericane e delle organizzazioni politiche di base, come in \"The Salt Eaters\" e \"The Bombings of Osage Avenue\", il quale tratta dell'attentato alla sede principale del MOVE di Filadelfia. Le protagoniste e il narratore femminili dominano la sua scrittura. La Bambara scrive attraverso le convenzioni della cultura afroamericana, incorporando il dialetto afroamericano, tradizioni orali e tecniche riconducibili a jazz. \u00c8 anche influenzata dalla comunit\u00e0 di Harlem in cui crebbe cos\u00ec come da sua madre, una donna di sani principi e con una grande forza di volont\u00e0, che spinse i suoi figli a sentirsi orgogliosi della cultura e della storia afroamericana.\nLa Bambara scrisse altri importanti opere. Contribu\u00ec anche al alla serie di documentari della PBS \"American Experience\" con l'episodio \"\"Midnight Ramble\": Oscar Micheauz and the Story of Race Movies\", e al documentario del 1995 \"W.E.B. Du Bois: A Biography in Four Voices\"."}
{"id": "2220349", "revid": "767487", "url": "https://it.wikipedia.org/wiki?curid=2220349", "title": "Freeman", "text": ""}
{"id": "2220350", "revid": "287204", "url": "https://it.wikipedia.org/wiki?curid=2220350", "title": "Labyrinth (album)", "text": ""}
{"id": "2220352", "revid": "1702179", "url": "https://it.wikipedia.org/wiki?curid=2220352", "title": "Monte Rubello", "text": "Il Monte Rubello (1.414\u00a0m s.l.m.) \u00e8 una montagna delle Alpi Biellesi.\nSi trova in provincia di Biella (BI) lungo lo spartiacque tra il bacino del Torrente Strona di Mosso e quello del Sessera.\n\u00c8 compreso nel territorio comunale di Trivero.\nDescrizione.\nLa montagna culmina con tre cocuzzoli erbosi quotati rispettivamente 1.405, 1.414 e 1.402\u00a0m s.l.m. Un quarto rilievo posto a sud-ovest degli altri tre \u00e8 denominato dalla Carta Tecnica Regionale piemontese \"Monte Prapian o Massaro\" ed \u00e8 quotato 1.314 s.l.m..\nL'ambiente della zona di crinale \u00e8 piuttosto aperto. Il versante Strona \u00e8 occupato da boschi di conifere impiantati nella prima met\u00e0 del Novecento concomitanza per i lavori di costruzione della Panoramica Zegna, mentre le pendici che guardano la Valsessera sono occupate da boscaglie di latfoglie.\nLa cima del \"Monte Prapian\" \u00e8 occupata da un impianto per telecomunicazioni militari.\nStoria.\nNel 1306 la zona attorno al Monte Rubello serv\u00ec da rifugio a Fra' Dolcino e ai suoi seguaci, che allestirono rustiche fortificazioni tentando di resistere ai loro nemici, in seguito ai fallimenti in Valsesia e a Rassa.\nLa zona vide anche, nella primavera del 1307, la loro definitiva sconfitta militare. Sul monte in occasione del sesto centenario della morte di Fra' Dolcino (1907) fu inaugurato un obelisco di pietrame, alla cui realizzazione contribuirono varie associazioni biellesi di ispirazione laica e socialista. L'obelisco fu abbattuto in epoca fascista e fu sostituito, nel 1974, da un cippo di pietra antropomorfo.\nLe vicende dolciniane sono state poeticamente ripercorse nel testo \"La fenice libertaria\".\nEscursionismo.\n\u00c8 possibile raggiungere la montagna partendo dalla Bocchetta di Margosio (1.331\u00a0m) o dalla Bocchetta di Stavello (1.206\u00a0m), seguendo il sentiero che percorre lo spartiacque Strona - Sessera. \nMolti sentieri della zona sono stati segnalati e vengono curati dall'Oasi Zegna, nata nel 1993 per tutelare e valorizzare l'area montana compresa tra Trivero e il Bo."}
{"id": "2220353", "revid": "729019", "url": "https://it.wikipedia.org/wiki?curid=2220353", "title": "Nikolaj Konstantinovi\u010d Romanov", "text": "Biografia.\nNato a San Pietroburgo a met\u00e0 del XIX secolo all'interno della famiglia Romanov, ebbe un'infanzia privilegiata. La maggior parte dei bambini di famiglie reali erano cresciuti da balie e governanti, cos\u00ec anch'egli.\nCarriera.\nNikolaj studi\u00f2 presso l'Accademia Militare di San Pietroburgo, dove si laure\u00f2 nel 1868. Il granduca \u00e8 stato il primo membro della famiglia imperiale a ottenere un titolo di studio universitario. Dopo la laurea, viaggi\u00f2 all'estero e cominci\u00f2 a creare la sua collezione di dipinti. Al suo ritorno in Russia, si \u00e8 unito al reggimento delle Guardie a cavallo. Nel 1870 conobbe, ad un ballo in maschera, una famosa avventuriera di Filadelfia, Fanny Lear, il cui vero nome era Harriet Blackford, con il quale inizi\u00f2 una relazione. Nel 1873 partecip\u00f2 a una spedizione militare in Asia centrale con le truppe russe sotto il comando di governatore generale del Turkestan, l'aiutante generale Konstantin Petrovi\u010d von Kaufman. Ricevette il grado di colonnello durante la campagna contro il Khanato di Khiva. Al suo ritorno dall'Asia centrale, rimase affascinato dall'orientalismo.\nIl granduca divenne membro della Societ\u00e0 Geografica Imperiale. Desideroso di fare una spedizione scientifica sull'Amu Darya, present\u00f2 la sua idea agli esperti. Il suo scopo era quello di esplorare il khanato di Khiva, di recente annessa dalla Russia per valutare il suo potenziale. Ci\u00f2 attir\u00f2 l'attenzione dell'imperatore Alessandro II, che si \u00e8 dichiarato a favore di questo progetto. Inoltre la Societ\u00e0 Geografica Imperiale approv\u00f2 la spedizione. Il granduca Nikolaj \u00e8 stato nominato membro onorario della Societ\u00e0 Geografica Imperiale e posto a capo della spedizione.\nGi\u00e0 nel 1877, il Granduca ha intrapreso tre spedizioni vicino al deserto del Karakum. Immagin\u00f2 la costruzione di una ferrovia che collegava la Russia al Turkestan. A San Pietroburgo, il progetto \u00e8 stato ritenuto antieconomico a causa della piccola popolazione che viveva in quelle terre. Diede un grande contributo allo sviluppo della citt\u00e0, utilizzando la sua fortuna personale per migliorare la zona: nel 1890 ordin\u00f2 la costruzione del proprio palazzo ove alloggiare ed esibire la sua grande collezione di opere d'arte, che oggi \u00e8 alla base del Museo di Arte di Stato dell'Uzbekistan.\nAveva notevoli competenze anche nel campo ingegneristico e fece costruire due ampi canali, il Bukhar-aryk (che per\u00f2, a causa di un errore di allineamento, presto si interr\u00f2) ed il Khiva-Aryk, molto pi\u00f9 riuscito e pi\u00f9 tardi esteso per creare il Canale Imperatore Nicola I, che irrigava 12\u00a0000 \"desyatinas\", cio\u00e8 134 chilometri quadrati di terra nella \"Steppa affamata\" () fra Jizzax e Tashkent. La maggior parte di questo canale venne scavato da contadini coloni slavi.\nScandalo dei diamanti.\nDi ritorno dalla sua spedizione a Khiva nel 1873, il granduca torn\u00f2 dalla sua amante, Fanny Lear, in Europa, dove ha continuato ad arricchire la sua collezione d'arte.\nMa nella primavera del 1874, successe qualcosa che cambi\u00f2 completamente la sua vita.\nNell'aprile 1874 sua madre, osserv\u00f2 che mancavano tre preziosi diamanti da un'icona, un regalo di Nicola I, e diversi gioielli. Il granduca Konstantin fumante di rabbia chiam\u00f2 la polizia. Il sospetto cadde sui figli della coppia, il medico, la cameriera, la damigella d'onore e due servi. A causa del loro status, i membri della famiglia imperiale non erano implicati e il sospetto, pertanto, caddero sui servi, ma non vi erano alcune prove contro di loro. I sospetti caddero su altre persone. Durante l'interrogatorio del 15 aprile 1874, il capitano Voropovskij, aiutante di campo del granduca Nikolaj, ha negato il suo coinvolgimento nel furto di diamanti, ma ha riferito che il Granduca gli aveva dato dei diamanti ordinandogli di andare a Parigi per la vendita. Il granduca chiese a Nikolaj di giurare la sua innocenza sulla Bibbia, che per certo aggrav\u00f2 la sua situazione. L'imperatore assunse personalmente il caso e con attenzione ha seguito l'andamento delle indagini da parte del capo della polizia, il conte \u0160uvalov.\nDopo tre ore di interrogatorio, Nikolaj confess\u00f2 il furto. Il denaro ricavato dalla vendita dei diamanti avrebbe dovuto essere utilizzato per l'acquisto di regali per l'amante del granduca - l'attrice americana Fanny Lear. Alessandro II convoc\u00f2 un consiglio di famiglia che, dopo molte discussioni, port\u00f2 a due soluzioni: un processo pubblico o i lavori forzati. Per evitare danni alla famiglia imperiale, si \u00e8 deciso di riconoscere la malattia mentale del granduca. Alessandro II band\u00ec il Granduca dalla capitale e Fanny Lear fu espulsa dalla Russia con il divieto di tornare.\nLa malattia del granduca venne resa nota pubblicamente dall'imperatore l'11 dicembre 1874: il granduca \u00e8 stato riconosciuto come malato mentale, afflitto da allucinazioni, condannato all'ergastolo con il trattamento d'isolamento. Ai membri della famiglia imperiale fu vietato menzionare il suo nome; la sua eredit\u00e0 pass\u00f2 ai suoi fratelli minori; il suo appannaggio venne sospeso; il suo nome cancellato dalla lista del suo reggimento. Fu espulso da San Pietroburgo per sempre e obbligato a risiedere in stato di arresto in un posto fisso.\nNel 1875 Fanny Lear, pubblic\u00f2 a Bruxelles le sue memorie sotto il titolo \"Le Roman d'Une Am\u00e9ricaine en Russie\".\nCollezione d'arte.\nLa collezione d'arte portata dall'Europa occidentale dal granduca Nikolaj a San Pietroburgo \u00e8 stata la base per la fondazione nel 1919 del museo di Tashkent che ospita una delle pi\u00f9 grandi collezioni di dipinti e quadri d'Europa.\nDurante il suo secondo viaggio in Europa, il granduca e la sua amante visitarono Villa Borghese, dove ammirarono la famosa scultura di Canova che rappresentava Paolina Bonaparte. Nikolaj fece immediatamente commissionare a Tomasso Solari una riproduzione esatta della scultura, ma con le sembianze di Fanny Lear.\nNel 1890 apr\u00ec al pubblico il suo palazzo a Tashkent per mostrare la sua preziosa collezione. Oggi, appartengono al Museo di Stato.\nMatrimoni.\nPrimo Matrimonio.\nNel 1882 spos\u00f2 Nade\u017eda Aleksandrovna von Dreyer (1861-1929), figlia del capo della polizia Aleksandr Gustavovi\u010d Dreyer, ed ebbero due figli:\nSecondo Matrimonio.\nNel 1901 spos\u00f2 Barbara Khmelniskaja. Non ebbero figli.\nNikolaj Konstantinovi\u010d ebbe anche molti figli illegittimi:\nMorte.\nIl Granduca mor\u00ec il 26 gennaio 1918 di polmonite e venne sepolto nella Cattedrale di San Giorgio a Tashkent (poi demolita dal regime sovietico): nonostante la Rivoluzione d'Ottobre fosse gi\u00e0 avvenuta, ebbe un funerale di Stato, tanta era l'ammirazione dalla popolazione locale."}
{"id": "2220360", "revid": "184755", "url": "https://it.wikipedia.org/wiki?curid=2220360", "title": "Pontificio Collegio Nepomuceno", "text": "Il Pontificio Collegio Nepomuceno \u00e8 un seminario pontificio situato a Roma e destinato agli alunni di nazionalit\u00e0 ceca.\nFondato il 4 novembre 1884 come Collegio Boemo (\"Bohemicum\") dalla suddivisione di quello tedesco di Santa Maria dell'Anima, venne riconosciuto ufficialmente da papa Leone XIII nel 1890. Il suo nome \u00e8 stato cambiato in Nepomuceno (\"Nepomucenum\") in onore del patrono nazionale ceco san Giovanni Nepomuceno nel 1930, dopo il trasferimento dell'istituto nella nuova sede di via Concordia, nel quartiere San Giovanni, avvenuto il 23 aprile 1929.\nRettori.\nIn ordine cronologico:"}
{"id": "2220363", "revid": "115646565", "url": "https://it.wikipedia.org/wiki?curid=2220363", "title": "Arcalod", "text": "L'Arcalod (2.217 - detto anche \"Pointe d'Arcalod\") \u00e8 una montagna della Francia.\nDescrizione.\nSi tratta della montagna pi\u00f9 alta delle Prealpi dei Bauges nelle Prealpi di Savoia. Si trova nel dipartimento francese della Savoia.\nIl versante pi\u00f9 agevole per raggiungere la vetta \u00e8 quello orientale."}
{"id": "2220364", "revid": "729019", "url": "https://it.wikipedia.org/wiki?curid=2220364", "title": "Istituto di istruzione superiore Rossano", "text": "L'istituto di istruzione superiore Rossano \u00e8 un polo liceale di Rossano, frazione di Corigliano-Rossano.\nStoria.\nPlesso centrale.\nIl plesso principale, in via De Florio, fu sede di un preesistente liceo scientifico avviato nel 1968, dapprima come sezione staccata dal liceo scientifico di Corigliano e successivamente reso autonomo nel 1974. Nell'autunno del 1995 fu attivata la sezione del liceo linguistico; mentre dall'autunno 2014, i due licei confluirono nell'istituto di istruzione superiore accogliendone la sede centrale e relativi uffici.\nPlesso san Nilo.\nVenne fondato nel 1871 come ginnasio comunale. .\nNel 1874 pass\u00f2 allo Stato e mutando denominazione in regio ginnasio. Tra il 1877 e il 1922 vi annesso un convitto, con sede presso l'ex convento di sant'Antonio. A partire dal 1924, il liceo classico comunale fu affiancato al regio ginnasio, che a sua volta divenne statale nel 1935. Nel 1986 l'istituto fu intitolato a san Nilo, compatrono della citt\u00e0. Dall'autunno del 2009, il liceo fu la sede legale dell'istituto di istruzione superiore \"San Nilo\", costituito congiuntamente alle sedi associate dell'istituto professionale alberghiero e dell'istituto tecnico agrario di Rossano. Nel 2011 il liceo \"San Nilo\" divent\u00f2 nuovamente autonomo, inaugurando nell'autunno dello stesso anno il liceo artistico. Dall'autunno 2014, i due licei confluirono nell'istituto di istruzione superiore."}
{"id": "2220366", "revid": "24443", "url": "https://it.wikipedia.org/wiki?curid=2220366", "title": "Pointe d'Arcalod", "text": ""}
{"id": "2220368", "revid": "767487", "url": "https://it.wikipedia.org/wiki?curid=2220368", "title": "Star System - Se non ci sei non esisti", "text": "Star System - Se non ci sei non esisti (\"How to Lose Friends &amp; Alienate People\") \u00e8 un film del 2008 di Robert B. Weide. La pellicola \u00e8 basata sul memoriale \"Un alieno a Vanity Fair\" dell'ex giornalista di \"Vanity Fair\" Toby Young.\nIl film ha per protagonista Simon Pegg, nei panni di un giornalista inglese a cui viene offerta la possibilit\u00e0 di lavorare a Manhattan presso la rivista \"Sharp Magazine\". Il cast comprende Kirsten Dunst, Jeff Bridges, Megan Fox e Gillian Anderson, ed \u00e8 arricchito dai cameo di Thandie Newton, Margo Stilley e Brian Austin Green, e dalla presenza non accreditata di Daniel Craig e Kate Winslet, nel ruolo di s\u00e9 stessi.\nIl film \u00e8 stato distribuito negli Stati Uniti d'America dalla Metro-Goldwyn-Mayer il 3 ottobre 2008. In Italia \u00e8 stato distribuito dalla Mikado Film l'8 maggio 2009.\nTrama.\nIl brillante ma maldestro giornalista londinese Sidney Young, il quale nutre una sorta di amore/odio per il gossip, di cui \u00e8 nonostante tutto un inarrivabile talento, \u00e8 chiamato a New York per lavorare alla prestigiosa rivista \"Sharp Magazine\" diretta dal duro e cinico Clayton Harding. I primi giorni di Sidney in redazione non sono dei migliori, visto che tra gaffe ed equivoci finisce per essere mal visto da tutti i suoi colleghi, tranne dalla giovane Alison Olsen; riesce comunque ad attirare l'attenzione di Harding, il quale lo prende sotto la sua ala protettrice. Riesce infine a diventare il confidente della giovane \"starlette\" Sophie Maes, ma per non essere ingabbiato dal dissacrante mondo del cinema, che Sidney ha sempre preso in giro con toni sarcastici, trova un appoggio nell'amicizia di Alison, che forse non \u00e8 solo un'amica."}
{"id": "2220369", "revid": "71433", "url": "https://it.wikipedia.org/wiki?curid=2220369", "title": "How to Lose Friends &amp; Alienate People", "text": ""}
{"id": "2220374", "revid": "36426", "url": "https://it.wikipedia.org/wiki?curid=2220374", "title": "Monte Reale (Liguria)", "text": "Il Monte Reale () \u00e8 una montagna dell'Appennino Ligure.\nSi trova in provincia di Genova lungo lo spartiacque tra il bacino del Torrente Scrivia e quello del Vobbia, suo affluente di destra.\n\u00c8 situato nella parte pi\u00f9 occidentale del Parco Naturale Regionale dell'Antola e ricade nei territori comunali di Ronco Scrivia e di Isola del Cantone.\nStoria e descrizione.\nLa cima della montagna nel medioevo era occupata da un castello, oggi pressoch\u00e9 scomparso. Al suo posto si trova oggi un santuario dedicato alla Madonna di Loreto, costruito fra il 1858 e il 1868.\nAnnesso all'edificio religioso \u00e8 anche presente un piccolo rifugio, sempre aperto e che dispone di 8 posti letto. Una rustica teleferica sul lato Scrivia \u00e8 utilizzata all'occorrenza per il trasporto di materiali.\nNonostante l'altezza relativamente modesta il Monte Reale, grazie alla sua posizione isolata e alla lontananza di montagne pi\u00f9 alte, \u00e8 un eccezionale punto panoramico.\nNelle giornate limpide lo sguardo pu\u00f2 spaziare dai forti di Genova alle Alpi Marittime, dal Monte Rosa all'Adamello e pu\u00f2 spingersi fino alla Corsica.\nEscursionismo.\nIl Monte Reale si raggiunge facilmente da Ronco Scrivia lungo un itinerario che, partendo dalla stazione ferroviaria, transita per la frazione Cascine.\nUn altro sentiero segue invece lo spartiacque Vobbia-Scrivia partendo dal piccolo centro di Minceto.\nUn ampio rifugio sempre aperto si trova a lato della chiesa.\nCollegamenti esterni.\nSito dedicato al Monte Reale"}
{"id": "2220380", "revid": "106456", "url": "https://it.wikipedia.org/wiki?curid=2220380", "title": "Ekipa", "text": "Gli omakipa (singolare ekipa) sono medaglioni tradizionali in avorio indossati dalle donne del popolo Owambo (Namibia settentrionale e Angola meridionale). Sono circolari, incisi a figure geometriche e dipinti con ocra rossa; vengono fissati a lacci di pelle e portati al collo o sui fianchi. Nella tradizione owambo sono simbolo di prestigio, ed erano indossati dai membri dell'aristocrazia in occasioni particolare come riti della fertilit\u00e0, matrimoni e funerali.\nRecentemente, il ministro dell'ambiente e del turismo della Namibia ha posto delle restrizioni sulla produzione e vendita di omakipa, allo scopo di contrastare il commercio illegale di avorio e il bracconaggio. Questa decisione \u00e8 stata criticata dal Kenya "}
{"id": "2220383", "revid": "1305772", "url": "https://it.wikipedia.org/wiki?curid=2220383", "title": "No Limits", "text": "No Limits (\"niente limiti\" in lingua inglese) pu\u00f2 riferirsi a:"}
{"id": "2220399", "revid": "1765749", "url": "https://it.wikipedia.org/wiki?curid=2220399", "title": "Rheinturm", "text": "Il Rheinturm (che tradotto dal tedesco significa: \"la torre del Reno; Viene spesso chiamato\" anche: Fernsehturm, che letteralmente sta per: \"la torre della televisione\") \u00e8 una torre di trasmissione costruita in cemento armato presente all'interno della citt\u00e0 di D\u00fcsseldorf, capitale della Renania Settentrionale-Vestfalia.\nStoria.\nI lavori per la costruzione della torre iniziarono ufficialmente nel 1979 e terminarono nel 1981, il 1\u00ba gennaio dello stesso anno avvenne l'inaugurazione della struttura, inizialmente la torre era alta 234,2 metri e nel 2004 venne installata sulla sommit\u00e0 della torre un'antenna per ricevere i segnali DVB-T, cos\u00ec l'edificio raggiunse i 240,5 metri di altezza.\nDescrizione.\nSulla cima della Rheinturm sono installate alcune antenne e trasmettitori per la propagazione di onde radio FM e segnali TV, a 174,5 metri di altezza \u00e8 presente un ristorante girevole dotato di un ponte di osservazione per ammirare lo skyline della citt\u00e0 e le coste del fiume Reno, il ponte di osservazione \u00e8 aperto al pubblico tutti i giorni dalle 10:00 fino alle 23:30.\nAlla cima della torre \u00e8 collocata un'attrazione luminosa, si tratta di una scultura che poggia su un albero di trasmissione che ha la funzione di un orologio; Questa scultura \u00e8 stata progettata dall'architetto Horst H. Baumann che la battezz\u00f2 con il nome di Lichtzeitpegel (traducibile in italiano come: \"Livello di tempo chiaro\" ).\nCuriosit\u00e0.\nAttualmente il Fernsehturm \u00e8 considerato l'edificio pi\u00f9 alto di tutta la citt\u00e0, e vi \u00e8 installato l'orologio digitale pi\u00f9 grande al mondo."}
{"id": "2220405", "revid": "92723", "url": "https://it.wikipedia.org/wiki?curid=2220405", "title": "Dead Rising 2", "text": " \u00e8 un videogioco, seguito di \"Dead Rising\", ed \u00e8 sviluppato da Blue Castle Games e pubblicato dalla Capcom per PlayStation 3, Xbox 360 e Microsoft Windows. L'uscita del gioco \u00e8 avvenuta il 24 settembre 2010 in Europa per PlayStation 3 e Xbox 360.\nTrama.\nLa storia di Dead Rising 2 inizia esattamente il 25 settembre 2010 (si svolge in tre giorni all'interno della citt\u00e0 di Fortune City), ovvero quattro anni dopo il primo capitolo di Dead Rising e, in parte, narrer\u00e0 il seguito degli eventi del primo episodio. Infatti il protagonista del precedente capitolo, Frank West non \u00e8 riuscito a fermare il virus nella citt\u00e0 di Willamette che quindi si \u00e8 dilagato nella citt\u00e0 di Fortune City, parco divertimenti palesemente ispirato a Las Vegas. Il protagonista non sar\u00e0 pi\u00f9 Frank West, ma un nuovo personaggio, Chuck Greene, di mestiere stuntman e motociclista. Il suo mestiere \u00e8 dovuto al bisogno di soldi per comprare una medicina (chiamata ZOMBREX) per sua figlia, infettata dal virus. Lo ZOMBREX, tuttavia, dura soltanto 24 ore dal momento dell'iniezione, dunque bisogna somministrarlo alla bambina pi\u00f9 volte nel corso del gioco per fermare la sua metamorfosi in non-morta. Poco dopo aver vinto il reality show \"Terror is Reality\", nel quale vince chi uccide pi\u00f9 zombi, Chuck si dirige a riscuotere il premio (una cospicua somma di denaro) quando all'improvviso un'esplosione distrugge le gabbie di contenimento degli zombi, consentendone l'uscita. Da qui avr\u00e0 inizio una vera e propria invasione di non-morti, che contribuir\u00e0 significativamente al dilagare di una devastante epidemia. Un piccolo gruppo di sopravvissuti, fra cui Chuck e sua figlia, quindi, riesce a mettersi in salvo in un rifugio sotterraneo ben protetto, e dovr\u00e0 cercare di resistere per tre giorni, ovvero fino all'arrivo dei soccorsi. Chuck verr\u00e0 poi incastrato e accusato di aver causato lo scoppio di tale epidemia. Lo scopo del gioco, perci\u00f2, sar\u00e0 quello di sopravvivere con tua figlia, aiutando e portando al rifugio sotterraneo i sopravvissuti che si incontrano man mano per la citt\u00e0, mentre nel frattempo si cerca di provare la propria innocenza indagando su chi c'\u00e8 dietro l'invasione degli zombi e sul perch\u00e9 Chuck \u00e8 stato ingiustamente accusato.\nCome nel prequel, il gioco presenta sia la modalit\u00e0 72 ore, che corrisponde alla storia e avventura principale, sia una modalit\u00e0 extra sbloccabile dopo gli eventi della prima.\nIn 72 ore Chuck scoprir\u00e0 che dietro all'epidemia zombi scatenatasi in tutta Fortune City vi \u00e8 Tyrone King, detto TK, popolare presentatore di \"Terror is Reality\". Questi lo fa solo per soldi e approfitta del caos per forzare le casseforti della citt\u00e0. Dopo varie avventure Chuck impedir\u00e0 la fuga del cattivo per mezzo di elicottero e lo porta al rifugio, intenzionato ad interrogarlo. Nel frattempo una squadra di soccorso militare \u00e8 giunta sul posto, pronta per la disinfestazione zombie, ma verr\u00e0 colta di sorpresa all'evolversi della situazione: un disgustoso gas verdastro esce dalle condutture fognarie e di aerazione, scatenando una sconosciuta reazione chimica che rende gli zombie pi\u00f9 feroci, forti e veloci. In poco tempo la squadra militare viene sterminata. Indagando sul nuovo problema, Chuck si recher\u00e0 nei tunnel della manutenzione del parco, per poter scoprire l'origine dello strano fenomeno. L\u00ec trover\u00e0 gli uomini di TK con due scienziati, intenti a pompare con un macchinario il disgustoso gas. Dopo averli battuti, Chuck scoprir\u00e0 che gli scienziati sono due collaboratori della Phenotrans, l'azienda farmaceutica che produce lo ZOMBREX; tornato al rifugio, con l'aiuto dei suoi alleati scoprir\u00e0 anche che l'azienda, per poter incrementare la domanda di consumo del prodotto, \u00e8 l'autrice del disastro. Si riveler\u00e0 inoltre che la guardia di sicurezza a capo del rifugio, Sullivan, \u00e8 in realt\u00e0 un alleato della Phenotrans, diretto responsabile della tragedia. Ha allertato l'esercito di bombardare la citt\u00e0 mentre fugge, cos\u00ec da assicurarsi di far tacere la cosa. Verso le fasi finali della modalit\u00e0 Chuck riuscir\u00e0 a batterlo e a sventare in parte il proprio piano.\nNella modalit\u00e0 extra Chuck dovr\u00e0 vedersela con TK, che \u00e8 riuscito a fuggire rapendo sua figlia Katey. Dopo aver seguito alcune sue direttive per radiotrasmittente, si ritrover\u00e0 ad affrontarlo nell'arena della \"Terror is Reality\", sconfiggendolo e salvando Katey. Il resto \u00e8 scritto nei finali alternativi qui sotto.\nFinali alternativi.\nCome nel capitolo precedente, nel gioco si sviluppano vari video con dei finali alternativi e li si ottengono a seconda degli obiettivi raggiunti dal giocatore. Qui di seguito:\nModalit\u00e0 di gioco.\nIl gameplay \u00e8 simile al primo episodio, con evidenti miglioramenti. Il gioco porta nuove caratteristiche e include diversi nuovi oggetti che si possono usare sia per l'attacco agli zombie che per ricaricare la salute. Come nel primo capitolo, l'area in cui si svolge il gioco \u00e8 limitata.\nAssente l'abilit\u00e0 fotografica che permette di acquisire punti di esperienza. I superstiti hanno maggiore mobilit\u00e0 artificiale e si renderanno utili nella lotta contro gli zombie. \u00c8 stata installata la modalit\u00e0 cooperativa a pi\u00f9 giocatori. Un sistema di guadagno \u00e8 stata impostata per permettere al giocatore di comprare vari oggetti dai pochi mercanti sparsi per la citt\u00e0; tali soldi il protagonista li pu\u00f2 possedere spaccando registratori di cassa o giocando alle slot machine nei numerosi casin\u00f2 del parco divertimenti. Il giocatore \u00e8 anche costretto a cercare dello ZOMBREX per curare la malattia di Katey.\nTerror is Reality.\n\"Terror is Reality\" \u00e8 una popolare attrazione di Fortune City, creata e diretta da TK. Consiste in una macabra e bizzarra serie di giochi legati alla carneficina di zombie, gioco abbastanza criticato da vari gruppi umanitari. Il giocatore ha la possibilit\u00e0 di parteciparvi in una sua modalit\u00e0 assieme ai propri amici. Si indossano i panni di quattro anonimi personaggi, con indosso tute con casco da motociclista di diversi colori (rosso, blu, giallo, verde) e bisogna salire in testa alla classifica guadagnando punti per ogni zombie colpito. Si guadagna il doppio dei punti includendo zombie con un palloncino luminoso sopra la testa. I giochi presenti sono:\nSviluppo.\n\"Dead Rising 2\" \u00e8 stato annunciato il 9 febbraio 2009, confermato da tempo da diversi rumor, e da un video clip che ha confermato la sua esistenza. Gli sviluppatori Blue Castle Games lavoreranno con il produttore del gioco, Keiji Inafune, insieme ad altri membri del team del precedente \"Dead Rising\".\nAltre versioni.\nContenuti scaricabili.\nIl 31 agosto 2010 la Capcom ha distribuito un gioco scaricabile per Xbox e Microsoft \"Dead Rising 2: Case Zero\". Il giocatore veste nei panni di Chuck prima degli eventi di \"Dead Rising 2\", bloccato momentaneamente in una cittadina di nome Still Creek. Scopo del gioco \u00e8 fuggire assieme alla figlia Katey dalla citt\u00e0, tentando di riparare una motocicletta..\nIl 15 settembre 2010 la Capcom ha distribuito \"Dead Rising 2: Case West\", dove il giocatore vivr\u00e0 un'avventura con Frank West, protagonista di Dead Rising, e Chuck Greene per raccogliere informazioni e prove sull'epidemia scatenatasi in Fortune City nei laboratori dell'azienda farmaceutica Phenotrans. L'avventura riprende dal finale A.\n\"Dead Rising 2: Off the Record\".\nAl Captivate 2011, Capcom annuncia \"Dead Rising 2: Off the Record\". Nel titolo impersoneremo Frank West, protagonista del primo capitolo, in una reinterpretazione degli eventi di \"Dead Rising 2\".\nIl gioco include una modalit\u00e0 Sandbox, che riprende la modalit\u00e0 Infinito presente in \"Dead Rising\". Frank deve battersi con zombie, psicopatici e studenti, ma pu\u00f2 utilizzare la macchina fotografica e giocare delle sfide sparse nel gioco.\nNemici.\nZombie e Vespe.\nI nemici principali, nonch\u00e9 l'elemento primario su cui si basa la storia. La causa dell'infezione che ha dato vita all'invasione di queste mostruose creature \u00e8 la comparsa di una misteriosa specie di vespe mutanti di origine ignota. Queste vespe (di dimensioni esagerate per un insetto) vagano per Fortune City e Willamete costruendo ovunque i propri nidi e assalendo gli umani uccidendoli e depositando le proprie uova all'interno dei loro cadaveri. Una volta schiuse le uova, le larve che ne fuoriescono prendono il controllo del cadavere putrefatto ed iniziano a svilupparsi al suo interno. Guidati dalle larve (e, pi\u00f9 avanti, dalle vespe adulte) al loro interno, gli infetti appaiono guidati dal solo desiderio di muoversi e di sbranare i soggetti sani per ucciderli e/o trasmettere in loro, tramite lo scambio di fluidi corporei, le uova prodotte dalle vespe al loro interno, propagando cos\u00ec l'infezione. Anche i barboncini ed i pappagalli sembrano essere soggetti all'epidemia. Non \u00e8 raro imbattersi anche in gruppi di larve o vespe prive di un corpo ospite, spesso guidati da una vespa regina, pi\u00f9 grande e resistente delle normali operaie e al comando di ogni creatura infetta o membro dell'alveare nei paraggi. Uccidendo la regina, tutte le larve e le vespe nei dintorni cercheranno di avvicinarla per soccorrerla, incluse quelle all'interno di un corpo ospite, il quale morir\u00e0 per i danni fisici causati dalla fuoriuscita dei parassiti. Di notte gli infetti si fanno pi\u00f9 insistenti, forti, resistenti, veloci ed agili che di giorno, probabilmente perch\u00e9 larve e vespe sono indebolite dalla luce solare. Nel corso del gioco si scoprir\u00e0 che uno strano gas verde di origine ignota (probabilmente prodotto dalle vespe) che imperversa per alcuni luoghi di Willamete e Fortune City li rende ancora forti, resistenti, veloci ed agili di quanto non faccia l'assenza di luce solare. Per sfuggire all'infezione bisogna assumere dello ZOMBREX, un farmaco sviluppato specificamente per combattere la terribile pandemia: se un soggetto sano sopravvive ad un attacco ma riporta ferite infette (come nel caso della figlia di Chuck), deve assumere subito dello ZOMBREX, il quale impedisce la schiusura delle uova all'interno del proprio corpo, anche se momentaneamente. Per questo le assunzioni devono essere periodiche. Nel gioco sono presenti letteralmente centinaia di migliaia di zombie umani, mentre decisamente pi\u00f9 rari sono i barboncini ed i pappagalli zombie, le larve e le vespe (regine e non) prive di un corpo ospite e gli psicopatici, usati come boss.\nPsicopatici.\nCome nel prequel, anche qui gli umani tendono ad impazzire, approfittano della situazione per compiere azioni immorali o cercano di difendersi. Fungono da boss e mini-boss. Qui sotto l'elenco:\nOggetti.\nArmi.\n\u00c8 indispensabile trovare delle armi nella lotta contro gli zombie. Come nel prequel, molte delle armi presenti nel gioco e nelle sue espansioni sono improprie (martelli, mazze da baseball ecc.), molte delle quali addirittura assurde. Il giocatore sar\u00e0 anche capace di sollevare oggetti di enormi dimensioni, come tavoli e panchine, e lanciarli contro i morti viventi. Utilizzandole continuamente si possono rompere o finiscono le munizioni, perci\u00f2 il giocatore \u00e8 costretto costantemente a cambiare arma. Novit\u00e0 del gioco \u00e8 la possibilit\u00e0 di costruire delle armi combo combinando vari oggetti fra loro. Crescendo di livello, salvando le varie missioni o cercando vari poster che le rappresentino sparsi per Fortune City, si otterranno le carte combo, le quali faranno guadagnare pi\u00f9 punti esperienza utilizzando l'arma. Qui di seguito la lista completa delle armi combo:\n\"Dead Rising 2: Case West\".\nLe armi combo le si ottengono se Frank o Chuck salgono di livello o se le costruiscono. Da \"Dead Rising 2\" ritroviamo Bomba Congelante, Blazing Ace, Trapanatore, Lanciafiamme, Spada Laser, Palla Maradona, Carne Esplosiva, Lanciapiatti, Pistola Palla di Neve e Lama Automatica. Le nuove armi sono:\n\"Dead Rising 2: Off the Records\".\nFrank potr\u00e0 usufruire di tutte le armi combo presenti in \"Dead Rising 2\" e in \"Dead Rising 2: Case West\" (tranne l'Impattatore e lo Sterilizzatore), e le render\u00e0 disponibili anche per i superstiti. Le nuove armi, esclusiva di Frank e assai strane, sono:\nVeicoli.\nIn \"Dead Rising 2\" il giocatore pu\u00f2 usufruire di mezzi di trasporto come moto e auto per sterminare interi gruppi di zombie o per trasportare vari superstiti. Si possono modificare alcune motociclette a partire dalla sconfitta di Leon (o di Chuck in \"Dead Rising 2: Off the Records\"), usufruendo del garage mobile (un camion) dello psicopatico. I veicoli servono per andare addosso agli zombie, i veicoli combo invece hanno qualche accessorio in pi\u00f9 per sterminarli efficacemente o sono semplicemente decorate con la vernice spray. I veicoli combo visti sono:\nVestiti.\nNel gioco il personaggio pu\u00f2 indossare parecchi tipi di vestiti, ma soltanto alcuni gli danno delle abilit\u00e0 speciali. Molti dei vestiti sono a scopo umoristico. Nel mese di ottobre 2010 sono stati resi disponibili dei \"pacchi abilit\u00e0\" attraverso l'acquisto del gioco in versione XBLM, GFWL e PSN. I pacchi presentano:\nIndossando un capo per set si ottengono tutti i benefici pi\u00f9 un notevole aumento della velocit\u00e0 con cui Chuck si sposta, attacca, ecc.\nRegali per Katey.\nChuck \u00e8 molto amorevole nei confronti della figlia Katey e non manca mai l'occasione di dimostrarglielo portandole dei regali durante le sue incursioni all'aperto.\nColonna sonora.\nLa colonna sonora del gioco \u00e8 stata realizzata dall'artista Celldweller.\nAccoglienza.\nLa rivista \"Play Generation\" lo classific\u00f2 come il quarto migliore titolo d'avventura del 2010.\nLa stessa testata valut\u00f2 il remake \"Off the Records\" dandogli un punteggio di 85/100, apprezzando il fatto che fosse divertente, discretamente longevo e che veniva venduto a un prezzo inferiore rispetto ad altri titoli del genere e come contro la sua troppa somiglianza con \"Dead Rising 2\" come struttura, sviluppo, realizzazione tecnica e scenari, finendo per trovarlo un action game semplice e immediato, che riproponeva senza particolari modifiche tutti i pregi e tutti i difetti di \"Dead Rising 2\".\nSequel.\n\u00c8 stato messo in commercio il sequel di \"Dead Rising 2: Case West\", ovvero \"Dead Rising 3,\" un'esclusiva Xbox One uscito nel 2014; \u00e8 poi uscito nel 2016 Dead Rising 4, in cui vestiamo nuovamente i panni di Frank.\nFilm.\nNel 2015 \u00e8 stato messo in commercio \"\", film ambientato dopo gli eventi di \"Dead Rising 2\"."}
{"id": "2220406", "revid": "986213", "url": "https://it.wikipedia.org/wiki?curid=2220406", "title": "Ksenija Georgievna Romanova", "text": "Biografia.\nAllo scoppio della Prima guerra mondiale la loro madre prese la decisione di trasferirsi nell'alleata Inghilterra per il periodo della guerra: questa scelta probabilmente salv\u00f2 loro la vita, tenuto conto che dopo la Rivoluzione d'Ottobre il loro padre, gli zii Nikolaj Michajlovi\u010d e Sergej Michajlovi\u010d e molti altri membri della famiglia imperiale vennero uccisi.\nKsenija si spos\u00f2 due volte, la prima volta con William Bateman Leeds (nato nel 1902) quando aveva diciotto anni: egli era il figlio ed erede del magnate americano dello stagno, nonch\u00e9 figliastro dello zio materno di Ksenija, il principe Cristoforo di Grecia. Dopo le nozze a Parigi il 9 ottobre 1921 divennero un punto di riferimento nella vita dell'alta societ\u00e0 newyorkese, appoggiandosi alla loro propriet\u00e0 di Kenwood, presso Oyster Bay. Ksenija e William ebbero una figlia il 25 febbraio 1925, Nancy Helen Marie Leeds, che spos\u00f2 Edward Judson Wynkoop, Jr. nel dicembre 1945. Ksenija e Willian divorziarono nel 1930 e la principessa si rispos\u00f2 con Herman Jud a Glen Cove, New York, il 10 agosto 1946, ma non ebbero figli.\nUn errore comune nel trattare questa famiglia \u00e8 identificare Alexandra, la figlia di Nancy Helen Marie Wynkoop (nata Leeds), come figlia di secondo letto della principessa Ksenjia. Alexandra Leeds Wynkoop \u00e8 nominata spesso ed erroneamente come Alexandra Leeds Jud, nata il 30 marzo 1959; lei era invece una nipote della principessa Maria, nata quando la nonna aveva 56 anni.\nNell'estate del 1927 Ksenija venne coinvolta nella vicenda di Anna Anderson, dopo che Gleb Botkin le aveva telefonato perch\u00e9 la ospitasse a Kenwood. La principessa spieg\u00f2 che:\nDa bambine, Ksenija e sua sorella Nina avevano giocato frequentemente con le due figlie minori dello zar Nicola II, Maria Nikolaevna ed Anastasia Nikolaevna, e con l'unico figliolo, lo zarevic Alessio. Entrambe le sorelle avevano chiari ricordi della loro seconda cugina, Anastasia, che descrissero come \u00abdi carattere orribile\u00bb e \u00abselvaggia e violenta\u00bb. Secondo Ksenija \u00abAnastasia barava quando si giocava, scalciava, graffiava, tirava i capelli e sapeva generalmente rendersi odiosa\u00bb. La principessa Nina disse anche che \u00abAnastasia era folle di gelosia di me perch\u00e9 ero pi\u00f9 alta di lei. Come figlia dell'imperatore pensava di dover torreggiare sopra tutti\u00bb.\nKsenija era in crociera con suo marito William nelle Antille al momento dell'arrivo di Anna a New York, e si era organizzata affinch\u00e9 la donna stesse da Annie Burr Jennings, amica di Ksnejia che viveva a Park Avenue. Al suo ritorno, Xenia entr\u00f2 di nascosto nell'appartamento di Annie Jennings per osservare l'ospite senza essere vista: dopo averla vista porgere la mano a Gleb Botkin, Ksenija dichiar\u00f2 di essersi resa conto di avere visto una propria pari: \u00abEra cos\u00ec istintivo, cos\u00ec non artefatto, in alcun modo impostato. In quel modo essa irradi\u00f2 una naturale \"grandeur\" ed io ne rimasi sconvolta\u00bb.\nKsenija riconobbe Anna Anderson come la granduchessa Anastasia, asserendo che Anna era rimasta s\u00e9 stessa tutto il tempo non dando mai l'impressione di recitare una parte: le due rimasero grandi amiche tutta la vita, anche dopo che Anna Anderson lasci\u00f2 la casa di Ksenija per un litigio. Cos\u00ec riassunse la vicenda il principe Cristoforo di Grecia:\nPierre Gilliard, tutore dei cinque figli dello zar Nicola dal 1905 al 1918, precis\u00f2 che la principessa Ksenija aveva visto per l'ultima volta la cugina Anastasia quando avevano una dieci anni e l'altra dodici: Ksenija gli fece sapere che non aveva riconosciuto \"visivamente\" Anastasia, ma che riteneva di saper cogliere la differenza fra un membro della famiglia Romanov e una \u00abcontadina polacca\u00bb. La Anderson mostrava una forte rassomiglianza con i membri della famiglia della zarina Aleksandra F\u00ebdorovna ed i suoi modi ed il temperamento le ricordavano la cugina. Il principe Dmitrij Aleksandrovi\u010d, figlio della granduchessa Xenia (figlia dello zar Alessandro III) e del granduca \"Sandro\", scrisse che\nLa principessa Ksenia Georgievna Romanova Leeds Jud mor\u00ec il 17 settembre 1965 a 62 anni: le sopravvisse il secondo marito, la figlia Nancy Leeds Wynkoop e la nipote Alexandra."}
{"id": "2220407", "revid": "131358", "url": "https://it.wikipedia.org/wiki?curid=2220407", "title": "Sa\u2018\u012bd ibn al-Jubayr", "text": ""}
{"id": "2220408", "revid": "599013", "url": "https://it.wikipedia.org/wiki?curid=2220408", "title": "3\u00aa Brigata missili &quot;Aquileia&quot;", "text": "La III Brigata Missili, poi 3\u00aa Brigata missili \"Aquileia\", \u00e8 stata una Grande Unit\u00e0 dell'Esercito Italiano, con una forza combattente di circa 5.478 uomini, dipendeva dal V Corpo d'Armata ed il suo quartier generale, dal 1975, aveva sede a Portogruaro presso la Caserma \"Luciano Capit\u00f2\".\nCostituita nel 1959 in seguito all'accordo segreto stipulato il 20 ottobre 1954 tra il governo italiano e quello statunitense relativo alla difesa nucleare in Italia, la Brigata prendeva il nome in onore della citt\u00e0 friulana di Aquileia e fu sciolta nel 1991.Dislocata con i suoi reparti tra il Veneto, Friuli-Venezia Giulia ed il Trentino-Alto Adige, era dotata di armamento nucleare tattico ed aveva il compito di fermare una eventuale invasione delle truppe del Patto di Varsavia proveniente dalla \"soglia di Gorizia\" o dall'Alto Adige attraverso la Val Pusteria tramite il varco di Prato alla Drava-Versciaco. L'\"Aquileia\" \u00e8 stata impegnata in operazioni civili, come il soccorso delle popolazioni del terremoto del Belice nel 1968, del terremotate in Friuli nel 1976, la ricostruzione degli argini del Progno a Colognola ai Colli con l'alluvione del 1981 e in interventi militari, come le operazioni di antiterrorismo in Alto Adige negli anni sessanta, l'intervento in Libano del 1983-1984 durante la missione ITALCON \"Libano 2\", in Albania nel 1991 con l'operazione \"Pellicano\" e con l'operazione antiterrorismo durante la guerra del Golfo di presidio alla centrale termoelettrica di Piombino e infine nel 1992, ormai ridotta a 3\u00ba Reggimento missili \"Aquileia\", con la 3\u00aa Compagnia fucilieri, nell'\"operazione Vespri siciliani\".\nPresupposto: la difesa nucleare tattica NATO.\nLa dottrina militare degli anni cinquanta atlantica, durante il periodo della Guerra fredda, prevedeva che l'Italia poteva essere invasa delle truppe del Patto di Varsavia provenienti dalla \"soglia di Gorizia\" o dall'Alto Adige attraverso la Val Pusteria tramite il varco di Prato alla Drava-Versciaco, e per fermare l'avanzata, oltre a difese passive con opere fortificate, difese dapprima dai Battaglioni da Posizione, poi Raggruppamenti da Posizione, per poi passare, nel 1962, ai Battaglioni di Fanteria d'arresto e di Alpini d'Arresto, si organizz\u00f2 una difesa che aveva come deterrente l'artiglieria (missili e pesante) con munizionamento nucleare tattico.\nIl primo ed unico test di artiglieria nucleare fu effettuato il 25 maggio 1953 nell'Area 5 del sito di test del Nevada. Il test in codice fu denominato \"Knothole-Shot Grable\", ed era il 10\u00b0 test nell'ambito dell'Operazione Upshot-Knothole: un cannone atomico da 280\u00a0mm (M65 Atomic Cannon 11,02\u00a0inch, soprannominato \"Atomic Annie\") spar\u00f2 a 10\u00a0km di distanza una granata, lunga 1.384\u00a0mm e pesante 365\u00a0kg, che esplose a 160\u00a0m d'altezza, sprigionando un'energia di 15 kilotoni (da notare che la bomba \"Little Boy\" che distrusse Hiroshima aveva un'energia di 13 kilotoni). La potenza nucleare del munizionamento speciale della Brigata Missili era per ol missile tattico MGR-1 \"Honest John\": da 10 a 60 kilotoni; perilmissile tattico MGM-52 \"Lance\": da 1 a 100 kilotoni; e per la granata nucleare tattica per obice da 203/25 (M-115 - 8 Inch howitzer) e per obici da 203/25 semoventi M110A2: da 1 a 20 kilotoni.\nStoria.\nCostituita il 1\u00ba ottobre 1959 come III Brigata Missili con sede a Vicenza fino al 1975 poi a Portogruaro.\nNe fanno parte inizialmente:\ne successivamente un Battaglione di Fanteria.\nGli organici fissati all'atto della costituzione della III Brigata Missili prevedeva anche la costituzione di un S.A.L. - Sezione Aerei Leggeri con 3 aerei L-21 B, ma questa S.A.L. non fu attivata.\nSubito dopo la costituzione ha inizio un graduale potenziamento e trasformazione per adeguare la struttura organica della Brigata Missili all'evoluzione tecnica dei materiali ed alle mutevoli esigenze operative.\nNel 1963 viene aggregato, dal Centro Addestramento Aviazione Leggera dell'Esercito (C.A.A.L.E.), alla III Brigata Missili:\nLa S.E.U.G. nel 1975 si trasform\u00f2 in Gruppo Squadroni (identificato da un numero romano e dal nome di una costellazione o di un pianeta).\nIl 18 luglio 1973 il XIII Gruppo Ricognizione e Acquisizione Obiettivi perde il proprio R.A.L. - Reparto Aviazione Leggera, che viene incorporato nel R.A.L. del Comando della III Brigata Missili, che si ristruttura in:\nAl R.A.L. viene fissato come nominativo di chiamata radio \"Rosa\".\nIl 28 gennaio 1975 il R.A.L. - Reparto Aviazione Leggera lascia il Comando della III Brigata Missili e ritorna alle dipendenze del XIII Gruppo Ricognizione ed Acquisizione Obiettivi, che si trasferisce a Verona presso la Caserma \"M.O.V.M. Ten. Ugo Passalacqua\", mentre il R.A.L. rimane con Base all'Aeroporto di Verona-Boscomantico. Il 1\u00ba gennaio 1975 si costituisce il 3\u00ba Gruppo Missili \"Volturno\" dotato del nuovo sistema d'arma MGM-52 Lance in sostituzione del missile MGR-1 \"Honest John\". Il Reparto il 30 settembre 1975 eredita la Bandiera e le tradizioni del disciolto 3\u00ba Reggimento Artiglieria Missili. Il 28 novembre 1977, nel quadro della ristrutturazione dell'Esercito Italiano, la Grande Unit\u00e0, ridenominata 3\u00aa Brigata Missili \"Aquileia, assume anche le funzioni di Comando Artiglieria del 5\u00ba Corpo d'armata ed accoglie nei propri ranghi i seguenti Reparti:\nIl 1\u00ba gennaio 1980 il 21\u00ba Battaglione Genio Pionieri \"Timavo\" si contrae in Compagnia.\nIl 30 giugno 1981 la Brigata Missili inquadra il 92\u00b0 Centro Addestramento Reclute di Foligno, originatosi per trasformazione della Scuola Allievi Ufficiali e Sottufficiali di Artiglieria.\nIl 31 ottobre 1981 avviene lo scioglimento del 92\u00ba Battaglione fanteria \"Basilicata\", ricostituitosi in Foligno il 1\u00ba ottobre 1982 per trasformazione del 92\u00b0 Centro Addestramento Reclute. Il 1\u00ba gennaio 1982 si costituisce, dal preesistente Reparto RRR, il 13\u00ba Battaglione Logistico di Manovra. Il 1\u00ba agosto 1982 il 1\u00ba Gruppo Artiglieria Pesante \"Adige\" si contrae e cede personale e mezzi al 9\u00ba Gruppo Artiglieria Pesante \"Rovigo\", e si scioglier\u00e0 il 31 luglio 1983. Il 18 ottobre 1982 la 3\u00aa Brigata Missili \"Aquileia\" perde le attribuzioni di Comando Artiglieria del V Corpo d'armata. L'11 ottobre 1985 si costituisce il 27\u00ba Gruppo artiglieria pesante semovente \"Marche\" che eredita la Bandiera e le tradizioni del disciolto 27\u00ba Reggimento artiglieria pesante semovente. Il 31 ottobre 1986 il 9\u00ba Gruppo Artiglieria Pesante \"Rovigo\" ed il 41\u00ba Gruppo Specialisti \"Cordenons\" passano alle dipendenze del Comando Artiglieria del 5\u00ba Corpo d'armata. A decorrere dal 1\u00ba febbraio 1988 il 13\u00ba Battaglione Logistico di Manovra assume la denominazione di 13\u00ba Battaglione logistico \"Aquileia\". Il 31 gennaio 1991 avviene lo scioglimento della Compagnia genio \"Aquileia\" e della 2\u00aa Compagnia fucilieri \"Aquileia\". Il 30 novembre 1991 la 3\u00aa Brigata Missili \"Aquileia\" viene disciolta e ridotta a livello reggimentale.\nI Reparti costituenti.\nIl Reparto Missili.\nFondato nel 1975 e attivo fino al 1992, il reparto missilistico era costituito dal 3\u00ba Gruppo missili \"Volturno\", che era stanziato a Oderzo nella caserma \"Zanusso\" e a Codogn\u00e8 nella caserma \"Pietro Maset\". Era un reparto bivalente, ossia poteva utilizzare sia munizionamento convenzionale che missili a testata nucleare.\nI Reparti Artiglieria Pesante a Traino Meccanico.\nI due Gruppi Artiglieria Pesante a Traino Meccanico della Brigata Missili ebbero anche capacit\u00e0 nucleare, come si evince dalla Serie Dottrinale per l'Artiglieria Pesante a Traino Meccanico con compiti particolari, ossia nucleari, \u00e8 del 1972.\nDal XIV Gr.A.Pe. al 1\u00b0 Gr.A.Pe. \"Adige\".\nIl XIV Gruppo Artiglieria Pesante (Gr.A.Pe) fu fondato il 1\u00ba settembre 1962 a Trento dal III Gruppo Artiglieria Pesante del IX Reggimento Artiglieria Pesante, era stanziato nella Caserma \"G. Pizzolato\" a Trento.\nIl 1\u00ba Gruppo artiglieria pesante \"Adige\" invece fu fondato nel 1975 e fu attivo fino al 1983, era stanziato nella Caserma \"Giovanni Ruazzi\" a Elvas di Bressanone.\nAmbedue erano reparti bivalenti, ossia potevano utilizzare sia munizionamento convenzionale che nucleare.\nDal XV Gr.A.Pe. al 9\u00b0 Gr.A.Pe. \"Rovigo\".\nIl XV Gruppo Artiglieria Pesante (Gr.A.Pe) fu fondato nel 1975 e attivo fino al 1995.\nIl 9\u00ba Gruppo artiglieria pesante \"Rovigo\", era stanziato nella Caserma \"Ugo Passalacqua\" a Verona.\nAmbedue erano reparti bivalenti, ossia potevano utilizzare sia munizionamento convenzionale che nucleare.\nIl Reparto Artiglieria Pesante Semovente.\nIl 27\u00ba Reggimento artiglieria pesante semovente \"Marche\" \u00e8 stato un reparto di artiglieria semovente. Fondato nel 1976 e attivo fino al 1995 era stanziato nella caserma \"Osoppo\" di Udine, era un reparto bivalente (ossia poteva utilizzare sia munizionamento convenzionale che nucleare).\nIl Reparto Acquisizione Obiettivi.\nIl 13\u00ba Gruppo acquisizione obiettivi \"Aquileia\", meglio conosciuto con l'acronimo di GRACO, \u00e8 stato un reparto misto di artiglieria e paracadutisti. Fondato nel 1959 e attivo fino al 1993 stanziava nella caserma \"Ugo Passalacqua\" di Verona; era un reparto specializzato nell'acquisizione di obiettivi nemici sia con aerei teleguidati della Batteria Aerei Teleguidati - BAT che con i paracadutisti della Batteria Acquisizione Obiettivi - BAO. Motto dei paracadutisti era \"Videre nec videri\" adottato oggi dal 185\u00b0 Rgt Paracadutisti RAO che ne ha ereditato i compiti.\nIl Reparto Specialisti Artiglieria.\nIl 41\u00ba Gruppo specialisti artiglieria \"Cordenons\" \u00e8 stato un reparto di artiglieria dell'Esercito Italiano. Fondato nel 1976 e attivo fino al 1999, stanziato nella caserma \"Trieste\" a Casarsa della Delizia; passato alla caserma Mario Fiore di Pordenone, e poi tornato a Casarsa, era un reparto specializzato nell'elaborazione e nell'affinamento dei dati per il fuoco di batteria, compresi quelli meteorologici.\nIl Reparto Fanteria.\nIl 92\u00ba Battaglione Fanteria \"Basilicata\" \u00e8 stato un reparto di Fanteria dell'Esercito Italiano, ricostituito nel 1962 e attivo fino al 1992. Stanziato nella Caserma \"Capit\u00f2\" di Portogruaro e successivamente nella caserma \"Ferrante Gonzaga Del Vodice\" di Foligno, era un reparto primariamente, ma non esclusivamente, con compiti addestrativi del personale della Brigata (CAR). Prima del trasferimento a Foligno le compagnie fucilieri ne portavano le mostrine e ne dipendevano. Dal 1992 al 1996 fu elevato a Reggimento e poi definitivamente sciolto.\nIl reparto Fucilieri.\nLa Fanteria per gruppo missili, ovvero le Compagnie fucilieri \"Aquileia\", trae origine dal XIII Battaglione di fanteria \"Treviso\" che \u00e8 stato un reparto di fanteria dell'Esercito Italiano sciolto nel 1965. I membri di tale unit\u00e0 appartenevano ad una \u00e9lite delle forze di fanteria, chi vi faceva parte era inquadrato nella specialit\u00e0 d'Arma di \"Fanteria per gruppo missili superficie/superficie\", formato da quattro compagnie autonome da combattimento; fondato nel 1962, rimase attivo fino al 1992. Nel 1975 adottarono le mostrine del 92\u00ba Battaglione Fanteria Basilicata. Stanziato nelle caserme \"Luciano Capit\u00f2\" di Portogruaro, \"Giovanni Ruazzi\" di Bressanone 4\u00aa compagnia, \"Antonio Chinotto\" di Vicenza 2\u00aa compagnia, \"Pietro Maset\" di Codogn\u00e8, \"Francesco Zanusso\" di Oderzo e \"Osoppo\" di Udine, era un reparto con il compito di proteggere i siti e le missioni di lancio dei missili in forza alla Brigata, il Comando stesso e le autocolonne in manovra. Dovendo operare sia dietro ma pure sul fronte, i fucilieri dell'\"Aquileia\", erano assaltatori particolarmente addestrati al controllo del campo di battaglia, alla controinterdizione, quindi all'individuazione e annientamento di reparti d'\u00e9lite quali incursori o acquisitori obiettivi. Il loro addestramento comprendeva anche attivit\u00e0 con reparti della NATO.\nIl Reparto Genio.\nIl 21\u00ba Battaglione genio pionieri \"Timavo\" \u00e8 stato un reparto del genio dell'Esercito Italiano, fondato una prima volta nel 1975 e attivo fino al 1979; era inquadrato nella 3\u00aa Brigata missili \"Aquileia\" e stanziava presso la caserma \"Antonio Chinotto\" di Vicenza. Ripristinato nel 1981 a Caserta presso la caserma \"Giuseppe Amico\" e posto alle dipendenze della Regione Militare Meridionale, manteneva una compagnia autonoma a Portogruaro presso la caserma Luciano Capit\u00f2 che fu poi sciolta il 31 gennaio 1996. Il 21 settembre 1992 il battaglione \u00e8 inquadrato nel 21\u00ba Reggimento Genio Pionieri e, riconfigurato in unit\u00e0 guastatori, nel corso del 2001, passa alle dipendenze della 8\u00aa Brigata bersaglieri \"Garibaldi\".\nIl Reparto Trasmissioni.\nCostituito il 1\u00ba gennaio 1968 come XIII Battaglione Trasmissioni per trasformazione della preesistente 13\u00aa Compagnia Trasmissioni, a partire dal 1\u00ba ottobre 1975 prende il nome di 13\u00ba Battaglione Trasmissioni \"Mauria\" e riceve la Bandiera di Guerra il 10 ottobre 1976 per effetto del D.P.R. n\u00ba 846 del 12 novembre 1976, pubblicato sulla Gazzetta Ufficiale n\u00ba 339 del 22 dicembre 1976.La cerimonia si svolge nella Caserma \"Giovanni Duca\" in Montorio Veronese (Vr). Il 30 novembre 1991, a seguito allo scioglimento della 3\u00aa Brigata Missili \"Aquileia\", il 13\u00ba Battaglione Trasmissioni \"Mauria\" venne ridotto a 13\u00aa Compagnia Trasmissioni, che venne inserita nel 3\u00ba Reggimento Artiglieria \"Aquileia\" costituito in sostituzione della preesistente 3\u00aa Brigata Missili \"Aquileia\" e, quindi, il giorno successivo la sua Bandiera viene trasferita a Roma per essere custodita nel Sacrario delle Bandiere ubicato alle spalle della Tomba del Milite Ignoto.\nI Comandanti.\nComandanti della 13\u00aa Compagnia trasmissioni:\nComandanti del XIII Battaglione trasmissioni:\nComandanti del 13\u00ba battaglione trasmissioni \"Mauria\":\nIl Motto.\n\"In aetheris coniungo\"\nIl Reparto Logistico.\nIl 1\u00ba ottobre 1959 viene creato il 13\u00ba Reparto Riparazioni Rifornimenti e Recuperi che il 1\u00ba gennaio 1982 si trasforma in 13\u00ba Battaglione logistico di manovra.\nNel 1984 il 13\u00ba Battaglione logistico di manovra \u00e8 cos\u00ec strutturato:\nA partire dal 1\u00ba febbraio 1988 prende il nome di 13\u00ba Battaglione logistico \"Aquileia\" e riceve la Bandiera di Guerra il 30 giugno 1988 a Casarsa della Delizia.\nNel 1990 il 13\u00ba Battaglione logistico \"Aquileia\" \u00e8 cos\u00ec strutturato:\nIl 30 novembre 1991 viene sciolto.\nIl Motto.\n\"Praevideo ac provideo\"\nI Reparti Aerei.\nGli organici fissati all'atto della costituzione della III Brigata Missili prevedeva anche la costituzione di un S.A.L. - Sezione Aerei Leggeri con 3 aerei L-21 B, ma questa S.A.L. non fu attivata.\nNel 1963 viene aggregato, dal Centro Addestramento Aviazione Leggera dell'Esercito (C.A.A.L.E.), alla III Brigata Missili:\nLa S.E.U.G. nel 1975 si trasform\u00f2 in Gruppo Squadroni (identificato da un numero romano e dal nome di una costellazione o di un pianeta).\nIl 18 luglio 1973 il XIII Gruppo Ricognizione e Acquisizione Obiettivi perde il proprio R.A.L. - Reparto Aviazione Leggera, che viene incorporato nel R.A.L. del Comando della III Brigata Missili, che si ristruttura in:\nAl R.A.L. viene fissato come nominativo di chiamata radio \"Rosa\".\nIl 28 gennaio 1975 il R.A.L. - Reparto Aviazione Leggera lascia il Comando della III Brigata Missili e ritorna alle dipendenze del XIII Gruppo Ricognizione ed Acquisizione Obiettivi, che si trasferisce a Verona presso la Caserma \"M.O.V.M. Ten. Ugo Passalacqua\", mentre il R.A.L. rimane con Base all'Aeroporto di Verona-Boscomantico.\nIl Reparto Sanit\u00e0.\nLa Brigata Missili aveva a disposizione anche il 13\u00ba Reparto Sanit\u00e0 di 1\u00ba grado, ridotto a quadro, cos\u00ec strutturato nel 1990, di stanza a Palazzolo dello Stella:\nLa Banda Musicale.\nLa Brigata Missili ebbe anche una propria Banda Musicale Militare \"Aquileia\", di stanza presso la Caserma \"Luciano Capit\u00f2\" a Portogruaro fu spostata poi a Palmanova.\nNegli anni ottanta responsabile militare della Banda era l'allora Serg. Maggiore Cosimo Di Palma.\nDal gennaio del 1989 all'aprile del 1992 responsabile della Musica d'Ordinanza \"Aquileia\" \u00e8 stato il Serg. Magg. Antonio Miele.\nIl Reparto Carabinieri.\nAlla Brigata Missili fu aggregato un Plotone Carabinieri che divenne poi Compagnia Carabinieri \"Aquileia\", con sede a Portogruaro, forte di 73 effettivi di cui:\nNel 1975 la Compagnia Carabinieri \"Aquileia\" era cos\u00ec strutturata:\nIl Motto.\n\"Perseverantia omnia transcendo\".\nI Depositi nucleari e l'operazione \"Silent Echo\".\nIl Governo Statunitense decise, subito dopo la Seconda guerra mondiale di collocare in Europa delle proprie armi nucleari; esse erano di due categorie:\nDal punto di vista giuridico furono predisposti accordi-quadro di pubblico dominio, denominati \"Agreements for Cooperation on the Uses of Atomic Energy for Mutual Defense Purposes\" (\"Accordi per la cooperazione nell'impiego dell'energia atomica a scopo di reciproca difesa\").\nL'Italia firm\u00f2 un tale Accordo il 3 dicembre 1960, cio\u00e8 ben parecchi anni dopo che le forze armate statunitensi avevano installato sul suolo italiano armi nucleari, precisamente nel 1957.\nAgli accordi-quadro segu\u00ec un \"Program of Cooperation\" (\"Programma di Cooperazione\") segreto, in cui si stabilirono quali dovevano essere i Reparti speciali del Paese alleato ospitante che devono addestrarsi all'uso eventuale delle armi nucleari ed i tipi di armi che gli Stati Uniti d'America assegnavano all'uso delle forze armate del Paese alleato ospitante.\nUn altro documento fu il \"Atomic Stockpile Agreement\" (\"Accordo sui depositi nucleari\") anch'esso segreto, in cui si stabilirono le dislocazioni dei depositi nucleari, la ripartizione dei costi e si stabil\u00ec che le armi nucleari dovevano essere custodite da Reparti statunitensi, mentre la sicurezza esterna dei depositi doveva essere garantita dalle forze armate del Paese alleato ospitante; in questo Accordo si assegnava al Segretario della Difesa statunitense la possibilit\u00e0 d'informare i Governi dei Paese alleato ospitanti delle modifiche di consistenza dei depositi nucleari collocati nel territorio del Paese ospitante, anche se non era prevista alcuna consultazione preventiva per tali modifiche.\nI reparti di custodia statunitensi facevano parte degli specialisti d'artiglieria delle Mun.S.S. - Munitions Support Squadron, composta da circa 110 militari, responsabili della sicurezza fisica degli ordigni, del controllo e della allocazione delle armi nei depositi, i quali dipendevano dal 38\u00b0 M.M.G. - Munitions Maintenance Group, con sede nella base aerea di Spangdahlem.\nLe testate nucleari immagazzinate originariamente durante il periodo della guerra fredda nelle installazioni militari di Palu di Orsago, presso il Deposito Site Algol, di Chiarano, presso il Deposito Site Altair, di Alvisopoli a Fossalta di Portogruaro presso il Deposito Site Castor gi\u00e0 inattivo nel 1979 e di Naz-Sciaves presso il Deposito Site Rigel inattivo dal 1984, erano situate in prossimit\u00e0 dei Reparti operativi e pronte cos\u00ec all'immediato impiego, successivamente, in fase di riorganizzazione, tutto il munizionamento fu riunito nel solo Deposito Site Pluto, di Longare a Vicenza ad eccezione del Site Algol che fu mantenuto operativo fino al 1992. I missile Lance di riserva venivano invece custoditi presso il deposito di Villabona di Goito.\nIn base al trattato USA-Unione Sovietica START I stipulato nel 1991 relativo al disarmo nucleare in Europa, tutte le armi e le attrezzature nucleari presenti in Germania, Paesi Bassi, Grecia, Turchia e Italia vennero riconsegnate alla 59th Ordance Brigade di stanza in Germania, a Pirmasens, custode del deposito di M\u00fcnster. Quelle conservate in Italia transitarono attraverso l'aeroporto di Aviano mentre i vettori dei missili Lance furono consegnati all'United States Army a Livorno e imbarcati per gli USA.\nL'operazione di retrocessione delle armi nucleari tattiche di propriet\u00e0 dell'United States Army dall'Europa fu denominata in codice \"Silent Echo\" (Eco silenzioso) e si concluse entro il 15 maggio del 1992. Fu la pi\u00f9 grande e complessa operazione di trasporto di armi nucleari nella storia militare.\nLe esercitazioni NATO e l'operazione \"Able Archer 83\".\nLa Brigata partecipava annualmente alle varie esercitazioni europee della NATO denominate negli anni sessanta \"Diamond Blue\", \"King Neptune\", \"Drum Beat\", \"Golden Rod\", \"Dense Crop\" e alle \"Distant-Dragon Hammer\", \"Wintex Cimex\" e \"Display Determination\" degli anni ottanta. In Italia queste erano pianificate dal Comando delle forze terrestri alleate del Sud Europa di Verona.\nDurante lo svolgimento delle manovre operative \"Display Determination\", che in italiano significa mostrarsi con determinazione e di norma duravano una settimana circa, erano mobilitate tutte le Forze armate e la quasi totalit\u00e0 dell'Esercito Italiano schierato in Trentino-Alto Adige, Friuli-Venezia Giulia e Veneto con il III, IV e V Corpo d'armata e da consuetudine veniva simulato un attacco da parte del partito arancione, ossia delle forze del Patto di Varsavia, dalla soglia di Gorizia con il conseguente contrattacco liberatorio Alleato del partito azzurro.\nNegli anni ottanta la Brigata, frammentata in diversi siti, si schierava inizialmente sulle sponde del fiume Isonzo a ridosso di quella che poteva essere realmente in caso di guerra la prima linea per poi arretrare, durante le ore notturne, e riorganizzarsi nelle pi\u00f9 fortificate retrovie del fiume Tagliamento ove venivano simulati lanci di missili Lance e di granate nucleari da parte dei Gruppi di artiglieria pesante a traino meccanico e semovente. Durante le esercitazioni per rendere pi\u00f9 simile la realt\u00e0 il Reparto logistico che trasportava le testate atomiche per i missili Lance, scortati dai fucilieri, erano quotidianamente sottoposti ad attacchi aerei simulati portati da Lockheed F-104 Starfighter dell'aviazione militare italiana.\nIn caso reale di conflitto il Comando Brigata sarebbe stato trasferito nel posto comando protetto dello sbarramento difensivo di Rivis di Sedegliano, in provincia di Udine, mentre il trasporto delle testate nucleari dal Deposito \"Site Pluto\" (tradotto in Covo di Plutone) di [[Vicenza]] alle varie postazioni di lancio disseminate nella pianura friulana-veneta sarebbe stato affidato agli [[autiere|autieri]] del Reparto logistico con gli autocarri [[OM 6600 Acp 56]].\nCon le stesse modalit\u00e0 di schieramento, nel novembre del 1983 la Brigata prese parte alla nota operazione [[Able Archer 83]] (Abile arciere). Cos\u00ec fu chiamata in codice l'esercitazione della [[NATO]], che fu rivelata per la prima volta nel 2013 dopo la declassificazione di documenti americani secretati. Durata 10 giorni, l'operazione simulava una escalation globale che avrebbe portato alla guerra nucleare fra la [[NATO]] e il [[Patto di Varsavia]]. La simulazione inizi\u00f2 il 2 novembre 1983, controllata dal [[Supreme Headquarters Allied Powers Europe]] con sede a [[Soignies|Casteau]], a nord della citt\u00e0 di [[Mons]]. In Europa furono mobilitati 40.000 uomini e lo stato di allerta negli Usa fu portato a Defcon 1, al livello massimo. \"Able Archer\" si avvicin\u00f2 talmente alla realt\u00e0 che l'Unione Sovietica scambi\u00f2 questa esercitazione militare della NATO per un tentativo di attacco attivando di conseguenza i missili balistici e le basi militari pronti a un attacco preventivo. La [[CIA]] rivel\u00f2 approntamenti dell'aviazione avversaria con munizionamento nucleare nel Baltico, in Polonia, nella [[Germania dell'Est]] e in Cecoslovacchia.\nPiani militari segreti del [[Patto di Varsavia]], risalenti agli [[Anni 1960|anni sessanta]] e resi pubblici nel 2005, prevedevano un attacco all'Italia attraverso la neutrale [[Austria]] con un bombardamento nucleare preventivo sulle citt\u00e0 di [[Vienna]], [[Monaco di Baviera]], [[Innsbruck]], [[Venezia]], [[Padova]], [[Vicenza]], [[Verona]], [[Ghedi]] e [[Piacenza]]. Le truppe russe-ungheresi consistenti in 7 divisioni motorizzate, 3 divisioni corazzate, 38 lanciamissili, 214 aerei da combattimento, 121 caccia, 24 aerei da ricognizione e 25 bombardieri con armi atomiche prevedevano di occupare il Nord Italia, attraverso le linee di penetrazione di [[Tarvisio]] e della [[Val Camonica]], raggiungendo [[Brescia]] e [[Bologna]] in 13 giorni di combattimenti attestandosi poi saldamente sull'Appennino tosco-emiliano. Al contrario i piani militari segreti della [[NATO]] prevedevano, secondo quanto affermato dall'ex presidente [[Francesco Cossiga]] in una nota trasmissione televisiva della [[Rai]], una risposta nucleare italiana sulle citt\u00e0 di [[Praga]] e [[Budapest]] condotta dall'[[aeronautica militare]] con cacciabombardieri [[Panavia Tornado]] dell'[[aeroporto di Brescia-Ghedi]].\nLo scioglimento.\n[[File:Comando 3\u00b0 Brigata Missili Aquileia Ordine del Giorno n\u00b0 6 del 30.11.1991.jpg|thumb|Ordine del Giorno n\u00ba 6 del 30 novembre [[1991]] del Comando della 3\u00aa Brigata Missili \"Aquileia\"]]\n[[File:Comando 5\u00b0 Corpo d'Armata Ordine del Giorno n\u00b0 40 del 30.11.1991.jpg|thumb|Ordine del Giorno n\u00ba 40 del 30 novembre [[1991]] del Comando del 5\u00ba Corpo d'armata]]\nIl 1\u00ba dicembre [[1991]] la 3\u00aa Brigata Missili \"Aquileia\" fu sciolta e ridotta a 3\u00ba Reggimento artiglieria \"Aquileia\", il quale a sua volta fu sciolto nel [[2001]], in seguito ad una nuova riorganizzazione dell'[[Esercito Italiano]] dovuta alla mancata sostituzione in sede [[NATO]] dei missili [[MGM-52 Lance]], ormai obsoleti, difatti la tensione fra i [[Guerra fredda|due blocchi contrapposti]] si era notevolmente attenuata e stava mutando in [[Europa]] lo scenario strategico-militare.\nComandanti.\nI Comandanti della Brigata Missili sono stati i seguenti:\nSTANAG.\nSTANAG era l'[[acronimo]] per \"NATO STAndard Nomenclature AGreement\" (\"Accordi di Nomenclatura Standardizzata NATO\"), poi divenuto \"NATO STANdardization AGreements\" (\"Accordi di Standardizzazione NATO\"), in pratica una sorta di normativa per la codifica e normalizzazione di tutte nomenclature in ambito militare [[NATO]].\nQui per STANAG intendiamo essenzialmente la codificazione standard dei contrassegni tattici sui mezzi, ma gli accordi abbracciano tutti gli aspetti che necessitano o che richiedono procedure di standardizzazione al fine di migliorare le attivit\u00e0 comuni fra tutti i Paesi dell'Alleanza atlantica.\nNello specifico lo STANAG 2027 \"Marking of Military Vehicles\" (\"Marcatura dei veicoli militari\"), emanato alla fine degli anni cinquanta, entrato in vigore in Italia dal 1\u00ba luglio [[1960]] e con Revisione n\u00ba 3 il 18 dicembre [[1975]], emendato per la settima ed ultima volta il 25 aprile [[1991]], al Paragrafo n\u00ba 15 recita testualmente:\n\"In genere i simboli tattici servono ad identificare i veicoli nell'ambito delle unit\u00e0 e consistono in linee e in figure geometriche o in combinazioni di esse; possono anche includere un nominativo. \u00c8 preferibile che essi siano a colori. I simboli tattici devono avere dimensioni sufficientemente grandi da permettere l'identificazione terra-terra dei veicoli. Questi simboli sono stati previsti specialmente per permettere l'identificazione dei veicoli sul campo di battaglia. Il tipo dei simboli ed il posto dove collocarli devono essere prescritti dal Comando che li impiega. Quando i veicoli vengono definitivamente sottratti all'autorit\u00e0 del Comandante che aveva prescritto i simboli tattici, questi devono essere tolti.\".\nL'omologo atto d'indirizzo per le Forze Armate Statunitensi \u00e8 il ABCA QSTAG 512 \"Marking of Military Vehicles\" del 31 gennaio [[1979]] emendato il 9 ottobre [[1980]].\nCollegamenti esterni.\n[[Categoria:Arma di artiglieria|Brigata 003]]\n[[Categoria:Brigate dell'Esercito italiano|Aquileia]]\n[[Categoria:Aquileia]]\n[[Categoria:Portogruaro]]\n[[Categoria:Brigate missilistiche]]"}
{"id": "2220413", "revid": "123850953", "url": "https://it.wikipedia.org/wiki?curid=2220413", "title": "Caldera di Yellowstone", "text": "La caldera di Yellowstone \u00e8 la caldera del supervulcano che si trova sotto il parco nazionale di Yellowstone, negli Stati Uniti d'America. La caldera si trova nel nord-ovest del Wyoming, in cui \u00e8 situata la maggior parte dell'area del parco.\nLe misure della zona considerata vulcanica sono grandissime: 55 per 72 chilometri di estensione. La caldera \u00e8 anche meglio conosciuta come il \"supervulcano\" di Yellowstone, dopo che un documentario della BBC le attribu\u00ec questo nome.\nVulcanismo.\nSi pensa che Yellowstone, come le Hawaii, si trovi al di sopra di una vasta area che in geologia viene denominata \"punto caldo\", in cui lo strato di roccia fusa sottostante la crosta terrestre tende a uscire in superficie, in modo molto simile all'attivit\u00e0 dei vulcani veri e propri. Si attribuisce a questo \"supervulcano\" la causa della formazione della Snake River Plain, una sorta di canyon situato tra gli Stati del Wyoming, dell'Idaho, dell'Oregon e del Nevada.\nNel corso di 17 milioni di anni la caldera ha generato una successione di violente eruzioni e colate di lava riolitica che avrebbero dato vita alla parte orientale dello Snake River Plain. Almeno una dozzina di queste eruzioni furono talmente violente da essere considerate supereruzioni.\nIn realt\u00e0 il supervulcano non \u00e8 formato da una sola caldera, ma da pi\u00f9 caldere vicine tra di loro. La pi\u00f9 antica di queste \u00e8 quella di McDermitt, a cavallo tra Nevada e Oregon. Progressivamente si vanno estendendo alcune caldere di pi\u00f9 recente formazione che comprendono parte del Nevada, dell'Oregon e l'area orientale della Snake River Plain, per terminare nello Yellowstone Plateau.\nDi queste, la caldera Bruneau-Jarbidge, nel sud dell'Idaho, si \u00e8 formata tra i 10 e i 12 milioni di anni fa. L'eruzione che ne determin\u00f2 la nascita uccise un altissimo numero di rinoceronti e scarabei e altri animali che oggigiorno si trovano nell'area protetta di \"Ashfall Fossil Beds\", a nord-est del Nebraska.\nDa allora si conta che almeno altre 142 eruzioni (con la conseguente formazione di altre caldere) siano avvenute nella zona di Yellowstone.\nSebbene il termine \"supervulcano\" sembra si possa riferire alla grandezza del vulcano, in realt\u00e0 \u00e8 usato per descrivere la potenza di un'eruzione.\nLe tre pi\u00f9 grandi eruzioni avvenute nell'area del parco di Yellowstone sono avvenute 2,1 milioni, 1,3 milioni e 640.000 anni fa. Da queste si formarono rispettivamente la caldera di Island Park, la caldera di Henry's Fork e quella di Yellowstone. Dalla prima eruzione, la pi\u00f9 potente in assoluto, si svilupp\u00f2 l'Huckleberry Ridge Tuff, una grande formazione di tufo situata nel centro del Nord America."}
{"id": "2220421", "revid": "6923", "url": "https://it.wikipedia.org/wiki?curid=2220421", "title": "Curva di Engel", "text": "In microeconomia, una curva di Engel descrive come la spesa delle famiglie per un particolare bene o servizio si comporta in base al reddito delle famiglie. Esistono due tipi di curve Engel. Le curve di Engel riguardanti la quota di budget descrivono come la proporzione del reddito familiare speso per un bene varia a seconda del reddito. In alternativa, le curve di Engel possono anche descrivere come le spese reali variano con il reddito delle famiglie. Prendono il nome dallo statistico tedesco Ernst Engel (1821\u20131896), che fu il primo a indagare sistematicamente sulla relazione tra spese e entrate nel 1857. Il singolo risultato pi\u00f9 noto dell'articolo \u00e8 la legge di Engel che stabilisce che pi\u00f9 una famiglia \u00e8 povera, maggiore \u00e8 la quota di budget che spende per l'alimentazione.\nForma.\nGraficamente, la curva di Engel \u00e8 rappresentata nel primo quadrante dal sistema di coordinate cartesiane. Il reddito \u00e8 mostrato sull'asse orizzontale e la quantit\u00e0 richiesta per il bene o servizio selezionato \u00e8 mostrata sulla verticale.\nLe forme delle curve di Engel dipendono da molte variabili demografiche e da altre caratteristiche del consumatore. La curva di Engel di un bene riflette la sua elasticit\u00e0 di reddito e indica se il bene \u00e8 un bene inferiore, normale o di lusso. Le curve empiriche di Engel sono quasi lineari per alcuni prodotti e altamente non lineari per altri.\nPer merci normali, la curva di Engel ha un gradiente positivo. Cio\u00e8, all'aumentare del reddito, aumenta la quantit\u00e0 richiesta. Tra i beni normali ci sono due possibilit\u00e0. Sebbene la curva di Engel rimanga inclinata verso l'alto in entrambi i casi, si piega verso l'asse X per necessit\u00e0 e verso l'asse Y per beni di lusso.\nPer merci inferiori, la curva di Engel ha un gradiente negativo. Ci\u00f2 significa che, poich\u00e9 il consumatore ha un reddito maggiore, acquister\u00e0 meno del bene inferiore perch\u00e9 sar\u00e0 in grado di acquistare beni migliori.\nPer merci con una funzione di domanda marshalliana generata da una funzione di utilit\u00e0 di forma polare di Gorman, la curva di Engel \u00e8 una linea retta.\nMolte curve di Engel presentano propriet\u00e0 di saturazione in quanto la loro pendenza tende verso l'infinito ad alti livelli di reddito, il che suggerisce che esiste un limite assoluto sul quanto possa aumentare la spesa per un bene all'aumentare del reddito delle famiglie. Questa propriet\u00e0 di saturazione \u00e8 stata collegata a rallentamenti della crescita della domanda per alcuni settori dell'economia, causando importanti cambiamenti nella composizione settoriale dell'economia.\nAltre propriet\u00e0.\nQuando si considera un sistema di curve di Engel, il teorema di aggiunta impone che la somma di tutte le elasticit\u00e0 di spesa totali, se ponderata dalla corrispondente quota di bilancio, deve sommarsi all'unit\u00e0. Ci\u00f2 esclude la possibilit\u00e0 che la saturazione sia una propriet\u00e0 generale delle curve di Engel su tutti i beni poich\u00e9 ci\u00f2 implicherebbe che l'elasticit\u00e0 del reddito di tutti i beni si avvicini allo zero a partire da un certo livello di reddito. La restrizione addizionale deriva dal presupposto che il consumo avvenga sempre al limite superiore del set di opportunit\u00e0 della famiglia, il che viene soddisfatto solo se la famiglia non pu\u00f2 soddisfare completamente tutti i suoi desideri entro i limiti del set di opportunit\u00e0.\nAltri studiosi sostengono che esiste un livello di saturazione superiore per tutti i tipi di beni e servizi.\nApplicazioni.\nIn microeconomia, le curve di Engel vengono utilizzate per i calcoli della scala di equivalenza e i relativi confronti di benessere e determinano le propriet\u00e0 dei sistemi di domanda come aggregabilit\u00e0 e rango.\nLe curve di Engel sono state anche utilizzate per studiare come la composizione industriale mutevole delle economie in crescita sia collegata ai cambiamenti nella composizione della domanda delle famiglie.\nNella teoria del commercio, una spiegazione del commercio intersettoriale \u00e8 stata l'ipotesi che i paesi con livelli di reddito simili possiedano preferenze simili per beni e servizi (l'ipotesi di Lindner), il che suggerisce che capire come la composizione della domanda delle famiglie cambia con il reddito pu\u00f2 svolgere un ruolo importante nel determinare i modelli commerciali globali.\nLe curve di Engel sono di grande rilevanza anche nella misurazione dell'inflazione, e della politica fiscale.\nI problemi.\nBasso potere esplicativo.\nL'eteroscedasticit\u00e0 \u00e8 un problema ben noto nella stima delle curve di Engel: poich\u00e9 il reddito aumenta la differenza tra l'osservazione effettiva e il livello di spesa stimato tende ad aumentare drammaticamente. La curva di Engel e altri modelli di funzioni della domanda non riescono ancora a spiegare la maggior parte delle variazioni osservate nel comportamento dei consumi individuali.\nDi conseguenza, molti studiosi riconoscono che influenze diverse dai prezzi attuali e dalla spesa totale attuale devono essere sistematicamente modellate se si deve spiegare anche l'ampio schema della domanda in modo teoricamente coerente ed empiricamente solido.\nAd esempio, \u00e8 stato raggiunto un certo successo nella comprensione di come le preoccupazioni relative allo status sociale abbiano influenzato la spesa delle famiglie in beni altamente visibili.\nContabilit\u00e0 per la loro forma.\nNon esiste una teoria consolidata che possa spiegare la forma osservata delle curve di Engel e i loro valori di elasticit\u00e0 del reddito associati. Lo stesso Ernst Engel sosteneva che le famiglie possedessero una gerarchia di desideri che determinava la forma delle curve di Engel. Con l'aumentare del reddito delle famiglie alcune motivazioni diventano pi\u00f9 importanti nella spesa delle famiglie poich\u00e9 i desideri pi\u00f9 elementari che dominano i modelli di consumo a livelli a basso reddito, come la fame, alla fine si saziano a livelli di reddito pi\u00f9 elevati."}
{"id": "2220423", "revid": "36426", "url": "https://it.wikipedia.org/wiki?curid=2220423", "title": "Palazzo Buontalenti", "text": "Palazzo Buontalenti si trova a Firenze, in via de' Servi 7-9-11.\nStoria.\nLa casa, gi\u00e0 di propriet\u00e0 di Bernardo Buontalenti (anche se non abitata dall'artista, che viveva in una casa in via Maggio), fu ristrutturata dai suoi eredi probabilmente agli inizi del Settecento su progetto di Pietro Paolo Giovannozzi (cos\u00ec Alessandro Carlino sulla base di notizie d'archivio).\nIl palazzo pass\u00f2 in varie mani e all'inizio del XIX secolo vennero aggiunte le decorazioni in stile neoclassico nel salone, con gli stucchi, le pitture a monocromo ispirate all'antico e, poco pi\u00f9 tardi, i lacunari con putti, fiori e fanciulle danzanti. In seguito venne acquistato da una compagnia assicurativa e \u00e8 stato occupato al piano nobile da uffici. Nel 2009 anche questa parte (dove c'\u00e8 il salone) \u00e8 tornata in mani private.\nDescrizione.\nSi presenta con un fronte ancora nel solco della tradizione cinque-seicentesca, non fosse per i pi\u00f9 tardi rimaneggiamenti: sviluppato su tre piani organizzati su nove assi, \u00e8 qualificato da due portali incorniciati da bugne in pietra e chiusi in alto da un mascherone con volute legate, di chiara impronta tardo manierista. Le finestre dei piani superiori sono delimitate da eleganti cornici in pietra forte, pi\u00f9 elaborate al piano nobile, decisamente semplificate al terzo. Le finestre in asse con i portoni sono state poi ridisegnate e fornite di balconi e al terreno, quella che un tempo doveva essere una superficie con prevalenza di pieni sui vuoti, bucata con sei ampie aperture ora sporti e accessi di esercizi commerciali.\nNegli interni si conservano due riquadri affrescati e riferiti a Niccol\u00f2 Lapi, raffiguranti \"Bernardo Buontalenti salvato dalle rovine della sua abitazione\" (episodio questo ambientato in via de' Bardi) e l'\"Incontro di Bernardo Buontalenti con Torquato Tasso\" (tradizionalmente riferito alla residenza di via Maggio).\nIl palazzo affaccia su un ampio giardino interno. \nDipendenze.\nAl 25 rosso della stessa strada, in adiacenza, si trova un edificio che \u00e8 stato da Carla Tomasini Pietramellara identificato con la casa Buontalenti. Al di l\u00e0 della questione, valgano le note della studiosa su questa casa, comunque meritoria di attenzione: \"Vincolata nel 1942 in base alla legge 1089 del 1939 col nome di casa Buonatalenti compare con tale nome gi\u00e0 nel disegno 640A di Antonio da Sangallo il Giovane conservato agli Uffizi. L'edificio risulta oggi composto da un nucleo, probabilmente l'originale, a due piani con una sola finestra per piano, e da una parte bassa ad un solo piano costruita nell'area una volta del giardino Pucci di cui ancora conserva il portale in bugnato rustico. Il Buonsignori nella sua raffigurazione di Firenze e l'autore del dipinto raffigurante una processione lungo la via de' Servi, databile attorno al 1650, non annotano il portale lungo l'alto muro di cinta che separava il giardino Pucci da via de' Servi. Si pu\u00f2 quindi pensare che tale portale sia stato eseguito tra la fine del sec. XVII e il XVIII quando, per la costruzione del palazzo sull'angolo di via de' Pucci, il giardino, poi completamente saturato, rimasto chiuso su tre lati, ebbe l'accesso su via de' Servi\"."}
{"id": "2220424", "revid": "770813", "url": "https://it.wikipedia.org/wiki?curid=2220424", "title": "KAI KT-1", "text": "Il KAI KT-1 Ungbi (Hangul: KT-1 \uc6c5\ube44) \u00e8 un addestratore basico monomotore turboelica progettato e sviluppato in collaborazione tra la Daewoo Heavy Industries e l'Agency for Defence Development (ADD) e prodotto dall'azienda sudcoreana Korean Aerospace Industries (KAI) dagli anni duemila.\nSi tratta di un addestratore a turbina della stessa classe degli Embraer e Pilatus. Oltre che dalla Daehan Minguk Gonggun, l'aeronautica militare della Corea del Sud, il modello \u00e8 stato acquistato anche dalla forza aerea dell'Indonesia e della Turchia.\nStoria.\nSviluppo.\nAlla fine degli anni ottanta l'aeronautica militare sudcoreana aveva l'esigenza di rinnovare il proprio parco velivoli che equipaggiava le proprie scuole di volo basato sui Cessna T-37 Tweet e T-41 Mescalero.\nNel 1988, il gruppo industriale Daewoo decise in quell'ambito di fondare una propria controllata, la Korean Aerospace Industries, per entrare nel mercato dell'aviazione e che potesse fornire il supporto tecnologico per sviluppare un progetto che potesse soddisfare le specifiche richieste.\nL'interesse del governo coreano per un velivolo progettato e costruito localmente si concretizz\u00f2 in un contratto per la fornitura di 3 esemplari per le prove statiche e 4 per quelle di volo. Il primo prototipo venne portato in volo il 12 dicembre 1991 ma il successivo lavoro di sviluppo non consent\u00ec di deliberare, nel servizio operativo, il primo esemplare di preproduzione prima del marzo 1998.\nIl contratto di fornitura stipulato con l'aeronautica militare coreana, un lotto di 85 esemplari, cominci\u00f2 ad essere consegnato ai reparti dal 2000.\nSuccessivamente sono state sviluppate delle versioni da esportazione, la KT-1B, realizzata sulle specifiche richieste dall'Indonesia, e la KT-1C, primo sviluppo del progetto originario. Nel 2007 venne stipulato un contratto con la Turchia concretizzatosi in una licenza di produzione di 55 esemplari da produrre localmente dalla Turkish Aerospace Industries (TAI)."}
{"id": "2220440", "revid": "986213", "url": "https://it.wikipedia.org/wiki?curid=2220440", "title": "Anastasija Michajlovna de Torby", "text": "Biografia.\nInfanzia.\nAnastasija era la figlia del granduca Michail Michajlovi\u010d, nipote dello zar Nicola I di Russia, e di sua moglie, la contessa Sophie von Merenberg, nipote di Aleksandr Sergeevi\u010d Pu\u0161kin. \nCome sua madre, era figlia di un matrimonio morganatico e quindi non poteva ereditare titolo e trattamento del padre. In seguito alla fuga d'amore dei genitori ed al relativo esilio dalla Russia, Sophie fu creata contessa de Torby dal granduca Adolfo di Lussemburgo, che in prime nozze aveva sposato una zia di Michail Michajlovi\u010d, Elizaveta Michajlovna Romanova, con la possibilit\u00e0 di passare il titolo ai figli.\nMatrimonio.\nIl 20 luglio 1917 nella cappella di St James Palace, Anastasija spos\u00f2 il Maggior Generale britannico sir Harold Augustus Wernher (1893-1973) e figlio del ricco finanziere sir Julius Wernher, BT, che aveva fatto la sua fortuna coi diamanti sudafricani. \nNel settembre seguente le fu garantito il trattamento e la precedenza della figlia di conte con un Decreto Reale di Giorgio V e l'uso ininterrotto del suo titolo comitale: da allora fu conosciuta come Lady Zia Wernher.\nDurante la seconda guerra mondiale, uno dei quartier generali dell'esercito britannico attivo si trovava nella tenuta di Luton-Hu, che apparteneva a suo marito, e lei stessa era a capo del servizio di ambulanza per i soldati. \nUltimi anni e morte.\nNell'aprile 1961, visit\u00f2 l'Unione Sovietica. A Leningrado visit\u00f2 il Museo di Aleksandr Sergeevi\u010d Pu\u0161kin, che allora si trovava nel Palazzo d'Inverno, l'appartamento-museo del poeta sulla Moika.\nMor\u00ec il 7 dicembre 1977. Era la proprietaria di successo di un allevamento di cavalli purosangue da corsa, vincitrice del British flat racing Champion Owner nel 1955 e nel 1966.\nDiscendenza.\nAnastasija de Torby e sir Harold Augustus Wernher ebbero tre figli:"}
{"id": "2220441", "revid": "36426", "url": "https://it.wikipedia.org/wiki?curid=2220441", "title": "Baldinucci", "text": ""}
{"id": "2220443", "revid": "74801", "url": "https://it.wikipedia.org/wiki?curid=2220443", "title": "Louis Simpson", "text": "Nel 1964 ha vinto il Premio Pulitzer per la poesia grazie alla raccolta di poesie \"At The End Of The Open Road\".\nBiografia.\nSuo padre era un avvocato di origine scozzese, mentre la madre aveva origini russe. All'et\u00e0 di diciassette anni emigr\u00f2 negli Stati Uniti ed inizi\u00f2 a frequentare la Columbia University. Durante la seconda guerra mondiale, tra il 1943 e il 1945 fece parte della 101\u00aa Divisione Aviotrasportata, combattendo in Francia, Paesi Bassi, Belgio e Germania. Alla fine del conflitto si ferm\u00f2 in Europa per frequentare l'Universit\u00e0 di Parigi.\nIl suo primo libro \u00e8 stato \"The Arrivistes\", pubblicato nel 1949. Fu apprezzato per il forte rigore formale dei suoi versi, ma in seguito Simpson si allontan\u00f2 dallo stile che aveva caratterizzato i suoi primi successi scegliendo una poesia composta di versi liberi asciutti ed oscuri. Ha ottenuto un Ph.D. dalla Columbia, universit\u00e0 in cui ha poi anche insegnato, come anche a Berkeley e alla Stony Brook University.\nHa vinto il premio Guggenheim Fellowship nel 1962 e il Prix de Rome.\n\u00c8 scomparso nel 2012 all'et\u00e0 di 89 anni."}
{"id": "2220449", "revid": "287204", "url": "https://it.wikipedia.org/wiki?curid=2220449", "title": "Thameslink", "text": "Thameslink \u00e8 una linea ferroviaria con cinquanta stazioni, lunga 225\u00a0km, che va da Bedford a Brighton passando per lo Snow Hill tunnel in Central London. Essa \u00e8 una linea per pendolari che serve gli aeroporti di London Gatwick e London Luton. La linea \u00e8 l'unica, fra le linee principali, ad attraversare il centro di Londra tanto da sembrare quasi una linea metropolitana. Le sue stazioni sono simili a quelle della metropolitana e nelle ore di punta ha una frequenza di un treno ogni 4 minuti. La maggior parte delle sue rotte sono sulla Brighton Main Line e la parte sud delle Midland Main Line.\nA seguito della privatizzazione delle linee principali la gestione del servizio Thameslink \u00e8 stata ceduta ad una sussidiaria di Govia.\nStoria.\nLo Snow Hill tunnel venne riaperto al servizio passeggeri, dopo quindici anni, nel 1988 e questo consent\u00ec di far passare al centro di Londra il servizio dal maggio 1988\nPrima di ci\u00f2, a seguito di un progetto di elettrificazione concluso nel 1982, la sezione nord della linea venne definita come \"Midland City Line\" ed andava da Bedford lungo la Midland Main Line a London St Pancras e la City Widened Lines a Moorgate. Da sud il servizio termina all'Holborn Viaduct.\nDa nord a sud le stazioni site in central London sono: St Pancras International per interconnessione con Eurostar ed East Midlands; Farringdon, che collega alla Metropolitana di Londra linee Circle, Metropolitan e Hammersmith &amp; City; City Thameslink, che sostitu\u00ec la demolita Holborn Viaduct; Blackfriars, che collega ad altri servizi ferroviari ed alle linee District e Circle Line; e London Bridge, che collega ad un numero di altre linee. King's Cross Thameslink su Pentonville Road \u00e8 stata chiusa l'8 dicembre 2007.\nA sud esistono due diramazioni; una va da London Bridge a East Croydon, e poi a Brighton mentre la seconda ha una storia pi\u00f9 complessa.\nAll'inizio i treni venivano istradati via Bromley per Orpington e Sevenoaks. Qualche tempo dopo, i treni non diretti a Brighton viaggiavano via Elephant &amp; Castle e Streatham fino a West Croydon. Anche se questa rotta, viene anche usata per altri servizi che corrono vicini alla linea principale, essa non viene mai in connessione con questa. Dopo West Croydon la linea passa per Carshalton Beeches verso Sutton e poi verso Epsom, Leatherhead, Effingham Junction ed infine termina a Guildford. Intorno al 1994 la seconda diramazione terminava a West Croydon, mentre dal 1995 la rotta venne completamente cambiata. Thameslink non serv\u00ec pi\u00f9 la stazione di West Croydon e devi\u00f2 per Sutton passando per Mitcham Junction con la linea che continuava ad anello fino a Wimbledon ricollegandosi poi a sud di Streatham."}
{"id": "2220461", "revid": "118031", "url": "https://it.wikipedia.org/wiki?curid=2220461", "title": "Louis Aston Marantz Simpson", "text": ""}
{"id": "2220464", "revid": "33689", "url": "https://it.wikipedia.org/wiki?curid=2220464", "title": "International Standard Serial Number", "text": ""}
{"id": "2220467", "revid": "131358", "url": "https://it.wikipedia.org/wiki?curid=2220467", "title": "Sa'\u012bd ibn al-Jubayr", "text": ""}
{"id": "2220468", "revid": "1876278", "url": "https://it.wikipedia.org/wiki?curid=2220468", "title": "Piazza del Mercato (Massa)", "text": "Piazza del Mercato \u00e8 una piccola piazza situata nel centro della citt\u00e0 di Massa. Un tempo la piazza era situata a ridosso delle mura che la delimitavano su di un lato, oggi \u00e8 all'inizio di via Francesco Crispi che giunge sulla strada statale 1 Aurelia. Vicino alla piazza si trova il mercato coperto della citt\u00e0 edificato negli anni Cinquanta del secolo scorso. Un tempo il luogo dove sorge il mercato era situato fuori dalle mura e atto alla coltivazione, oggi invece \u00e8 inglobato nel centro cittadino."}
{"id": "2220489", "revid": "26415", "url": "https://it.wikipedia.org/wiki?curid=2220489", "title": "Repubblicane", "text": ""}
{"id": "2220495", "revid": "26415", "url": "https://it.wikipedia.org/wiki?curid=2220495", "title": "Mazziniani", "text": ""}
{"id": "2220497", "revid": "228587", "url": "https://it.wikipedia.org/wiki?curid=2220497", "title": "Oliver St. John Gogarty", "text": "Oliver St. John Gogarty \u00e8 stato a lungo negli Stati Uniti, ma sempre vicino alla sua patria e vicino ai nazionalisti irlandesi, nonch\u00e9 tra i fondatori, con Arthur Griffith, del partito politico Sinn F\u00e9in nel 1905. Fu molto legato anche a Michael Collins, un altro dei padri fondatori della libera Irlanda.\nGogarty \u00e8 stato \"fellow\" del prestigioso Royal College of Surgeons irlandese.\n\u00c8 stato giocatore di calcio nel Preston North End e, in seguito, nel Bohemian F.C. e bronzo olimpico per la letteratura nel 1924.\n\u00c8 ricordato come l'ispiratore della figura di Buck Mulligan dell\"'Ulisse\" di James Joyce. Buck era il compagno di camera di Stephen Dedalus e Joyce gli fa recitare diverse prose composte, nella realt\u00e0, da Gogarty.\nUn famoso pub nel rinomato Temple Bar, il quartiere turistico di Dublino, \u00e8 dedicato a questa grande figura di intellettuale irlandese.\nUn festival letterario si svolge invece nella casa della famiglia, situata nell'ovest d'Irlanda, nella regione del Connemara."}
{"id": "2220498", "revid": "132266", "url": "https://it.wikipedia.org/wiki?curid=2220498", "title": "GMDSS", "text": ""}
{"id": "2220500", "revid": "88740", "url": "https://it.wikipedia.org/wiki?curid=2220500", "title": "Further Along", "text": "Further Along \u00e8 un album dei The Dubliners pubblicato nel 1996.\nDopo l'abbandono di Ronnie Drew, questo \u00e8 il primo album dei The Dubliners con Paddy Reilly."}
{"id": "2220501", "revid": "227211", "url": "https://it.wikipedia.org/wiki?curid=2220501", "title": "Funzione completamente moltiplicativa", "text": ""}
{"id": "2220502", "revid": "287204", "url": "https://it.wikipedia.org/wiki?curid=2220502", "title": "Svegliarsi un anno fa", "text": "Svegliarsi un anno fa \u00e8 il secondo album di Raf, il primo in italiano del cantautore, pubblicato nel 1988. Il disco contiene otto canzoni. Il brano d'apertura, che d\u00e0 il titolo all'album, tratta un tema particolarmente attuale negli anni ottanta come quello della sieropositivit\u00e0. Il primo 45 giri tratto dall'album \u00e8 stato invece il quinto brano della tracklist: \"Inevitabile follia\", che ha segnato il debutto dell'artista pugliese al Festival di Sanremo. \"Il sapore di un bacio\" viene scritto da Lucio Dalla, Gaetano Curreri e Saverio Grandi, mentre \"L'aeroplano\" \u00e8 scritta a quattro mani con Francesco Baccini."}
{"id": "2220503", "revid": "110157", "url": "https://it.wikipedia.org/wiki?curid=2220503", "title": "25 Years Celebration", "text": "25 Years Celebration \u00e8 un doppio album dei The Dubliners pubblicato nel 1987."}
{"id": "2220505", "revid": "198277", "url": "https://it.wikipedia.org/wiki?curid=2220505", "title": "Danilo Pileggi", "text": "Carriera.\nGiocatore.\nNato a Nicastro, oggi parte del comune di Lamezia Terme, e cresciuto calcisticamente in Piemonte nelle file dell'Alessandria, venne ingaggiato nel 1977-78 dal Torino, che lo fece esordire in Serie A. Segn\u00f2 un gol al debutto, il 12 marzo 1978, contro il Bologna. Alla fine dell'anno, nel periodo del prestito all', esord\u00ec nella Nazionale Under-21.\nVest\u00ec successivamente in Serie A anche le maglie di Bologna e Cagliari, per poi tornare al Torino (4 stagioni dal 1983 al 1987, con la conquista del secondo posto nella stagione 1984-85, e andare a chiudere la carriera con e in B e con la Vigor Lamezia in C2.\nIn carriera ha totalizzato complessivamente 173 presenze e 7 reti in Serie A e 95 presenze e 3 reti in Serie B.\nAllenatore.\nIntrapresa la carriera di allenatore, le prime esperienze le compie nel settore giovanile della Lazio nel 1994, per poi tornarvi dieci anni pi\u00f9 tardi, e successivamente allena la prima squadra del Benevento in C2 all'inizio della stagione 2006-07, ma, dopo un avvio di campionato non all'altezza delle aspettative, si dimette il 31 ottobre.\nIl 12 novembre 2008 torna in Campania per allenare la formazione giovanile della \"Berretti\" giallorossa, con la quale si laurea campione d'Italia nella stagione 2008-09.\nDalla stagione 2011-2012 diventa allenatore della formazione etiope del Saint-George SA, vincendo il campionato al termine della stagione, subentrando al precedente allenatore, il connazionale Giuseppe Dossena, di cui era stato il vice nella precedente stagione."}
{"id": "2220510", "revid": "47767", "url": "https://it.wikipedia.org/wiki?curid=2220510", "title": "Delirium Tremens", "text": ""}
{"id": "2220517", "revid": "767487", "url": "https://it.wikipedia.org/wiki?curid=2220517", "title": "Paris (Supertramp)", "text": "Paris \u00e8 un doppio album live dei Supertramp, pubblicato nel 1980 su etichetta A&amp;M Records.\nIl concerto \u00e8 quello al Pavillon de Paris in Francia del 29 novembre 1979."}
{"id": "2220520", "revid": "746117", "url": "https://it.wikipedia.org/wiki?curid=2220520", "title": "Lingua eteocipriota", "text": "La lingua eteocipriota (codice ISO 639-3 ecy) \u00e8 stata una lingua pre-indoeuropea appartenente al gruppo delle lingue egee parlata a Cipro nell'et\u00e0 del Ferro. Eteo significa vera, originale. La lingua si estinse nel IV secolo a.C.\nIl testo bilingue di Amathus.\nLa pi\u00f9 famosa iscrizione \u00e8 un testo bilingue, eteocipriota-dialetto attico, inciso su un blocco di marmo nero trovato sull'acropoli di Amathus nel 1913 e datato intorno al 600 a.C. Il testo Eteocipriota \u00e8 scritto in caratteri ciprioti da destra a sinistra. Il testo greco in lettere maiuscole e da sinistra a destra."}
{"id": "2220523", "revid": "371529", "url": "https://it.wikipedia.org/wiki?curid=2220523", "title": "Charles Whitman", "text": "L'autopsia sul corpo di Whitman riscontr\u00f2 un tumore avanzato al cervello ma si ignora se questo sia stato, tutto o in parte, causa dello scatenarsi della follia omicida. Whitman \u00e8 citato nel celeberrimo discorso contro il PIL, tenuto nel marzo del 1968 all'Universit\u00e0 del Kansas, da Robert Kennedy, il quale sostiene che nel calcolo del reddito nazionale rientra anche il fucile di Whitman, mentre mancano tutte le cose che rendono la vita degna di essere vissuta.\nBiografia.\nCharles Joseph Whitman, nato il 24 giugno 1941 a Lake Worth in Florida presso una famiglia benestante e cristiana, fu addestrato fin dall'infanzia, insieme ai due fratelli Patrick e John, all'uso delle armi da fuoco dal padre, A soli 12 anni ottenne il riconoscimento di \"Eagle Scout\" (tiratore scelto), divenendo il primo abitante di Lake Worth ad ottenerlo cos\u00ec precocemente.\nCharles si arruol\u00f2, sembra contro il volere del padre, nel corpo dei Marines il 6 luglio 1959; una volta congedatosi si iscrisse all'Universit\u00e0 del Texas il 15 settembre 1961, coltivando passioni quali il karate e la caccia ma ottenendo come studente risultati mediocri; a seguito di un macabro scherzo in cui fu ucciso un cervo che fu lasciato scuoiato all'interno di una doccia, la borsa di studio gli fu ritirata nel 1963.\nNell'agosto del 1962 spos\u00f2 Kathleen Frances Leissner, una studentessa dello stesso Ateneo, e si arruol\u00f2 nuovamente nei marines trasferendosi in Carolina del Nord dove fu promosso al grado di caporale ma, dopo essere stato sottoposto a Corte marziale per gioco d'azzardo, possesso di arma da fuoco personale e aggressione ai danni di un collega, fu condannato a 30 giorni di carcere pi\u00f9 90 di lavori forzati e degradato al rango di soldato semplice.\nCongedato con onore nel dicembre del 1964, si iscrisse nuovamente all'Universit\u00e0 del Texas, svolgendo contemporaneamente vari lavori, ma continuando a soffrire di una ricorrente cefalea, che gi\u00e0 da diverso tempo egli tentava di curare con l'uso di anfetamine, e che con il tempo sembrava divenire sempre pi\u00f9 frequente e sempre pi\u00f9 intensa; nel maggio del 1966 la madre, a seguito del protrarsi dei litigi con il marito, chiese il divorzio e Charles la condusse a vivere con s\u00e9 ad Austin.\nLa strage.\nIl 1\u00ba agosto 1966, poco dopo la mezzanotte, Charles uccise la madre strangolandola con un tubo di gomma, e la moglie con 5 coltellate mentre dormiva, lasciando accanto ai due cadaveri una lettera, redatta il giorno prima, in parte scritta a macchina e in parte scritta a mano, in cui si autoaccusava del duplice delitto; successivamente, nella tarda mattinata, si rec\u00f2 all'Universit\u00e0 del Texas e, confondendosi con gli studenti che affollavano l'istituzione, si introdusse nella \"torre dell'Universit\u00e0\" con tutto l'equipaggiamento preparato in precedenza e contenuto in alcune borse.\nTra i vari oggetti ritrovati dalla polizia vi erano: una radio, alcune bottiglie di acqua minerale, un machete, un martello, un kit di pulizia per le armi, ottiche di precisione per fucili, un binocolo, alcuni coltelli, una torcia elettrica, tappi per le orecchie, una sbarra di ferro, un paio di guanti, alcune cibarie, un rotolo di carta igienica, due pistole, un fucile di precisione Remington da .35 pollici (9mm), un fucile da caccia, un fucile a pompa, una carabina e 700 munizioni. Dopo essere arrivato in cima, al ventottesimo piano dove si trova una terrazza panoramica, uccise la receptionist colpendola alla testa con una sbarra di ferro e alle 11.45 cominci\u00f2 a sparare ripetutamente sulla folla sottostante.\nNei 96 minuti successivi Whitman esplose 46 colpi di fucile, tutti andati a segno, causando la morte di 16 persone (tra cui un poliziotto centrato a 500 metri di distanza) e ferendone altre 30, tra cui una ragazza incinta di otto mesi. Intorno alle 13.30, due poliziotti, Houston McCoy e Ramiro Martinez, riuscirono a penetrare nella terrazza, sorprendendo l'omicida alle spalle e uccidendolo con due colpi alla nuca. Nonostante la strage compiuta, a Whitman venne concesso un funerale cattolico, avvenuto nella sua citt\u00e0 natale il 5 agosto 1966 in contemporanea a quello della madre; dal momento che era un veterano militare, il killer fu sepolto con gli onori militari e la sua bara venne drappeggiata con la bandiera americana.\nRiferimenti nella cultura popolare.\nCita la strage compiuta da Charles Whitman, ricordandolo - unitamente all'assassino di John Fitzgerald Kennedy, Lee Harvey Oswald - come appartenente al Corpo dei Marine (United States Marine Corps), il personaggio del Sergente Maggiore Hartmann, nel film del 1987 \"Full Metal Jacket\" di Stanley Kubrick, mentre, arringando le reclute durante la loro formazione, ricorda loro con enfasi \"cosa pu\u00f2 fare un Marine motivato con l'aiuto del suo fucile\"."}
{"id": "2220524", "revid": "287204", "url": "https://it.wikipedia.org/wiki?curid=2220524", "title": "Cornelio Fagita", "text": " \nCornelio Fagita fu un soldato romano a capo dei sicari che braccarono Giulio Cesare nei boschi della Sabina quando questi venne proscritto da Silla nell'82 a.C., con il chiaro intento di farlo uccidere. Nonostante Cesare si spostasse in continuazione da un rifugio all'altro e non dormisse mai due volte nello stesso posto, alla fine Cornelio Fagita riusc\u00ec a catturarlo. Ma non lo uccise perch\u00e9 si lasci\u00f2 corrompere dal giovane, che gli offr\u00ec, seduta stante, il pagamento di due talenti in cambio della fuga."}
{"id": "2220533", "revid": "767487", "url": "https://it.wikipedia.org/wiki?curid=2220533", "title": "Riccioli d'oro", "text": "Riccioli d'oro (\"Curly Top\") \u00e8 un film musicale del 1935, diretto da Irving Cummings, con la piccola Shirley Temple nel ruolo della protagonista. Il film, la cui idea di base s'ispira liberamente al romanzo \"Pap\u00e0 Gambalunga\" di Jean Webster, racconta la storia di due sorelle che vivono in un orfanotrofio e che vengono adottate da un ricco filantropo.\nTrama.\nI genitori di Elizabeth e Mary Blair, artisti di un circo, muoiono dopo un terribile incidente automobilistico, lasciando sole le due giovani figlie. La piccola Elizabeth viene mandata in un orfanotrofio e Mary, ormai adulta, accetta di lavorare nell'istituto come istitutrice e sguattera, pur di rimanere accanto alla sorellina, per restare fedele alla promessa che aveva fatto ai genitori in punto di morte.\nEdward Morgan \u00e8 un ricco avvocato e uno dei maggiori contributori dell'orfanotrofio. Durante una visita all'istituto, nota Elizabeth che canta nel refettorio, accompagnata da Mary al pianoforte e rimane talmente colpito dalla simpatia e spontaneit\u00e0 della bambina che decide di adottarla. Inizialmente Mary si oppone, visto che ha promesso ai genitori che non avrebbe abbandonato la sorella, ma Edward vince le sue resistenze proponendo di adottare anche lei.\nEdward \u00e8 consapevole che quelle due ragazze meritano una vita migliore di quella vissuta fino ad allora e non desidera quindi che esse debbano ringraziare nessuno per quello che riceveranno: quindi finge di essere solo un intermediario e di agire per conto di un suo ricco cliente che desidera adottare Elizabeth e Mary, ma che vuole rimanere anonimo.\nCon l'aiuto della zia Genevi\u00e8ve, Edward porta quindi Mary ed Elizabeth ad abitare nella sua casa al mare, dove la bambina e la ragazza trascorrono un'estate indimenticabile. Con il passare del tempo Edward si affeziona sempre di pi\u00f9 alla piccola Elizabeth che vede ormai come una figlia, e nel contempo non \u00e8 indifferente alla giovane Mary, che a sua volta si scopre sempre pi\u00f9 innamorata di lui. Ma anche Jimmie Rogers, un ricco amico di famiglia, s'innamora di Mary e le propone di sposarla. Inizialmente la ragazza, che crede che quello che prova per Edward sia un amore impossibile, sembra acconsentire, ma con l'aiuto della piccola Elizabeth Edward e Mary riusciranno a dichiararsi reciprocamente il loro amore.\nQuando Edward far\u00e0 a Mary la proposta di matrimonio, la ragazza obietter\u00e0 di avere bisogno dell'autorizzazione del suo misterioso padre adottivo ed \u00e8 a questo punto che l'uomo le confesser\u00e0 la verit\u00e0 e l'identit\u00e0 del suo benefattore.\nInserti musicali.\n\"Riccioli d'oro\" \u00e8 prima di tutto una commedia musicale, e il fatto che sia Mary che Edward siano entrambi suonatori di pianoforte e compositori, \u00e8 un semplice espediente narrativo per poter introdurre nel film numerosi inserti musicali:\nInoltre nella scena del dormitorio si possono ascoltare alcuni frammenti di \"Rock-a-Bye Baby\" e nella scena della rappresentazione viene suonata la tradizionale \"Marcia nuziale\" di Felix Mendelssohn. Per finire, la musica che fa da sottofondo alla lunga scena della notte fredda e piovosa all'orfanotrofio all'inizio del film, ricorda l'apertura del terzo atto dell'opera \"La boh\u00e8me\" di Giacomo Puccini.\nGiudizi critici.\nAndre Sennwald del \"The New York Times\" afferm\u00f2: \nIl film, la cui trama \u00e8 un tributo alla vita dei pochi ricchi durante la Grande Depressione, ottenne una grande popolarit\u00e0 fin dalla sua prima apparizione, ma in Danimarca fu messo al bando per \"corruzione\". Fu uno degli ultimi film della Fox ad essere realizzato prima che lo studio diventasse 20th Century Fox.\nOsservazioni.\nAnche se il film \"Riccioli d'oro\" viene considerato una trasposizione cinematografica di \"Pap\u00e0 Gambalunga\" di Jean Webster, del romanzo nel film rimane solamente l'idea di base riassumibile in pochi punti:\nAl di l\u00e0 di questo, nel film rimane ben poco del romanzo: manca infatti la vita del campus universitario, le avventure della protagonista con le compagne di corso e soprattutto mancano le lettere-diario che la Judy del romanzo manda periodicamente al suo misterioso tutore e che sono il \"filo rosso\" di tutta la storia.\nMa \u00e8 soprattutto nella psicologia del personaggio femminile che il film \u00e8 agli antipodi del romanzo: in \"Pap\u00e0 Gambalunga\" la protagonista \u00e8 una donna volitiva, che sa che la vita \u00e8 stata ingiusta con lei, ma che crede che con la forza di volont\u00e0 si possa ottenere tutto. Il romanzo \u00e8 del 1912, ma la protagonista \u00e8 una donna moderna che vuole emanciparsi e che ha con gli uomini un rapporto di parit\u00e0 nient'affatto remissivo, tutto l'opposto del film, che pur essendo stato girato 23 anni dopo la pubblicazione del romanzo, propone con Mary un modello femminile assolutamente passivo e quasi rassegnato a sopportare le traversie della vita. In Mary quindi non c'\u00e8 la volont\u00e0 di riscatto e di emancipazione che Judy ha nel romanzo e che raggiunge attraverso lo studio; la tipologia femminile proposto nel film \u00e8 invece quello di un'eterna bambina, quasi incapace di una volont\u00e0 propria e assoggettata alla volont\u00e0 dell'uomo."}
{"id": "2220536", "revid": "262457", "url": "https://it.wikipedia.org/wiki?curid=2220536", "title": "Gautama", "text": ""}
{"id": "2220539", "revid": "174925", "url": "https://it.wikipedia.org/wiki?curid=2220539", "title": "Dvapara Yuga", "text": "Nella religione induista, il Dv\u0101para Yuga (devanagari: \u0926\u094d\u0935\u093e\u092a\u0930 \u092f\u0941\u0917) \u00e8 la terza delle quattro ere di evoluzione del mondo (\"yuga\").\nIl Dv\u0101para Yuga ha una durata di 2.400 anni divini. La sua alba e il suo tramonto (ovvero i suoi \"sandhi\") hanno entrambi la stessa durata di 200 anni divini, per un totale di 200+2.000+200=2.400 anni divini equivalenti a 864.000 anni umani.\nSecondo Sri Yukteswar, invece, questi 2.400 anni andrebbero intesi come anni effettivi umani: nel 1899, in particolare, avrebbe avuto termine il periodo di transizione di 200 anni del Dv\u0101para Sandhi, e sarebbero iniziati i 2.000 anni del Dv\u0101para Yuga.\nSecondo Ren\u00e9 Gu\u00e9non gli anni indicati nei dati tradizionali sarebbero simbolicamente esagerati al fine di sviare i profani. Facendo comparazione con dati di altre tradizioni, indica per il Dv\u0101para Yuga la durata di 12960 anni che corrisponde all'incirca alla met\u00e0 di un ciclo di Precessione degli Equinozi."}
{"id": "2220543", "revid": "35692", "url": "https://it.wikipedia.org/wiki?curid=2220543", "title": "Internet radio", "text": ""}
{"id": "2220545", "revid": "110157", "url": "https://it.wikipedia.org/wiki?curid=2220545", "title": "Eternal (Miriam Stockley)", "text": "Eternal \u00e8 il terzo album da solista della cantante britannica Miriam Stockley, pubblicato nel 2007.\nSi tratta di una collezione di brani classici, da lei riarrangiati e con testi in italiano."}
{"id": "2220550", "revid": "729019", "url": "https://it.wikipedia.org/wiki?curid=2220550", "title": "Mirsad-1", "text": "Il Mirsad-1 (in arabo: \u0645\u0631\u0635\u062f \"Posto d'osservazione\") \u00e8 un piccolo aeromobile a pilotaggio remoto da ricognizione usato dalla milizia libanese sciita Hezbollah. Il gruppo ha proclamato di poter armare l'aereo con esplosivi per attaccare obiettivi israeliani.\nLe origini del velivolo sono contese. Hezbollah afferma di aver costruito l'aereo in proprio, tuttavia alcuni rapporti dicono che Hezbollah ha acquistato otto aerei APR dall'Iran, e il Mirsad sarebbe una versione del Mheger 4 iraniano o dell'Ababil (anche se non \u00e8 ancora chiaro, a causa della configurazione canard dell'aereo, mentre le immagini video di Hezbollah mostrano una configurazione a doppia coda). Questi rapporti affermano inoltre che oltre 30 persone legate ad Hezbollah sono state addestrate per operare questi velivoli alla base Iranian Revolutionary Guards' vicino Isfahan. Il leader di Hezbollah Hassan Nasrallah ha dichiarato sull'acquisto dei droni: \"Possono essere con una quantit\u00e0 di esplosivi di 40 o 50 kilogrammi\" e aggiunge: \"ovunque, in profondit\u00e0, in profondit\u00e0\" in Israele.\nIl primo volo di Hezbollah dentro lo spazio aereo d'Israele in pieno giorno risale al 7 novembre 2004. Ha volato a bassa altitudine dal Libano del sud sopra la Galilea occidentale e sopra la citt\u00e0 di Nahariya, quindi si \u00e8 voltato ed \u00e8 tornato indietro a nord, sopra il Mar Mediterraneo, dopo essere stato circa mezz'ora sopra Israele.\nIl secondo volo avvenne 11 aprile 2005, e fu breve, 18 miglia di incursione. Il drone ancora una volta decoll\u00f2 dal territorio libanese ma questa volta i caccia israeliani lo intercettarono."}
{"id": "2220555", "revid": "255751", "url": "https://it.wikipedia.org/wiki?curid=2220555", "title": "Misrad-1", "text": ""}
{"id": "2220560", "revid": "154893", "url": "https://it.wikipedia.org/wiki?curid=2220560", "title": "Roma tra le due guerre nelle fotografie dell'Istituto Luce", "text": ""}
{"id": "2220565", "revid": "767487", "url": "https://it.wikipedia.org/wiki?curid=2220565", "title": "Hossein Vahid Khorasani", "text": "Nel 1960 si trasfer\u00ec nella citt\u00e0 santa di Najaf ove studi\u00f2 sotto il grande Ayatollah Abolqasim al-Khu'i. Torn\u00f2 in Iran nel 1972.\n insegna giurisprudenza coranica (\"fiqh\") e principi di giurisprudenza (\"usul al-fiqh\") nella citt\u00e0 santa di Qom.\n\u00c8 suocero dell'Ayatollah Sadiq Larijani."}
{"id": "2220568", "revid": "110264948", "url": "https://it.wikipedia.org/wiki?curid=2220568", "title": "Alberic Schotte", "text": "Professionista dal 1939 al 1959, fu due volte Campione del mondo di ciclismo su strada, nel 1948 e 1950.\nCiclista di notevole classe si afferm\u00f2 nelle pi\u00f9 importanti classiche del Nord Europa ed in molte semi-classiche e corse a tappe belghe e francesi; nel suo palmares figurano due edizioni di Giro delle Fiandre, Gand-Wevelgem, Parigi-Tours e Parigi-Bruxelles ed il Giro del Lussemburgo 1946.\nOttenne inoltre un successo di tappa al Tour de France 1947 e concluse al secondo posto l'edizione del 1948, dietro l'italiano Gino Bartali.\nNel 1948 fu vincitore del Challenge Desgrange-Colombo, trofeo antesignano dell'UCI World Ranking."}
{"id": "2220572", "revid": "729019", "url": "https://it.wikipedia.org/wiki?curid=2220572", "title": "Explorer 21", "text": "Explorer-21, a volte citato anche come IMP-B (sigla inglese di \"Interplanetary Monitoring Platform-B\", ovvero \"Piattaforma per il monitoraggio interplanetario-B\") o anche come IMP-2, \u00e8 stato un satellite artificiale messo in orbita dalla NASA nell'ambito del Programma Explorer.\nLanciato il 4 ottobre 1964 usando come vettore un razzo Delta, non venne n\u00e9 correttamente orientato n\u00e9 correttamente posizionato. Si trov\u00f2 su un'orbita terrestre caratterizzata da un apoasse di 94.288 km e da un periasse di 917\u00a0km, che garantiva un apogeo inferiore alla met\u00e0 di quello previsto nel piano di lancio. Tutto ci\u00f2 contribui a limitare la riuscita della missione: il satellite fu operativo solo per i primi 4 mesi e per il sesto successivo al lancio dopodich\u00e9 oper\u00f2 solo ad intermittenza. Termin\u00f2 la sua vita utile il 13 ottobre 1971."}
{"id": "2220573", "revid": "339392", "url": "https://it.wikipedia.org/wiki?curid=2220573", "title": "Preghiera del venerd\u00ec", "text": ""}
{"id": "2220576", "revid": "174925", "url": "https://it.wikipedia.org/wiki?curid=2220576", "title": "Treta Yuga", "text": "Nella religione induista, il Tret\u0101 Yuga (devanagari: \u0924\u094d\u0930\u0947\u0924\u093e \u092f\u0941\u0917) \u00e8 la seconda delle quattro ere di evoluzione della vita (\"yuga\") e precisamente il periodo durante il quale l'essere umano riesce a comprendere il magnetismo divino il quale \u00e8 all'origine delle varie forze elettriche. Il magnetismo \u00e8 in stretta correlazione con l'esistenza di tutto il creato.\nSecondo Sri Yukteswar il Tret\u0101 Yuga ha una durata di 3.600 anni divini, ovvero 1.296.000 anni solari. La sua alba e il suo tramonto (ovvero i suoi sandhi) hanno entrambi la stessa durata di 300 anni (cio\u00e8: 300+3.000+300=3.600 anni). I sandhi sono i periodi di transizione tra i rispettivi Yuga.\nSecondo Ren\u00e9 Gu\u00e9non gli anni indicati nei dati tradizionali sarebbero simbolicamente esagerati al fine di sviare i profani. Facendo comparazione con dati di altre tradizioni, indica per il Treta Yuga la durata di 19440 anni che corrisponde all'incirca a tre quarti di un ciclo di Precessione degli Equinozi."}
{"id": "2220579", "revid": "288031", "url": "https://it.wikipedia.org/wiki?curid=2220579", "title": "Brik Schotte", "text": ""}
{"id": "2220582", "revid": "599013", "url": "https://it.wikipedia.org/wiki?curid=2220582", "title": "Sean Lampley", "text": ""}
{"id": "2220584", "revid": "247222", "url": "https://it.wikipedia.org/wiki?curid=2220584", "title": "Mandragora scream", "text": ""}
{"id": "2220585", "revid": "1915706", "url": "https://it.wikipedia.org/wiki?curid=2220585", "title": "Auranofin", "text": "L' auranofin \u00e8 un composto metallorganico contenente un atomo di oro. Viene utilizzato contro l'artrite e si somministra soltanto per via orale.\nControindicazioni.\nSconsigliato in soggetti con insufficienza epatica e in caso di gravidanza.\nEffetti indesiderati.\nFra gli effetti collaterali pi\u00f9 frequenti si riscontrano diarrea, nausea, dolore addominale.\nStudi sperimentali.\nAuranofin \u00e8 stato sperimentato (su macachi) per la riduzione dei reservoir dell'HIV latenti nei linfociti T nonostante l'impiego di terapie antivirali. Alla Conferenza Mondiale sull'AIDS, tenutasi ad Amsterdam dal 23 al 27 luglio 2018 sono stati presentati i risultati preliminari di una sperimentazione clinica su esseri umani. Questi risultati indicano che il farmaco \u00e8 stato ben tollerato in soggetti trattati con terapia antiretrovirale e che il farmaco ha contribuito ad una riduzione del reservoir virale."}
{"id": "2220588", "revid": "204012", "url": "https://it.wikipedia.org/wiki?curid=2220588", "title": "Acido nalidissico", "text": ""}
{"id": "2220594", "revid": "79520", "url": "https://it.wikipedia.org/wiki?curid=2220594", "title": "Enzo Castagna", "text": ""}
{"id": "2220596", "revid": "125673546", "url": "https://it.wikipedia.org/wiki?curid=2220596", "title": "Adh\u0101n", "text": "L'adh\u0101n () \u00e8 la chiamata islamica alla preghiera, di norma fatta dal muezzin.\nIl muezzin cinque volte al giorno recita l\"'adh\u0101n\" dal minareto della moschea, allo scopo di richiamare i musulmani alle preghiere obbligatorie.\nFunzione.\nL\"'adh\u0101n\" sintetizza gli insegnamenti dell'Islam, sui quali l'intera struttura teologica di questa fede si basa, e che possono essere sommariamente riassunti cos\u00ec:\nLo scopo principale dell\"'adh\u0101n\" \u00e8, pertanto, quello di rendere comprensibile a ognuno la missione dell'Islam e fare comprendere a ogni credente e non credente la sostanza della fede islamica e i suoi scopi spirituali.\nRito sciita.\nGli sciiti aggiungono allo schema sunnita le seguenti formule:\nLa prima formula, che per gli sciiti non \u00e8 obbligatoria ma consigliabile, pu\u00f2 essere seguita da altre come \"Egli\" (Maometto) \"\u00e8 il comandante dei credenti\" o \"Egli\" (Maometto) \"e i suoi infallibili discendenti sono la prova di Allah\". Queste formule apparvero attorno al 991 con l'arrivo a Baghdad dei Buwayhidi.\nL'adh\u0101n in Turchia.\nIn Turchia, dopo l'instaurazione, nel 1923, della repubblica e a seguito delle riforme volute da Atat\u00fcrk, si pose il problema della lingua da usare per l'adh\u0101n, ossia se continuare a usare l'arabo, liturgicamente pi\u00f9 corretto, o il turco per renderne pi\u00f9 comprensibile il significato ai fedeli non arabofoni.\nUn comitato formato da esperti religiosi, accademici e di linguisti, appositamente organizzato nel 1932, deliber\u00f2 la legittimit\u00e0 canonica dell'uso della lingua nazionale in materia liturgica, imponendo, cos\u00ec, l'uso del turco per l'adh\u0101n.\nQuesta nuova pratica liturgica dur\u00f2 fino al 16 luglio 1950 quando il governo Menderes abrog\u00f2 il bando dell'adh\u0101n in turco e istitu\u00ec l'arabo come lingua liturgica."}
{"id": "2220599", "revid": "287204", "url": "https://it.wikipedia.org/wiki?curid=2220599", "title": "Buddy memory allocation", "text": "Il Buddy System o buddy memory allocation \u00e8 una tecnica di allocazione dinamica della memoria che divide la memoria in partizioni per soddisfare una richiesta di memoria nel miglior modo possibile.\nQuesto sistema suddivide ricorsivamente la memoria in due met\u00e0 finch\u00e9 il blocco ottenuto \u00e8 grande appena a sufficienza per l'uso, cio\u00e8 quando un'ulteriore divisione lo renderebbe pi\u00f9 piccolo della dimensione richiesta.\nSecondo Donald Knuth, il buddy system \u00e8 stato inventato nel 1963 da Harry Markowitz, che vinse il Premio Nobel nel 1990 in Economia e Commercio, ed \u00e8 stato sviluppato indipendentemente da Knowlton negli anni sessanta.\nImplementazione e conseguenze.\nRispetto alle tecniche di allocazione dinamica della memoria (come il paging), nei moderni sistemi operativi, l'uso del buddy system \u00e8 relativamente facile da realizzare, soprattutto perch\u00e9 non necessita di hardware apposito per la gestione della memoria (MMU).\nPertanto pu\u00f2 essere usato su Intel 80286 e precedenti.\nTutti i segmenti di memoria della stessa dimensione (quello che viene chiamato \"buddy\" in inglese) sono conservati in una lista concatenata ordinata oppure in un albero. Quando un blocco viene rilasciato viene confrontato con il suo vicino: se entrambi sono della stessa dimensione, allora sono combinati ed inseriti nella lista di \"buddy\" di dimensione appena pi\u00f9 grande. Quando viene richiesto un blocco, l'allocatore comincer\u00e0 la sua ricerca tra i blocchi di dimensione appena sufficiente, evitando divisioni non necessarie.\nRispetto ad altre semplici tecniche di allocazione dinamica della memoria, il buddy system genera alcune frammentazioni quando prova a compattare la memoria.\nInoltre il buddy system \u00e8 soggetto anche a frammentazione interna quando viene assegnata una quantit\u00e0 di memoria maggiore a quella richiesta, ad esempio, se un processo richiede 66K di memoria gliene saranno assegnati 128K, il che si traduce in uno spreco di memoria pari a 62K.\nFrammentazione esterna quando viene richiesta memoria maggiore alla dimensione del blocco disponibile pi\u00f9 grande. In questo caso vi \u00e8 la suddivisione dello spazio richiesto in due o pi\u00f9 pezzi, nessuno dei quali grande abbastanza per soddisfare da solo la richiesta.\nCome funziona.\nIl buddy system alloca memoria in potenze di 2, vale a dire 2x, dove x \u00e8 un numero intero. Cos\u00ec il programmatore pu\u00f2 decidere in merito e scrivere codice per ottenere il limite superiore di x.\nAd esempio, se il sistema ha 2000K di memoria fisica, il limite massimo sarebbe x=10, cio\u00e8 210 (1024K) il pi\u00f9 grande blocco allocabile. Ci\u00f2 si traduce rendendo impossibile l'assegnazione in un unico blocco dei restanti 976K di memoria, mentre con 2048K (soli 48K in pi\u00f9) si potrebbe ottimizzare al massimo la dimensione e il numero dei blocchi portando il limite superiore a 211 (2048K) e utilizzando cos\u00ec tutta la memoria fisica.\nDopo aver deciso il limite superiore (che chiameremo il limite superiore \"u\"), il programmatore deve decidere il limite inferiore, vale a dire il pi\u00f9 piccolo blocco di memoria che pu\u00f2 essere allocato.\nQuest'ultimo (che chiameremo limite inferiore \"l\") serve a ridurre le ricerche di piccoli blocchi, impostandone la dimensione minima (solitamente 22, ovvero 4K), in modo da suddividere la memoria in blocchi abbastanza piccoli da ridurre al minimo lo spazio sprecato e grandi abbastanza da evitare ricerche eccessive.\nPer capire l'importanza di questo limite in termini di prestazioni, basta pensare al funzionamento del buddy system senza di esso.\nNel caso in cui molti processi facessero richieste per blocchi di memoria come 1K o 2K, il sistema rifiuterebbe molti blocchi liberi cercandone a lungo il migliore ricordando man mano il miglior blocco scartato.\nOra che abbiamo i limiti, cerchiamo di capire cosa succede quando un processo richiede spazio in memoria.\nSupponiamo il seguente sistema in cui l = 6, cio\u00e8 blocchi di dimensione minima 26 = 64K, e u = 10, cio\u00e8 blocchi di dimensione massima pari a 210 = 1024K.\nLa tabella mostra un possibile stato del sistema, dopo alcune richieste di memoria.\nTale ripartizione potrebbe essersi verificata nel seguente modo:\nQuesto metodo libera la memoria in maniera piuttosto efficace e, compatta la memoria in tempi relativamente brevi, con numero massimo di confronti pari a log2 (U / L) (vale a dire log2 (u) - log2 (l)).\nTuttavia, esiste ancora il problema della frammentazione interna. \nIn molte situazioni, \u00e8 essenziale ridurre al minimo la quantit\u00e0 di frammentazione interna.\nQuesto problema pu\u00f2 essere risolto tramite allocazione slab."}
{"id": "2220602", "revid": "767487", "url": "https://it.wikipedia.org/wiki?curid=2220602", "title": "Giulio Montelatici", "text": "Montelatici \u00e8 tra i fondatori a Firenze del PCd\u2019I e primo segretario provinciale tra il 1921 e il 1924. Condannato a tre anni di confino durante il fascismo, rappresenta il partito nel CLN toscano. Dopo la Liberazione viene eletto segretario della Camera del Lavoro di Firenze. Viene eletto consigliere nel Consiglio Comunale di Firenze sia Il 10 novembre 1946 che il 5 luglio 1951. Il 24 ottobre 1953 \u00e8 tra i fondatori dell'Istituto Storico della Resistenza in Toscana. Nel 1956 \u00e8 costretto a lasciare la guida della Camera del Lavoro per contrasti sull'indirizzo politico e la gestione dell'organizzazione. Negli anni successivi rivestir\u00e0 incarichi nazionali sempre all'interno della CGIL."}
{"id": "2220604", "revid": "767487", "url": "https://it.wikipedia.org/wiki?curid=2220604", "title": "Maial College 2", "text": "Maial College 2 (\"Van Wilder 2: The Rise of Taj\") \u00e8 un film commedia statunitense del 2006 diretto da Mort Nathan. La pellicola \u00e8 un sequel di \"Maial College\" incentrato sul personaggio di Taj Badalandabad, nuovamente interpretato da Kal Penn.\nTrama.\nTaj Badalandabad (Kal Penn), assistente ed amico del leggendario Van Wilder, lascia il Coolidge College per andare in Inghilterra e frequentare la Canford University nella speranza di seguire le orme del padre sia attraverso la laurea che venendo ammesso alla sua stessa confraternita studentesca; i \"Fox &amp; Hounds\".\nGiunto alla sede della confraternita tuttavia, Taj incontra il borioso ed arrogante conte di Grey, Pip Everett (Daniel Percival); il quale lo informa che c'\u00e8 stato uno spiacevole caso di errore tipografico e, quindi, lo manda nella \"Stalla\", ovvero l'edificio del campus dove risiedono gli elementi pi\u00f9 scadenti ed emarginati di tutta l'universit\u00e0: Sadie (Holly Davidson) una bella cockney dal linguaggio volgare, Seamus (Glen Barry) un atleta irlandese avverso a tutto ci\u00f2 che \u00e8 inglese, Gethin (Anthony Cozens) stereotipo del nerd e Simon (Steven Rathman) ragazzo maldestro e taciturno.\nNon perdendosi d'animo, Taj riflette su cosa avrebbe fatto Van nella stessa situazione e, dunque, insegna al gruppo di emarginati a tirare fuori le loro potenzialit\u00e0 fondando una nuova confraternita: i \"Cock &amp; Bulls\" con la quale annuncia, al ballo inaugurale del campus, l'intenzione di vincere la celebre coppa di Hastings; premio attribuito alla confraternita che si aggiudica, a fine dell'anno, il maggior numero di eventi accademici e sportivi.\nNel frattempo, come parte dei suoi doveri nell'istituto, Taj assume il ruolo di insegnante di storia supervisionato dalla bella Charlotte Higginson (Lauren Cohan) ragazza appassionata di archeologia impegnata in una relazione con Pip Everett. Sebbene il giovane indiano si innamori a prima vista della bellezza britannica, essa \u00e8 piuttosto diffidente nei suoi confronti e vede di traverso il suo modo di insegnare, dubitando della seriet\u00e0 con cui prende il compito.\nQuando Charlotte fa notare al ragazzo che i suoi protetti hanno un rendimento scolastico estremamente basso, e perci\u00f2 sono a rischio di perdere l'anno, intimandogli che ci\u00f2 di cui hanno bisogno \u00e8 una maggiore disciplina, lui decide di dimostrarle come in realt\u00e0 i suoi metodi possano portare dei risultati e, nel giro di poche settimane, riesce a risollevare sia i voti che l'autostima dei \"Cock &amp; Bulls\" che si avvicinano sempre di pi\u00f9 in graduatoria ai \"Fox &amp; Hounds\", scatenando la rabbia di Pip, infastidito anche dalla quantit\u00e0 di tempo passato insieme da Taj e Charlotte.\nDesideroso di porre fine alla scalata del gruppo di reietti in tutti i modi possibili, Pip tenta di sabotarli durante il Royal Literary Ball e il Camford Dog Show finendo per\u00f2 vittima delle sue stesse macchinazioni. Nel frattempo Charlotte e Taj si innamorano e i \"Cock &amp; Bulls\" raggiungono i \"Fox &amp; Hounds\" nella corsa alla coppa di Hastings.\nFurioso, Pip ruba i risultati di un esame e li fa ritrovare nel dormitorio della confraternita rivale che, dunque, viene accusata dell furto e minacciata di espulsione ma, Taj, si immola per i compagni assumendosi tutta la responsabilit\u00e0 del furto e chiede alla commissione disciplinare di essere il solo a venire espulso. Il rettore dell'universit\u00e0 (Jonathan Cecil) accetta il patto e consente ai \"Cock &amp; Bulls\" di restare a Camford mentre Taj viene costretto ad andarsene e Charlotte, delusa e col cuore infranto gli dice di non volerlo mai pi\u00f9 rivedere ma, poco dopo, ritorna sui suoi passi ed inizia a investigare sulla faccenda facendo emergere le prove dell'innocenza del ragazzo; dunque lo rintraccia prima che parta e lo convince ad irrompere assieme a lei alla coppa di Hastings sbugiardando il complotto ordito da Pip.\nUmiliato e furente, il nobile sfida l'indiano a duello armandosi di una vera spada piuttosto che una da scherma ma, alla fina, Taj riesce comunque a trionfare disarmando Pip, il quale viene espulso. I \"Cock &amp; Bulls\" trionfano aggiudicandosi il premio e Taj e Charlotte si fidanzano.\nProduzione.\nMarketing.\nNel mese di novembre 2006 l'attore Kal Penn, accompagnato dai cantanti Art Alexakis degli \"Everclear\" e Jonny Dubowsky dei \"Jonny Lives!\" hanno compiuto un tour attraverso i campus dei college, le emittenti radiofoniche e le stazioni televisive della Gran Bretagna al fine di promuovere la pellicola e le sue colonne sonore. Nel gennaio 2007 \u00e8 stata poi svolta un'operazione simile, il \"Van Wilder Rock Tour\", dagli \"Everclear\" e dai \"Jonny Lives!\", tramite ventuno tappe durato un mese.\nAccoglienza.\nIl film ha incassato 2.3 milioni di dollari nella prima settimana di proiezione e 6.086.508 di dollari in tutto il mondo. Inoltre non ha ottenuto particolare apprezzamento neppure dal pubblico guadagnando una valutazione di 7% sul sito Rotten Tomatoes.\nSequel.\nNonostante il fiasco registrato ai botteghini, nel 2008 ad Atlanta, Georgia, \u00e8 stato girato un terzo film di Van Wilder, sorta di prequel del primo."}
{"id": "2220606", "revid": "22356", "url": "https://it.wikipedia.org/wiki?curid=2220606", "title": "Nigerpeton", "text": ""}
{"id": "2220608", "revid": "22356", "url": "https://it.wikipedia.org/wiki?curid=2220608", "title": "Lethiscus", "text": ""}
{"id": "2220609", "revid": "619191", "url": "https://it.wikipedia.org/wiki?curid=2220609", "title": "Koi Koi Seven", "text": " \u00e8 una serie televisiva anime giapponese di 13 episodi prodotta nel 2005 dallo Studio Flag, tratta dall'omonimo manga di Morishige, pubblicato in 9 tank\u014dbon a partire dall'ottobre 2002.\nTrama.\n\"Tetsuro Tanaka\" \u00e8 felice di poter frequentare una scuola superiore a tempo pieno, finalmente lontano dalla famiglia. Quel che non sa, per\u00f2, \u00e8 che \u00e8 l'unico ragazzo in tutto l'istituto, e che ad attenderlo c'\u00e8 anche una ragazza ossessivamente innamorata di lui. Ma una volta a scuola Tetsuro lega con la bella e dinamica \"Asuka Yayoi\", cosa che gli causer\u00e0 molti problemi con le leader del consiglio d'istituto, da tempo in lotta con Asuka e le sue cinque amiche, che insieme formano il gruppo di amazzoni guerriere chiamato \"Koi Koi 7\".\nManga.\nIl manga di \"Koi Koi Seven\" fu originalmente serializzato sulla rivista giapponese \"Champion Red\" edita da Akita Shoten dal 2002. I vari capitoli sono stati poi raccolti in nove volumi tank\u014dbon, il primo pubblicato il 13 marzo 2003 mentre l'ultimo il 20 marzo 2007.\nAnime.\nUn adattamento anime prodotto da Studio Flag and\u00f2 in onda in Giappone dal 2 aprile al 25 giugno 2005. La serie \u00e8 composta da 13 episodi e due brevi speciali, quest'ultimi pubblicati direttamente in DVD il 27 gennaio 2006."}
{"id": "2220611", "revid": "767487", "url": "https://it.wikipedia.org/wiki?curid=2220611", "title": "Michael Bradley (cestista)", "text": "Carriera.\nHigh School e College.\nFrequenta la Burncoat High School in Massachusetts. Seguono due anni alla Universit\u00e0 del Kentucky, dove vinse il titolo NCAA nel 1998, e due alla Villanova University, college che notoriamente hanno sfornato moltissimi giocatori NBA. Nell'ultima stagione a Villanova mantenne statistiche di prim'ordine, 20,8 punti e 9,8 rimbalzi a partita, e per questo venne inserito nell'NCAA AP All-America Second Team. Lo stesso anno si dichiar\u00f2 eleggibile nel Draft NBA.\nNBA.\nSelezionato come diciassettesima scelta al primo giro dai Toronto Raptors, trov\u00f2 pochissimo spazio nel suo anno da rookie, 1,2 punti e 0,9 rimbalzi di media a partita. Durante la seconda stagione ebbe possibilit\u00e0 di mettersi in mostra maggiormente e le sue statistiche ne risentirono positivamente: 5 punti e 6 rimbalzi in 20 minuti di media. Segn\u00f2 il suo career high contro i Detroit Pistons, 16 punti. Prima della sua definitiva esplosione si procur\u00f2 per\u00f2 una grave contusione alla clavicola destra, e ci\u00f2 lo ferm\u00f2 per molti mesi, tanto che nel marzo 2004 venne svincolato da Toronto e firmato dagli Atlanta Hawks, con i quali gioc\u00f2 undici partite a 1,1 punti e 1,1 rimbalzi. La stagione 2004-05 fu per lui un continuo trasferimento, cambi\u00f2 ben tre squadre: svincolatosi da Atlanta and\u00f2 prima agli Orlando Magic, poi ai Sacramento Kings, e infine ai Philadelphia 76ers, trovando in tutte queste pochissimo spazio. La stagione 2005-06 fu sempre a Philadelphia, e in 46 partite, di cui una sola partendo da titolare, totalizz\u00f2 1,5 punti, 2,3 rimbalzi e 0,4 assist a partita. Visto il basso minutaggio con cui era impiegato, Bradley decise di trasferirsi a giocare in Europa.\nSpagna.\nFece una prima stagione in Spagna, la 2006-07, con il San Sebasti\u00e1n Gipuzkoa BC, disputata a buoni livelli nella prima serie spagnola. Torn\u00f2 nel paese iberico a stagione 2007-08 inoltrata, precisamente in marzo nella squadra CB Granada.\nGermania.\nBrevissima \u00e8 stata la sua parentesi in Germania, all'ALBA Berlino, dall'agosto al novembre 2007.\nLituania.\nVenne ceduto dall'ALBA alla squadra lituana dello Zalgiris Kaunas. Qui pass\u00f2 gran parte del tempo infortunato, ma in sette partite disputate ebbe 7 punti e 4,6 rimbalzi di media. Lasci\u00f2 la squadra quando arriv\u00f2 il dominante pivot senegalese Mamadou N'Diaye, che gli sottrasse ulteriormente spazio in campo e lo persuase a trasferirsi di nuovo in Spagna.\nVita privata e affari.\nSposato con Ellen Suetholz, una delle migliori tenniste NCAA ai tempi in cui entrambi erano alla Villanova University. Da Ellen Michael ha avuto tre figlie: Taylor Rose, Kya Melat e Shae. Ellen ha avuto un ruolo chiave nell'intrapresa della Michael Bradley Family Foundation, una fondazione in aiuto dei bambini e degli adulti, dando loro educazione e supporto anche attraverso lo sport. \u00c8 inoltre proprietario del Moksha Yoga degli Stati Uniti, un gruppo di praticanti yoga diffuso in tutto il mondo che intraprende studi e riflessioni attinenti all'etica, alla vita nel rispetto dell'ambiente e la compassione."}
{"id": "2220618", "revid": "767487", "url": "https://it.wikipedia.org/wiki?curid=2220618", "title": "L'ombra di mille soli", "text": "L'ombra di mille soli (\"Fat Man and Little Boy-Shadow Makers\") \u00e8 un film del 1989 diretto da Roland Joff\u00e9 e con principali interpreti Paul Newman e John Cusack.\nLa trama ruota attorno al Progetto Manhattan e alla sua motivazione politica di confronto (con l'Unione Sovietica) pi\u00f9 che di ricerca al fine di porre rimedio al conflitto mondiale. \nNewman interpreta il generale Leslie Groves, il capo militare del progetto.\nI personaggi di Newman e Dwight Schultz (nel film \u00e8 Robert Oppenheimer) sono una figura centrale e dominano la scena. A interpretare Enrico Fermi fu Franco Cutietta nato a Carini, Sicilia ed emigrato negli Stati Uniti.\nTrama.\nNel pieno corso della seconda guerra mondiale, al generale Leslie Groves viene affidato il compito di coordinare un progetto ultra segreto militare volto a battere sul tempo i nemici tedeschi nella costruzione di una bomba atomica, il Manhattan Project.\nGroves assume lo scienziato e fisico J. Robert Oppenheimer come coordinatore del progetto civile, ed \u00e8 pienamente convinto delle straordinarie capacit\u00e0 dell'uomo. Il generale \u00e8 un uomo tutto d'un pezzo, di carriera, lavora anche per il Pentagono dove \u00e8 un alto consulente per i progetti top secret.\nLe personalit\u00e0 differenti dei due uomini spesso sfociano in diverbi sulla moralit\u00e0 nel costruire un'arma cos\u00ec distruttiva, ma sopprimono sempre le loro coscienze ottemperando agli ordini imposti dal governo.\nA Groves viene anche data l'opportunit\u00e0 di scegliere il luogo ove sorger\u00e0 il laboratorio per le ricerche; rammentando di alcuni suoi momenti d'infanzia passati in Nuovo Messico, il generale decide che la struttura sar\u00e0 costruita presso il Los Alamos canyon.\nLa gente per\u00f2 inizia ad insospettirsi, l'infermiera Kathleen Robinson intuisce qualcosa di losco, quando all'ospedale le si presenta il giovane fisico Michael Merriman, che nonostante le cure muore alcuni giorni dopo il ricovero per le troppe radiazioni assorbite dal suo corpo (episodio, questo, ispirato a quelli realmente accaduti ai fisici Harry Daghlian nel 1945 e Louis Slotin nel 1946).\nIl Capitano Richard Schoenfield, durante uno scontro verbale con Robert Oppenheimer seguito al decesso di Merriman, riferisce di esperimenti sugli effetti delle radiazioni del plutonio condotti su anziani dementi presso i laboratori di Oak Ridge.\nAl fine di evitare problemi sul risultato finale, si decide di costruire due bombe con base diversa, Fat Man, composta pesantemente da plutonio, e Little Boy, principalmente composta da uranio.\nLe due armi si rivelano un successo tra lo stupore generale, e anche se non viene mostrato il bombardamento atomico di Hiroshima e Nagasaki, una voce narrante parla di come l'uomo abbia costruito per la prima volta un'arma in grado di mettere a rischio la sua stessa esistenza.\nProduzione.\nLa lavorazione si \u00e8 svolta nei dintorni di Durango (Messico) durante l'autunno 1988, sfruttando la sua paesaggistica deserta e desolata, ovvia per ricreare l'ambientazione del deserto americano.\nPer ricostruire in ogni dettaglio importante il laboratorio di Los Alamos \u00e8 servito costruire 35 edifici per un costo sommario di 2.000.000$.\nAccoglienza.\nIl film si \u00e8 rivelato al botteghino internazionale un flop economico ed ha riscosso critiche sia positive che negative. Roger Ebert ha ben recensito il film, mentre su Rotten Tomatoes ha una valutazione tiepida del 53%.\nAl Festival di Berlino 1990, Roland Joff\u00e9 \u00e8 stato candidato all'Orso d'Oro."}
{"id": "2220625", "revid": "709565", "url": "https://it.wikipedia.org/wiki?curid=2220625", "title": "Difesa Cambridge Springs", "text": "La difesa Cambridge-Springs \u00e8 un'apertura degli scacchi caratterizzata dalle mosse:\nIl primo ad adottare questa variante \u00e8 stato Wilhelm Steinitz in una partita contro Joseph Blackburne giocata a Londra nel 1863 (Steinitz vinse la partita). Nel 1892 la gioc\u00f2 anche Emanuel Lasker, con successo, in una partita contro Albert Hodges facente parte di una serie di mini-match contro giocatori del Manhattan Chess Club.\nIl nome deriva per\u00f2 dal torneo di Cambridge Springs 1904, in cui questa variante venne giocata tre volte. \nL'adozione della difesa Cambridge Springs \u00e8 stata decisiva in tre campionati del mondo:\nAnche Magnus Carlsen ha adottato qualche volta questa difesa, per esempio contro Boris Gelfand nel torneo dei candidati di Londra 2013. Vinse la partita e si classific\u00f2 pari primo con Vladimir Kramnik. Venne per\u00f2 dichiarato vincitore del torneo per aver vinto pi\u00f9 partite (cinque contro le quattro di Kramnik).\nVarianti.\nLa continuazione pi\u00f9 usuale \u00e8 7. Cd2 (considerata la variante principale), ma anche 7. cxd5 (var. di cambio) \u00e8 stata giocata molte volte con buoni risultati. La presa 7. Axf6 non \u00e8 considerata molto buona, in quanto in un eventuale finale il bianco non ha l'alfiere delle case nere. Se il bianco gioca 7. Ad3 il nero risponde con 7...Ce4, incrementando la pressione sulla casa c3."}
{"id": "2220627", "revid": "827882", "url": "https://it.wikipedia.org/wiki?curid=2220627", "title": "Matt 'guitar' Murphy", "text": ""}
{"id": "2220629", "revid": "869733", "url": "https://it.wikipedia.org/wiki?curid=2220629", "title": "Switch (disambigua)", "text": ""}
{"id": "2220634", "revid": "838137", "url": "https://it.wikipedia.org/wiki?curid=2220634", "title": "Raffaele Calabria", "text": "Biografia.\nNato a Lucera, complet\u00f2 gli studi presso la Pontificia Universit\u00e0 Gregoriana conseguendo una laurea in teologia (materia che poi insegn\u00f2 a Salerno), fu consacrato prima sacerdote il 16 marzo 1929 e poi, arcivescovo nel 1950. Svolse le sue funzioni prima a Otranto e poi all'arcidiocesi di Benevento dal 1960, .\nDurante il Concilio Vaticano II si schier\u00f2 su posizioni conservatrici, opponendosi ai progressisti. Al termine di una conferenza fu protagonista di un animato dibattito con Yves Congar il teologo francese futuro cardinale, che accus\u00f2 di modernismo.\nA lui \u00e8 dovuta la riapertura al culto nel duomo di Benevento, la sistemazione dell'organo monumentale, i lavori sulla Via Crucis. Inoltre curava le attrezzature necessarie al tempio. Mor\u00ec a Benevento il 24 maggio 1982 all'et\u00e0 di 75 anni.\nGenealogia episcopale.\nLa genealogia episcopale \u00e8:"}
{"id": "2220645", "revid": "599013", "url": "https://it.wikipedia.org/wiki?curid=2220645", "title": "Chris Porter (cestista)", "text": ""}
{"id": "2220653", "revid": "599013", "url": "https://it.wikipedia.org/wiki?curid=2220653", "title": "Jabari Smith", "text": ""}
{"id": "2220654", "revid": "4252", "url": "https://it.wikipedia.org/wiki?curid=2220654", "title": "Numerazione Suzhou", "text": "La numerazione Suzhou - conosciuta anche come Suzhou mazi (\u8607\u5dde \u78bc\u5b50) - \u00e8 un sistema numerico utilizzato in Cina prima dell'introduzione dei numeri arabi. I numeri Suzhou sono anche conosciuti come \"huama\" (\u82b1 \u78bc), \"caoma\" (\u8349 \u78bc), \"jingzima\" (\u83c1 \u4ed4 \u78bc), \"fanzima\" (\u756a\u4ed4 \u78bc) e \"shangma\" (\u5546 \u78bc). \nStoria.\nLa numerazione Suzhou \u00e8 l'unica sopravvissuta tra le evoluzioni dell'antica notazione cinese di tipo posizionale a bacchette, e discende da quella allora in uso sotto i Song.\nI numeri Suzhou trovavano il loro uso principale in ambito commerciale, venendo ad esempio usati per la redazioni di registri commerciali. Nei documenti formali, invece, si utilizzavano, cos\u00ec come accade oggi, i numeri cinesi tradizionali, che presentano maggiori analogie col sistema europeo. I numeri Suzhou sono rimasti ancora nell'uso popolare in alcuni mercati cinesi, come quello di Hong Kong, da cui hanno iniziato a scomparire negli anni '90, finendo gradualmente soppiantati dai numeri arabi; questo \u00e8 simile a ci\u00f2 che \u00e8 successo in Europa con i numeri romani usati nell'Europa antica e medievale per la matematica e il commercio. Oggi li si vede solo pi\u00f9 nei mercati di piazza, sui cartoni dei prezzi scritti a mano o sulle fatture tradizionali scritte a mano.\nSimboli.\nNel sistema numerico Suzhou, le cifre sono rappresentate da simboli speciali, diversi dai tradizionali caratteri cinesi. Le cifre dei numeri Suzhou sono definite tra U + 3021 e U + 3029 in Unicode. Altri tre punti di codice a partire da U + 3038 sono stati aggiunti in seguito.\nI numeri uno, due e tre sono tutti rappresentati da stanghette verticali. Ci\u00f2 pu\u00f2 creare ambiguit\u00e0 quando si trovano in posizioni continue, perci\u00f2 si preferisce in molti casi utilizzare i caratteri ideografici cinesi standard. In genere, il primo carattere di una sequenza \u00e8 rappresentato col simbolo Suzhou, i successivi nel sistema alternativo. Ad esempio, per scrivere \"21\" si utilizza \" in sostituzione di \", che si pu\u00f2 confondere con \"3\" ().\nNotazione.\nLa notazione \u00e8 di tipo posizionale, con i segni suddivisi su due linee per indicare valore numerico, ordine di grandezza e unit\u00e0 di misura. Seguendo il sistema di numerazione delle aste, le cifre dei numeri di Suzhou sono sempre scritte orizzontalmente da sinistra a destra, anche se utilizzate all'interno di documenti scritti verticalmente. \nLa prima riga contiene un valore numerico, in questo esempio \"\", \"4.022\". La seconda riga \u00e8 formata da caratteri cinesi che indicano l'ordine di grandezza della prima cifra, \"dieci\", che permette di fissare anche la posizione dell'eventuale virgola decimale, e l'unit\u00e0 di misura, \"yuan\". Tutto insieme, si pu\u00f2 leggere dunque \"40,22 yuan\".\nI possibili caratteri utilizzati per l'ordine di grandezza comprendono:\nIn assenza di indicazioni \u00e8 da sottintendersi \"uno\".\nTra i possibili caratteri per le unit\u00e0 di misura si trovano invece:\nQuesti due caratteri sono di solito allineati col centro della prima riga. Si noti che il punto decimale \u00e8 implicito quando la prima cifra \u00e8 impostata nella posizione dieci. Lo zero \u00e8 rappresentato dal carattere \u3007, ma la sua indicazione non \u00e8 indispensabile nel caso di zeri iniziali e finali.\nCi\u00f2 \u00e8 molto simile alla moderna notazione scientifica in virgola mobile, nella quale le cifre significative sono rappresentate mediante un valore detto mantissa, il cui ordine di grandezza \u00e8 definito dall'esponente. Inoltre, l'unit\u00e0 di misura, con il primo indicatore numerico, \u00e8 solitamente allineata al centro della riga \"numeri\".\nDenominazione scorretta Hangzhou.\nNello standard Unicode 3.0, questi caratteri sono stati erroneamente definiti \"numeri in stile Hangzhou\". Con lo standard 4.0 \u00e8 stato diffuso un erratum in cui si riconosceva:\n\"I numeri Suzhou sono speciali forme numeriche utilizzate dai commercianti per indicare il prezzo dei beni. L'uso del termine \"HANGZHOU\" nella loro denominazione \u00e8 errato.\"\nTutti i riferimenti a \"Hangzhou\" nello standard Unicode sono stati corretti in \"Suzhou\", tranne il nome stesso dei simboli, che non pu\u00f2 essere modificato dopo l'assegnazione in rispetto alla Unicode Stability Policy, secondo la quale nella creazione di software si pu\u00f2 fare uso dei nomi assegnati ai simboli come unici indicatori di riferimento."}
{"id": "2220656", "revid": "228587", "url": "https://it.wikipedia.org/wiki?curid=2220656", "title": "Cefaclor", "text": "Il cefaclor o cefacloro \u00e8 un principio attivo che si utilizza contro infezioni da batteri Gram positivi e alcuni negativi, appartiene alla classe delle cefalosporine di seconda generazione.\nUsi medici.\nCefaclor appartiene alla famiglia degli antibiotici noti come cefalosporine. Le cefalosporine sono antibiotici ad ampio spettro che vengono utilizzati per il trattamento di setticemia, polmonite, meningite, infezioni del tratto biliare, peritonite e infezioni del tratto urinario. La farmacologia delle cefalosporine \u00e8 simile a quella delle penicilline, l'escrezione \u00e8 principalmente renale. Le cefalosporine penetrano male nel liquido cerebrospinale a meno che le meningi non siano infiammate; la cefotaxima \u00e8 una cefalosporina pi\u00f9 adatta del cefaclor per le infezioni del sistema nervoso centrale, ad es. meningite. Cefaclor \u00e8 attivo contro molti batteri, inclusi gli organismi Gram-negativi e Gram-positivi.\nControindicazioni.\nLe precauzioni comprendono la nota sensibilit\u00e0 agli antibatterici beta-lattamici, come le penicilline (Cefaclor deve essere evitato se esiste una storia di reazione di ipersensibilit\u00e0 immediata); insufficienza renale (non \u00e8 necessario alcun aggiustamento della dose, sebbene il produttore consigli cautela); gravidanza e allattamento; glucosio urinario falso positivo e test di Coombs falso positivo. \u00c8 stato anche riportato che Cefaclor provoca una reazione simile alla malattia da siero nei bambini.\nSpettro dell'attivit\u00e0.\nCefaclor \u00e8 spesso usato contro i batteri responsabili di causare infezioni della pelle, otite media, infezioni del tratto urinario e altri. Cefaclor ha dimostrato di essere attivo contro la maggior parte dei ceppi dei seguenti microrganismi, sia in vitro che nelle infezioni cliniche: aerobi Gram-positivi - Stafilococchi (compresi ceppi di coagulasi positivi, coagulasi negativi e penicillinasi), Streptococcus pneumoniae e Streptococcus piogeni (streptococchi emolitici di gruppo A \u03b2). Quanto segue rappresenta i dati di suscettibilit\u00e0 al MIC per alcuni microrganismi significativi dal punto di vista medico:\nEffetti indesiderati.\nIl principale effetto collaterale delle cefalosporine \u00e8 l'ipersensibilit\u00e0. I pazienti sensibili alla penicillina saranno anche allergici alle cefalosporine, a seconda della generazione di cefalosporine. La percentuale precedente di tassi di reattivit\u00e0 crociata del 10% \u00e8 spesso sopravvalutata. Le reazioni allergiche possono presentarsi come, ad esempio, eruzioni cutanee, prurito (prurito), orticaria, reazioni sieriche simili alla malattia con eruzioni cutanee, febbre e artralgia e anafilassi. La frequenza e la gravit\u00e0 delle reazioni simili alla malattia da siero nei bambini ha portato i ricercatori a mettere in discussione il suo ruolo nella malattia pediatrica.\nAltri effetti collaterali includono disturbi gastrointestinali (ad es. diarrea, nausea e vomito, disturbi addominali, disturbi agli enzimi epatici, epatite transitoria e ittero colestatico) e mal di testa . Gli effetti collaterali rari includono eosinofilia e disturbi del sangue (tra cui trombocitopenia, leucopenia, agranulocitosi, anemia aplastica e anemia emolitica); nefrite interstiziale reversibile; iperattivit\u00e0, nervosismo, disturbi del sonno, allucinazioni, confusione, ipertonia e vertigini. \u00c8 stata segnalata necrolisi epidermica tossica. Nel Regno Unito, il Comitato per la sicurezza dei medicinali (CSM) ha avvertito che il rischio di diarrea associata a colite da antibiotici \u00e8 pi\u00f9 probabile con dosi pi\u00f9 elevate.\nFra gli effetti collaterali pi\u00f9 frequenti si riscontrano diarrea, dolore addominale, nausea, vomito, sindrome di Stevens-Johnson, trombocitopenia.\nInterazioni.\nWarfarin.\nLe cefalosporine probabilmente aumentano l'effetto anticoagulante delle cumarine (ad es. Warfarin) - il cambiamento delle condizioni cliniche del paziente, in particolare associato a malattie del fegato, malattie intercorrenti o somministrazione di farmaci, richiede test pi\u00f9 frequenti di INR (International Normalised Ratio - indicatore del tempo di protrombina) e aggiustamento della dose, se necessario.\nProbenecid.\nL'escrezione di cefalosporine \u00e8 ridotta da probenecid (con conseguente aumento delle concentrazioni di farmaco nel plasma sanguigno).\nAntiacidi.\nL'assorbimento di cefaclor \u00e8 ridotto dagli antiacidi. Pertanto, gli antiacidi non devono essere assunti prima o contemporaneamente a cefaclor."}
{"id": "2220657", "revid": "125264122", "url": "https://it.wikipedia.org/wiki?curid=2220657", "title": "Francesco Durante", "text": "Biografia.\nNacque a Frattamaggiore, nel Regno di Napoli, e da bambino entr\u00f2 al Conservatorio dei Poveri di Ges\u00f9 Cristo a Napoli, dove ricevette lezioni da Gaetano Greco.\nPi\u00f9 tardi divenne un pupillo di Alessandro Scarlatti al Conservatorio di Sant'Onofrio a Porta Capuana. Si \u00e8 anche supposto che abbia studiato con Bernardo Pasquini e Giuseppe Ottavio Pitoni a Roma, ma non c'\u00e8 nessuna documentazione al riguardo. Sembra, comunque, che sia succeduto a Scarlatti nel 1725 a Sant'Onofrio, e che vi sia rimasto fino al 1742 quando sostitu\u00ec Nicola Porpora a capo del Conservatorio di Santa Maria di Loreto, sempre a Napoli. Mantenne questo incarico per ben trent'anni, fino a quando mor\u00ec. Egli si spos\u00f2 ben tre volte.\nLa sua fama di insegnante era considerevole, fra gli altri Pietro Alessandro Guglielmi, Niccol\u00f2 Jommelli, Giovanni Paisiello, Giovanni Battista Pergolesi, Niccol\u00f2 Piccinni, Antonio Sacchini, Tommaso Traetta e Michelangelo Jerace furono suoi allievi. Nelle sue lezioni, pretendeva una rigidissima osservanza delle regole, ponendosi in questo in contrasto con Scarlatti, che trattava i suoi alunni come individui unici. Una collezione completa delle opere di Durante, composta quasi esclusivamente da musiche sacre, fu presentata da Selvaggi, un collezionista d'arte napoletano, alla Biblioteca di Parigi. Un catalogo si pu\u00f2 trovare nella \"Biographie universelle\" di Fran\u00e7ois-Joseph F\u00e9tis. Anche la Biblioteca imperiale di Vienna conserva una preziosa collezione di manoscritti di Durante. Due requiem, parecchie messe (una delle quali, in gran parte lavoro originale, \u00e8 la Messa Pastorale per quattro voci) e le \"Lamentazioni del Profeta Geremia\" sono tra le sue principali opere.\nIl fatto che Durante non abbia mai composto nulla per il teatro (ad eccezione di cori per una tragedia, \"Flavio Valente\"), gli diede fama di compositore di musiche sacre. In effetti fu uno dei migliori compositori di musica da chiesa del suo tempo.\nDurante fu considerato nel Settecento una delle pi\u00f9 importanti e rappresentative figure della scena musicale europea: \u00e8 assai significativo che Jean Jacques Rousseau giunse a definirlo, \u201c\"le plus grand harmoniste d'Italie, c'est-\u00e0-dire du monde\"\u201d La fama di supremo armonista e codificatore della tonalit\u00e0 gli venne continuamente riconosciuta, non solo attraverso l'opera didattica di Fedele Fenaroli, ma ancora nell'Ottocento da numerosi trattati di armonia e composizione: ad esempio, Momigny nel suo trattato di armonia e composizione (1808-1809) dichiara che gli italiani \"vanno giustamente fieri\" di Durante esattamente come i tedeschi \"sono orgogliosi\" di J.S.Bach"}
{"id": "2220666", "revid": "599013", "url": "https://it.wikipedia.org/wiki?curid=2220666", "title": "Olumide Oyedeji", "text": "Carriera.\nDopo varie esperienze in Russia (MBK Dinamo Mosca, 1997-98) e Germania (DJK W\u00fcrzburg, 1998-2000), \u00e8 stato scelto al secondo giro del draft NBA 2000 con il numero 42 dai Seattle SuperSonics con cui ha disputato in totale 66 partite del campionato NBA nelle stagioni 2000-01 e 2001-02 (1,5 punti e 2,2 rimbalzi a partita).\nNel 2002-03 passa agli Orlando Magic (1,0 punti e 1,9 rimbalzi di media in 27 partite) e nel 2003-2004 torna in Europa, prima all'\u012alysiakos e, quindi, all'Olimpia Lubiana.\nSuccessivamente gioca con l'Al Kuwait SC, in Cina con lo Beijing Ducks (46 partite, 21,1 punti e 15,8 rimbalzi a gara) nel Cangrejeros de Santurce (Portorico) e con il Seoul Samsung Thunders (Corea del Sud).\nNell'aprile 2008 approda al CB Granada in Spagna dove gioca solo tre partite prima di tornare negli Usa per prendere parte alla Summer League di Las Vegas. Rilasciato nel settembre 2008 dagli Atlanta Hawks, si trasferisce in Cina allo Shanxi Zhongyu (47 partite: 20,3 punti e 19,8 rimbAalzi a partita).\nNel giugno 2009 \u00e8 nuovamente a Portorico ai Vaqueros de Bayam\u00f3n e nella stagione 2009-10 ha giocato prima In Cina con i Liaoning Hunters (36 partite: 14,1 punti e 12,2 rimbalzi) e da maggio 2010 in Giordania con l'ASU Sport Club (7 partite, 13,7 punti e 11,7 rimbalzi).\nStabilmente inserito nello starting five della nazionale nigeriana, ha partecipato ai vari Campionati Africani conquistando due argenti (Angola 1999 ed Egitto 2003) ed un bronzo (Algeria 2005).\nDa agosto 2010 gioca come centro nel campionato italiano con la maglia di Caserta. Il 7 ottobre 2010 il giocatore e la societ\u00e0 casertana rescindono consensualmente il contratto."}
{"id": "2220670", "revid": "1226", "url": "https://it.wikipedia.org/wiki?curid=2220670", "title": "Palazzo Poiana", "text": ""}
{"id": "2220672", "revid": "183114", "url": "https://it.wikipedia.org/wiki?curid=2220672", "title": "Il Napoleone di Notting Hill", "text": "Il Napoleone di Notting Hill (\"The Napoleon of Notting Hill\") \u00e8 un romanzo dello scrittore inglese G. K. Chesterton pubblicato in lingua inglese nel 1904.\nTrama.\nLe vicende del romanzo si svolgono a Londra nel futuro, attorno al 1984. Il nuovo sistema costituzionale inglese, \"tranquillamente dispotico\", prevede una forma di monarchia non ereditaria il cui capo dello stato sia scelto a caso, per sorteggio. Viene eletto inaspettatamente Re d'Inghilterra Auberon Quin, un impiegato provvisto di un umorismo spinto sino all'assurdo. Costui si mette immediatamente all'opera cercando di far rinascere nei singoli sobborghi londinesi \u00abl'arroganza delle vecchie citt\u00e0 del Medio Evo\u00bb: fa pertanto rinascere le antiche corporazioni, crea variopinti costumi, arma minuscoli eserciti di spade e di alabarde, con stendardi sfarzosi.\nAdam Wayne, un giovane dai capelli rossi nominato da re Auberon \"Lord Gran Prevosto di Notting Hill\", prende talmente sul serio la farsa del re da scatenare una vera e propria guerra contro gli altri sobborghi londinesi per opporsi alla costruzione di una nuova strada a Notting Hill, il suo quartiere. Guidati da Adam Wayne, l'esercito di Notting Hill riesce a sconfiggere gli eserciti avversari garantendo cos\u00ec la supremazia di Notting Hill sull'intera Londra per un ventennio. Fra gli abitanti del quartiere egemone, tuttavia, sorge uno spirito imperialista invano avversato da Wayne; i sobborghi avversari si riorganizzano, ritornano all'assalto di Notting Hill che, nell'ultima battaglia, viene sconfitta determinando infine la morte di Adam Wayne e di re Auberton Quin.\nNell'ultimo capitolo del romanzo, un dialogo tra le ombre dei due eroi di Notting Hill fornisce la chiave per interpretare il significato dell'allegoria. Auberton Quin (l'umorista) e Adam Wayne (il fanatico) sono le due facce della realt\u00e0 umana, gli elementi essenziali in ogni cosa: il riso e l'amore.\nCritica.\n\"Il Napoleone di Notting Hill\", pubblicata nel 1904, \u00e8 la prima opera di narrativa di Chesterton. Nel romanzo vi \u00e8 un miscuglio di generi che passano dalla satira al paradossale, dal fantastico alla trovata ingegnosa. Nascosto nell'opera il pensiero dell'autore: bisogna combattere per i propri ideali, dando l'importanza di tutto all'agire.\nVi si ritrovano anche l'idea della lotta per le cosiddette \"piccole patrie\", mutuata dall'amico Hilaire Belloc, l'affetto per i luoghi e le cose minime di cui \u00e8 composta la vita di ciascuno.\nChesterton fu amato dalla Toscana letteraria all'inizio del XX secolo, in particolare da Emilio Cecchi. \"Il Napoleone di Notting Hill\" \u00e8 stato citato in numerose occasioni dal primo ministro italiano Matteo Renzi; in un convegno sulle Regioni avvenuto nel luglio 2014 a Castello di Presule, Renzi ha dichiarato che avrebbe regalato ai tecnocrati europei il romanzo di Chesterton in quanto costituisce \u00abuna riflessione sull'identit\u00e0 che tiene insieme un popolo\u00bb.\n\"Il Napoleone di Notting Hill\" fu ammirato anche dal patriota irlandese Michael Collins; si ritiene inoltre che abbia influenzato George Orwell nella scelta dell'anno in cui ambientare il famoso romanzo 1984."}
{"id": "2220675", "revid": "599013", "url": "https://it.wikipedia.org/wiki?curid=2220675", "title": "Lavor Postell", "text": ""}
{"id": "2220677", "revid": "52076", "url": "https://it.wikipedia.org/wiki?curid=2220677", "title": "Saffo (Grillparzer)", "text": "Saffo \u00e8 una tragedia su sfondo antico in pentametri giambici dello scrittore e drammaturgo austriaco Franz Grillparzer.\nTrama.\nStoria di stampo insolitamente fantastico per Grillparzer. Narra della poetessa greca Saffo, fra successo e amore, immaginando un suo amore infelice non corrisposto. Alla gelosia e alla vendetta, la donna sceglier\u00e0 la rinuncia.\nComprendendo che non le \u00e8 concessa umana felicit\u00e0 in quanto divina creatura si suicida gettandosi in mare."}
{"id": "2220679", "revid": "767487", "url": "https://it.wikipedia.org/wiki?curid=2220679", "title": "Richard Goode", "text": "Biografia.\nGoode nacque in East Bronx, New York. Studi\u00f2 pianoforte con Elvira Szigeti, Claude Frank, Nadia Reisenberg al Mannes College The New School for Music, e con Rudolf Serkin e Mieczys\u0142aw Horszowski al Curtis Institute. Ha vinto numerosi premi, fra i quali \u00e8 importante ricordare il Primo Premio nel Clara Haskil Competition nel 1973 e l'Avery Fisher Prize nel 1980.\nNel 1983 vince il Grammy Award for Best Chamber Music Performance per l'album del 1982 con Richard Stoltzman: Brahms, The Sonatas For Clarinet And Piano, Op. 120 per la RCA Red Seal.\nHa al suo attivo numerose registrazioni, fra le quali \u00e8 opportuno segnalare i Concerti per Pianoforte e Orchestra di Wolfgang Amadeus Mozart, suonati con l'Orpheus Chamber Orchestra, e musiche pianistiche di autori come Schubert, Schumann, Brahms e Bach. \u00c8 interessante ricordare che Richard Goode \u00e8 stato il primo pianista statunitense ad incidere l'integrale delle Sonate per Pianoforte di Ludwig van Beethoven. Partecipa regolarmente a importanti Festival musicali, ricevendo sempre favori da parte del pubblico e della critica. \u00c8 co-direttore artistico, con Mitsuko Uchida, della Marlboro Music School e del Marlboro Music Festival. Ha eseguito in prima esecuzione assoluta diverse composizioni a lui dedicate da Carlos Chavez, George Perle, Robert Helps e altri. Fra i suoi colleghi nell'ambito delle sue performance cameristiche, ricordiamo Dawn Upshaw, Richard Stoltzman, Alexander Schneider e molti altri. Goode \u00e8 sposato con la violinista Marcia Weinfeld.\nA Salisburgo nel 1993 esegue il \"Concerto per pianoforte e orchestra n. 19\" e il \"Rond\u00f2 per pianoforte e orchestra\" di Mozart.\nPer il Teatro La Fenice di Venezia tiene un recital nel 2001 nella Scuola Grande di San Giovanni Evangelista ed uno nel 2003 al Teatro Malibran.\nNel 2011 esegue il \"Concerto per pianoforte e orchestra n. 25\" di Mozart alla Carnegie Hall per il Metropolitan Opera House di New York diretto da Fabio Luisi."}
{"id": "2220681", "revid": "300067", "url": "https://it.wikipedia.org/wiki?curid=2220681", "title": "Marshall Rogers (cestista)", "text": ""}
{"id": "2220684", "revid": "599013", "url": "https://it.wikipedia.org/wiki?curid=2220684", "title": "Butch Feher", "text": ""}
{"id": "2220688", "revid": "300067", "url": "https://it.wikipedia.org/wiki?curid=2220688", "title": "Mo Howard", "text": ""}
{"id": "2220689", "revid": "729019", "url": "https://it.wikipedia.org/wiki?curid=2220689", "title": "Ordine della testa di Morto", "text": "L'Ordine della testa di Morto, \u00e8 stato un ordine fondato nel 1652 da Silvius Nimrod, duca di W\u00fcrttemberg-Oels. L'ordine venne ristabilito nel 1709 per conto di Luisa Elisabetta, vedova del duca Filippo di Sassonia-Merseburg, figlia minore del fondatore. Ordine misto dal 1652 al 1709, fu unicamente femminile a partire dal 1709.\nInsegna.\nRaffigurava una testa di morto, quale monito che spingeva a dare il massimo in battaglia ben sapendo la fine che aspettava tutti; esso veniva riportato inizialmente su un anello ed in seguito su una medaglia."}
{"id": "2220690", "revid": "162719", "url": "https://it.wikipedia.org/wiki?curid=2220690", "title": "Classe Kirov (1938)", "text": ""}
{"id": "2220695", "revid": "162719", "url": "https://it.wikipedia.org/wiki?curid=2220695", "title": "Classe Kirov (incrociatore 1938)", "text": ""}
{"id": "2220698", "revid": "599013", "url": "https://it.wikipedia.org/wiki?curid=2220698", "title": "Bob Carrington", "text": ""}
{"id": "2220701", "revid": "119945545", "url": "https://it.wikipedia.org/wiki?curid=2220701", "title": "Bentley Serie R", "text": "La Serie R \u00e8 un'autovettura costruita dalla Bentley dal 1952 al 1955. Fu il secondo modello prodotto dopo la seconda guerra mondiale dalla casa automobilistica britannica, e sostitu\u00ec la Mark VI.\nLa \"Serie R\" berlina.\nDurante l'evoluzione del progetto la vettura fu chiamata Bentley Mark VII e tale denominazione rimase per alcune serie di telai. Il nome \u201cSerie R\u201d rest\u00f2 comunque per i telai di serie RT. L'avantreno della berlina era identico alla Mark VI, ma il serbatoio era quasi doppio, e il motore fu incrementato da 4,25 litri di cilindrata a 4,5 litri. Sempre un numero minore di vetture fu completato da carrozzieri di fiducia dei clienti. All'epoca infatti la Bentley, e molte altre Case automobilistiche che vendevano automobili di lusso, distribuivano il telaio nudo, cio\u00e8 senza la carrozzeria che era assemblata da carrozzieri di fiducia dei clienti. Per la \u201cSerie R\u201d' c'era la possibilit\u00e0, a differenza dei primi modelli automobilistici, che la vettura fosse completata, come capita oggi, dall'azienda automobilistica che vendeva il veicolo.\nTutti i modelli della \u201cSerie R\u201d montavano un motore in linea a sei cilindri con monoblocco in ghisa e testata in lega di alluminio; avevano installati due carburatori \"SU H6\". Aveva una cilindrata di 4566 cm\u00b3, un alesaggio 92,08 mm e una corsa di 114,3\u00a0mm. Il cambio era a quattro rapporti con trasmissione manuale di serie (prima velocit\u00e0 non sincronizzata) e, per le vetture prodotte in un secondo momento, era proposto il cambio automatico come optional.\nLe sospensioni sull'avantreno erano a ruote indipendenti con molle elicoidali, con integrato un retrotreno con balestre semiellittiche. L'impianto frenante era a tamburo sulle quattro ruote, azionato meccanicamente sull'avantreno e tramite servofreno sulle ruote posteriori.\nUna versione quattro porte berlina con cambio automatico fu provata dal periodico \u201cThe Motor\u201d nel 1953. Raggiunse la velocit\u00e0 massima di 163,7\u00a0km/h e acceler\u00f2 da 0 e 97\u00a0km/h in 13,25 secondi. Il consumo di carburante era di 18,2 litri ogni 100\u00a0km. Il modello utilizzato nel test costava 4481 sterline incluse le tasse.\nDopo esser stati prodotti 207 esemplari (pi\u00f9 un prototipo) di Serie R Continental e 2323 esemplari (con 295 carrozzate da carrozzieri di fiducia del cliente) di Serie R entra in produzione la Bentley S1 in sua sostituzione.\nLa \u201cSerie R\u201d Continental.\nDella \u201cSerie R\u201d venne prodotta una versione GT a due porte con coda lunga: la Continental; che fu prodotta specialmente per l'America carrozzata da H. J. Mulliner &amp; Co..\nLe origini della Continental possono esser fatte risalire al 1938, anno in cui Georges Paulin progett\u00f2 una carrozzeria aerodinamica su di un telaio Bentley. Nel 1951 inizi\u00f2 lo sviluppo della vettura GT Bentley aerodinamica vera e propria in collaborazione col carrozziere H. J. Mulliner &amp; Co. Nel 1952 quando entr\u00f2 in produzione la Continental vera e propria solo per l'esportazione questa era l'automobile pi\u00f9 costosa del mondo, essendo venduta a 7608 sterline. Nel 1953 la Continental sub\u00ec delle modifiche tra cui il parabrezza in pezzo unico in sostituzione di quello in 2 pezzi e un ritocco alla linea dei parafanghi. La sua carrozzeria venne descritta come \"perfetto connubio di rigidit\u00e0 e leggerezza\" e il motore \"straordinariamente vellutato\".\nLa Continental divenne disponibile anche per il mercato inglese con rapporto di compressione 7,2:1. All'inizio la \u201cSerie R\u201d Continental aveva un motore 6 cilindri 4566 cm\u00b3 con basamento in ghisa e testata in alluminio che erogava circa 150 CV grazie a condotti di aspirazione e scarico modificati. Circa 150 CV perch\u00e9 la Bentley come la Rolls-Royce non dichiaravano la potenza reale dei loro motori che definivano semplicemente \"adeguata\". Dal luglio 1954 fu per\u00f2 installato un motore con un alesaggio superiore (94,62\u00a0mm) che port\u00f2 ad una cilindrata di 4887\u00a0cm\u00b3. Il rapporto di compressione fu aumentato a 7,25:1.\nQuesta fu la prima apparizione della Bentley Continental."}
{"id": "2220709", "revid": "486946", "url": "https://it.wikipedia.org/wiki?curid=2220709", "title": "Letto fluido", "text": ""}
{"id": "2220712", "revid": "6923", "url": "https://it.wikipedia.org/wiki?curid=2220712", "title": "Norman (Oklahoma)", "text": "Norman \u00e8 una citt\u00e0 nello Stato dell'Oklahoma, situata a 32 km a sud del centro di Oklahoma City. Capoluogo della contea di Cleveland e parte dell'area metropolitana di Oklahoma City, la sua popolazione era di abitanti al censimento del 2010. La popolazione stimata di Norman di 124.880 nel 2019 la rende la terza citt\u00e0 pi\u00f9 grande dell'Oklahoma.\nNorman fu fondata durante la corsa alla terra del 1889. La citt\u00e0 \u00e8 chiamata cos\u00ec in onore di Abner Norman, primo geometra della zona, ed \u00e8 stata formalmente incorporata il 13 maggio 1891. Economicamente la citt\u00e0 ha un'istruzione superiore di primo piano e industrie di ricerca correlate, poich\u00e9 ospita l'Universit\u00e0 dell'Oklahoma, la pi\u00f9 grande universit\u00e0 nello stato, con quasi 32.000 studenti iscritti. L'universit\u00e0 \u00e8 ben nota in ambiti sportivi, i quali i giocatori sono soprannominati \"Sooners\", con oltre 85.000 persone che assistono regolarmente alle partite di football americano. L'universit\u00e0 ospita diversi musei, tra cui il Fred Jones Jr. Museum of Art, che contiene la pi\u00f9 grande collezione di arte impressionista francese mai donata a un'universit\u00e0 statunitense, nonch\u00e9 il Sam Noble Oklahoma Museum of Natural History.\nIl National Weather Center (NWC), situato a Norman, ospita una collezione unica di organizzazioni del settore universitario, statale, federale e privato che lavorano insieme per migliorare la comprensione degli eventi legati all'atmosfera terrestre. Norman si trova all'interno del Tornado Alley, una regione geografica in cui l'attivit\u00e0 dei tornado \u00e8 particolarmente frequente e intensa. L'area metropolitana di Oklahoma City, che comprende Norman, \u00e8 l'area pi\u00f9 soggetta a tornado al mondo. Lo Storm Prediction Center (SPC), un ramo della National Oceanic and Atmospheric Administration (NOAA), si trova presso il NWC. Lo SPC ha come scopo la previsione dei tornado a livello nazionale. Inoltre, la ricerca viene condotta presso il National Severe Storms Laboratory (NSSL), che comprende ricerche sul campo e gestisce vari radar meteorologici sperimentali.\nGeografia fisica.\nSecondo lo United States Census Bureau, ha un'area totale di .\nStoria.\nLa regione dell'Oklahoma divenne parte degli Stati Uniti con l'acquisto della Louisiana nel 1803. Prima della guerra civile americana, il governo degli Stati Uniti inizi\u00f2 a trasferire le cinque trib\u00f9 civilizzate, le cinque trib\u00f9 di nativi americani che gli Stati Uniti avevano ufficialmente riconosciuto tramite un trattato, in Oklahoma. I trattati del 1832 e del 1833 assegnarono l'area conosciuta oggi come Norman alla Nazione Creek.\nDopo la guerra civile, i Creek furono accusati di aver aiutato la Confederazione; di conseguenza hanno ceduto la regione agli Stati Uniti nel 1866. All'inizio degli anni 1870, il governo federale ha intrapreso un'indagine di queste terre non assegnate. Abner Ernest Norman, un geometra di 23 anni del Kentucky, \u00e8 stato assunto per supervisionare parte di questo progetto. La squadra di lavoro di Norman si accamp\u00f2 vicino a quello che oggi \u00e8 l'angolo delle strade Classen e Lindsey; fu l\u00ec che gli uomini, forse scherzosamente, scolpirono un cartello su un olmo con la scritta \"Norman's Camp\", in onore del loro giovane capo. Nel 1887, la Atchison, Topeka and Santa Fe Railway inizi\u00f2 a essere in servizio nell'area, che presto sarebbe stata colonizzata a seguito della corsa alla terra del 1889; i primi coloni decisero di mantenere il nome \"Norman\".\nIl 22 aprile 1889, la corsa alla terra vide la fondazione di Norman, con almeno 150 residenti che trascorrevano la notte in campeggi improvvisati; la mattina dopo era gi\u00e0 in costruzione il centro della citt\u00e0. Quasi subito, due uomini d'affari di Norman, l'ex agente di trasporto ferroviario Purcell Delbert Larsh e il capo cassiere della stazione ferroviaria Thomas Wagoner, iniziarono a fare pressioni affinch\u00e9 il governo territoriale stabilisse la sua prima universit\u00e0 a Norman. I due erano interessati a far crescere la citt\u00e0 e avevano ragionato che, piuttosto che cercare di influenzare i legislatori per individuare la capitale del territorio fortemente conteso, aveva senso tentare invece di assicurarsi la prima universit\u00e0 dello stato (una mossa che sarebbe stata molto meno controversa). Il 19 dicembre 1890, Larsh e Wagoner hanno avuto successo con l'approvazione del Council Bill 114, che istituisce l'Universit\u00e0 dell'Oklahoma a Norman circa 18 anni prima della nascita dello stato dell'Oklahoma.\nLa citt\u00e0 di Norman fu formalmente incorporata il 13 maggio 1891.\nNegli anni 1890, Norman era diventata una \"sundown town\". Agli afroamericani non era permesso vivere entro i confini della citt\u00e0 o pernottare fino ai primi anni 1960.\nLa citt\u00e0 ha continuato a crescere nel corso dei decenni. Nel 1902 il distretto del centro ospitava due banche, due alberghi, un mulino e altre attivit\u00e0 commerciali; nel 1913 c'erano oltre residenti che vivevano a Norman quando la Oklahoma Railway Company decise di estendere il suo tram interurbano che andava da Oklahoma City a Moore a Norman, stimolando l'ulteriore crescita della popolazione. Durante gli anni 1940, l'importanza della ferrovia creebbe di meno, con lo sviluppo delle U.S. Routes. La popolazione della citt\u00e0 era di abitanti nel 1940.\nCon il completamento dell'Interstate 35 nel giugno 1959, Norman divenne una comunit\u00e0 dormitorio di Oklahoma City, accelerando la sua crescita; nel 1960 la popolazione di Norman era di abitanti ma alla fine del decennio era aumentata fino a abitanti. Nel corso degli anni 1960, la superficie territoriale di Norman aument\u00f2 di 174 miglia quadrate (450 km\u00b2) annettendo le aree circostanti. Le tendenze di crescita della citt\u00e0 sono continuate all'inizio del XXI secolo, con la popolazione che era aumentata a abitanti nel 2000 e a abitanti nel 2010.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,68% di bianchi, il 4,32% di afroamericani, il 4,74% di nativi americani, il 3,83% di asiatici, lo 0,08% di oceaniani, l'1,89% di altre etnie, e il 5,46% di due o pi\u00f9 etnie. Ispanici o latinos di qualunque etnia erano il 6,38% della popolazione."}
{"id": "2220713", "revid": "300067", "url": "https://it.wikipedia.org/wiki?curid=2220713", "title": "Phil Hicks", "text": ""}
{"id": "2220719", "revid": "310175", "url": "https://it.wikipedia.org/wiki?curid=2220719", "title": "Materiali edili", "text": ""}
{"id": "2220721", "revid": "599013", "url": "https://it.wikipedia.org/wiki?curid=2220721", "title": "Jacky Dorsey", "text": ""}
{"id": "2220722", "revid": "1494169", "url": "https://it.wikipedia.org/wiki?curid=2220722", "title": "Horse Feathers", "text": ""}
{"id": "2220724", "revid": "126257", "url": "https://it.wikipedia.org/wiki?curid=2220724", "title": "Bentley Blower", "text": ""}
{"id": "2220727", "revid": "7969", "url": "https://it.wikipedia.org/wiki?curid=2220727", "title": "Pdgf", "text": ""}
{"id": "2220728", "revid": "7969", "url": "https://it.wikipedia.org/wiki?curid=2220728", "title": "PDGF", "text": ""}
{"id": "2220731", "revid": "1552438", "url": "https://it.wikipedia.org/wiki?curid=2220731", "title": "Coppa di Francia 1977-1978", "text": "La stagione 1977-78 della Coppa di Francia \u00e8 stata la 61\u00aa edizione della coppa nazionale di calcio francese. Vide, per la prima volta nella sua storia, la vittoria finale del Nancy, che sconfisse in finale il ."}
{"id": "2220734", "revid": "1602064", "url": "https://it.wikipedia.org/wiki?curid=2220734", "title": "Dfs", "text": ""}
{"id": "2220745", "revid": "767487", "url": "https://it.wikipedia.org/wiki?curid=2220745", "title": "Placido Martini", "text": "Biografia.\nNacque a Monte Compatri il 7 maggio 1879, fu garibaldino e volontario durante la prima guerra mondiale. Oppositore antifascista, fu personaggio molto attivo nella massoneria italiana dei primi anni del XX secolo. La data della sua iniziazione alla massoneria \u00e8 sconosciuta, ma risulta comunque tra i fratelli della loggia romana \"Roma\" nel 1904. Successivamente fu eletto Maestro venerabile della loggia \"Concordia\" di Monte Compatri (comune del quale egli stesso fu sindaco), mantenendo la carica fino al 1925.\nScont\u00f2 la sua avversione al regime con molti anni di confino dapprima a Ponza, poi a Manfredonia e a L'Aquila. Proprio durante gli anni del confino a Ponza, fond\u00f2 con altri prigionieri (tra cui il Gran maestro Domizio Torrigiani) la loggia \"Pisacane\", venendone eletto Maestro venerabile.\nAlla caduta del regime fascista fu fondatore dell'Unione Nazionale della Democrazia Italiana (UNDI). Milit\u00f2 attivamente nel Fronte clandestino della Resistenza romana, Brigata \"Vespri\", fino alla cattura finendo, per delazione, nelle mani delle SS. Fu torturato a pi\u00f9 riprese nella prigione di Via Tasso, fino all'uccisione alle Fosse Ardeatine, avvenuta il 24 marzo 1944, in seguito all'attentato di via Rasella.\nIl comune di Monte Compatri, a met\u00e0 degli anni settanta, eresse una stele sotto il Palazzo Comunale in memoria sua e di Mario Intreccialagli, e gli dedic\u00f2 una via. Anche la citt\u00e0 di Roma lo ha onorato intitolandogli una via e una scuola elementare."}
{"id": "2220751", "revid": "297745", "url": "https://it.wikipedia.org/wiki?curid=2220751", "title": "Mario Intreccialagli", "text": ""}
{"id": "2220753", "revid": "767487", "url": "https://it.wikipedia.org/wiki?curid=2220753", "title": "Jim Michalczik", "text": "Nella NFL.\nDalla stagione 2009 alla 2010\nHa iniziato la sua carriera nella NFL con gli Oakland Raiders il 9 febbraio con il ruolo di \"coach\" della \"offensive line\".\nTerminata la stagione 2010 ha finito il suo contratto con i Raiders."}
{"id": "2220759", "revid": "1543377", "url": "https://it.wikipedia.org/wiki?curid=2220759", "title": "Distretto di Gediz", "text": " \nIl distretto di Gediz (in turco Gediz il\u00e7esi) \u00e8 un distretto della provincia di K\u00fctahya, in Turchia.\nAmministrazioni.\nAl distretto appartengono 15 comuni e 47 villaggi."}
{"id": "2220760", "revid": "767487", "url": "https://it.wikipedia.org/wiki?curid=2220760", "title": "L'uomo che uccise se stesso", "text": "L'uomo che uccise se stesso (\"The Man Who Haunted Himself\") \u00e8 un film del 1970 diretto da Basil Dearden.\nTrama.\nHarold Pelham, fondatore e azionista della Freeman Pelham &amp; Dawson, esce dal suo ufficio, sale sulla sua Rover di grossa cilindrata e si dirige pazientemente verso casa, con cintura di sicurezza allacciata e rispettando i limiti di velocit\u00e0. Improvvisamente cambia espressione, slaccia la cintura e comincia ad accelerare: prima che egli si schianti contro un muro, per un attimo osserviamo come Harold si vede in realt\u00e0: alla guida di un'auto sportiva mentre sfreccia soddisfatto.\nRicoverato in ospedale in condizioni disperate, le sue funzioni vitali si azzerano per alcuni istanti. Ristabilitosi, dopo la convalescenza ritorna a casa e riprende la sua vita accanto alla moglie Eva e ai loro due bambini, fino a che strani indizi gli fanno capire che qualcosa sta succedendo: un vecchio amico si congratula per la sua vittoria a biliardo avvenuta la sera precedente; il barbiere gli ricorda che era gi\u00e0 passato nel pomeriggio e un\u2019affascinante fotografa gli lascia intendere di avere con lui una relazione. Harold, non ricordando nulla, crede di avere dei problemi mentali e si rivolge ad uno psichiatra che sentenzia: \"\u201cTutti noi siamo in un certo senso pi\u00f9 di una persona. La bombetta, l\u2019ombrello e quella camicia con il colletto duro, quelle cose simbolizzano tutto quello di cui si deve liberare. Non si renda schiavo delle convenzioni\u201d\".\nContemporaneamente, anche gli affari di Harold risentono delle sue fissazioni, e il suo socio Luigi lo accusa di spionaggio industriale. Harold, sempre pi\u00f9 confuso, telefona a casa ma il maggiordomo non crede alla sua identit\u00e0 affermando che \u201cil vero signor Pelham \u00e8 nella sua stanza\". Harold torna a casa di corsa e s'imbatte nel suo sosia che gli rivela: \"\u201cIo sono te. Tu sei morto quel giorno sul tavolo operatorio, e per alcuni attimi sei morto sul serio: questo mi ha permesso di uscire; solo che, purtroppo, tu hai ricominciato a vivere. Adesso siamo in due e non pu\u00f2 andare avanti cos\u00ec. Uno di noi due deve andarsene\u201d\".\nTerrorizzato da quella visione, Harold scappa e, dopo un lungo inseguimento da parte del suo sosia, s'inabissa con l'auto nel Tamigi. Un attimo dopo il suo sosia ha un malore, ma si riprende poi brillantemente.\nDal romanzo The case of Mr Pelham di Anthony Armstrong."}
{"id": "2220761", "revid": "46931", "url": "https://it.wikipedia.org/wiki?curid=2220761", "title": "Maya Arulpragasam", "text": ""}
{"id": "2220770", "revid": "729019", "url": "https://it.wikipedia.org/wiki?curid=2220770", "title": "Bruno Betti", "text": "Biografia.\nHa partecipato ai Giochi della XI Olimpiade nel 1936 nella specialit\u00e0 dei 3000 metri siepi all'et\u00e0 di 25 anni.\nLa sua carriera sportiva termin\u00f2 durante la Seconda guerra mondiale, quando si ruppe una gamba durante un bombardamento di Porta al Prato. Divenne allora uno scopritore di talenti ed un allenatore all'interno delle societ\u00e0 fiorentine CUS Firenze e Assi Giglio Rosso Firenze. Nel 2001 \u00e8 stato inaugurato un impianto sportivo polivalente a Firenze con il suo nome, dove \u00e8 di casa la A.S.D. Prosport Atletica Firenze."}
{"id": "2220771", "revid": "343261", "url": "https://it.wikipedia.org/wiki?curid=2220771", "title": "Whitening", "text": ""}
{"id": "2220776", "revid": "656701", "url": "https://it.wikipedia.org/wiki?curid=2220776", "title": "Duecentoventinove", "text": ""}
{"id": "2220778", "revid": "656701", "url": "https://it.wikipedia.org/wiki?curid=2220778", "title": "Duecentotrentuno", "text": ""}
{"id": "2220780", "revid": "656701", "url": "https://it.wikipedia.org/wiki?curid=2220780", "title": "Centosettantacinque", "text": ""}
{"id": "2220781", "revid": "656701", "url": "https://it.wikipedia.org/wiki?curid=2220781", "title": "Centosettantasei", "text": ""}
{"id": "2220782", "revid": "656701", "url": "https://it.wikipedia.org/wiki?curid=2220782", "title": "Centosettantasette", "text": ""}
{"id": "2220783", "revid": "656701", "url": "https://it.wikipedia.org/wiki?curid=2220783", "title": "Centonovantanove", "text": ""}
{"id": "2220786", "revid": "656701", "url": "https://it.wikipedia.org/wiki?curid=2220786", "title": "Duecentotrentatre", "text": ""}
{"id": "2220789", "revid": "656701", "url": "https://it.wikipedia.org/wiki?curid=2220789", "title": "Duecentotrentacinque", "text": ""}
{"id": "2220790", "revid": "656701", "url": "https://it.wikipedia.org/wiki?curid=2220790", "title": "Duecentotrentasette", "text": ""}
{"id": "2220791", "revid": "656701", "url": "https://it.wikipedia.org/wiki?curid=2220791", "title": "Duecentotrentotto", "text": ""}
{"id": "2220792", "revid": "656701", "url": "https://it.wikipedia.org/wiki?curid=2220792", "title": "Duecentotrentanove", "text": ""}
{"id": "2220794", "revid": "656701", "url": "https://it.wikipedia.org/wiki?curid=2220794", "title": "Duecentoquaranta", "text": ""}
{"id": "2220795", "revid": "656701", "url": "https://it.wikipedia.org/wiki?curid=2220795", "title": "Duecentoquarantuno", "text": ""}
{"id": "2220800", "revid": "6923", "url": "https://it.wikipedia.org/wiki?curid=2220800", "title": "Telaio automobilistico", "text": ""}
{"id": "2220807", "revid": "709565", "url": "https://it.wikipedia.org/wiki?curid=2220807", "title": "Midewiwin", "text": "Midewivin \u00e8 una societ\u00e0 segreta della trib\u00f9 dei Chippewa, Indiani dell'America del Nord. Venivano chiamati anche \"grande societ\u00e0 di medicina\".\nCaratteristiche.\nIl loro scopo era quello di istruire gli uomini all'arte medica (nella loro lingua \"mide\"); essi erano ritenuti fra i pi\u00f9 abili in tale disciplina. Erano specialisti nelle erbe e nell'interpretazione dei sogni."}
{"id": "2220809", "revid": "486946", "url": "https://it.wikipedia.org/wiki?curid=2220809", "title": "Medaglia dei Mille di Marsala", "text": ""}
{"id": "2220812", "revid": "320578", "url": "https://it.wikipedia.org/wiki?curid=2220812", "title": "Isole delle spezie", "text": ""}
{"id": "2220814", "revid": "1025335", "url": "https://it.wikipedia.org/wiki?curid=2220814", "title": "6 Ore di Spa-Francorchamps", "text": "La 6 Ore di Spa-Francorchamps (chiamata fino al 2010 1000\u00a0km di Spa-Francorchamps) \u00e8 una gara di durata riservata a vetture Sport Prototipo e Gran Turismo disputata sul Circuito di Spa-Francorchamps in Belgio, un tempo valida come prova del Campionato del mondo sportprototipi, attualmente \u00e8 inserita nel calendario del Campionato Le Mans Series.\nStoria.\nLa 24 Ore di Spa \u00e8 stata introdotta nel 1924, e le altre gare seguirono. Come per le gare che si disputano sul N\u00fcrburgring, si corrono sia la 24 ore per le auto da turismo, sia la 1000\u00a0km per i prototipi. Inizialmente entr\u00f2 a far parte del Campionato Mondiale Sportprototipi nel 1963 come \"500 km di Spa\". Dal 1966, divent\u00f2 1000\u00a0km, come per le altre due gare importanti del campionato: la 1000 km del N\u00fcrburgring e la 1000 km di Monza.\nFino al 1975 questa competizione veniva disputata su un tracciato di 14,120\u00a0km di lunghezza che comprendeva anche porzioni di strade pubbliche. Dopo l'edizione del 1975, la 1000\u00a0km di Spa non venne disputata per 6 anni, fu ripresa nel 1982 dopo che la pista fu resa pi\u00f9 sicura accorciando il tracciato di 7\u00a0km per ragioni di sicurezza.\nNel 1989 e 1990, la corsa fu nuovamente abbassata a 480\u00a0km di distanza. Con il declino del Campionato Mondiale Sportprototipi e la sua seguente soppressione, la \"1000 km\" non fu pi\u00f9 disputata a partire dal 1991.\nNel 2003, la 1000\u00a0km \u00e8 stata di nuovo disputata inserita prima nel Campionato FIA Sportscar, e dal 2004 fa parte del Campionato Le Mans Series (LMS)."}
{"id": "2220816", "revid": "125148999", "url": "https://it.wikipedia.org/wiki?curid=2220816", "title": "Controversy (album Prince)", "text": "Controversy \u00e8 il quarto album da studio del cantante e musicista statunitense Prince, pubblicato nel 1981 dalla Warner Bros. Records. Il disco raggiunse la 3\u00aa posizione nella classifica degli album R&amp;B di Billboard.\nDescrizione.\nL'album, \u00e8 un parziale discontinuo del precedente lavoro di Prince, \"Dirty Mind\". Anche se sono ancora presenti liriche marcatamente provocatorie ed esplicite, in questo lavoro l'artista assume maggiore impegno e si dichiara a livello sociale e politico in difesa della libert\u00e0 di espressione e di orientamento sessuale nonch\u00e9 marcatamente antirazzista.\nTracce.\nTutte le tracce sono composte e arrangiate da Prince\nLato A\nLato B"}
{"id": "2220818", "revid": "474175", "url": "https://it.wikipedia.org/wiki?curid=2220818", "title": "Abra del Acay", "text": "Abra del Acay \u00e8 un passo andino che viene considerato il pi\u00f9 alto, o uno dei pi\u00f9 alti, passaggi stradali dell'America e si trova nel dipartimento di La Poma, nella provincia di Salta, in Argentina, circa a 30 km a sudest dalla cittadina di San Antonio de los Cobres.\nLa sua reale altitudine \u00e8 soggetto di controversie e di 5.061 m secondo alcune rilevazioni e di 4.972 secondo altre, mentre un vecchio cartello informa i visitatori che si trova a 4.895 m.\nFu inaugurato nel luglio 1960 dopo tre anni di lavori.\nQuesto tratto sterrato della Strada nazionale 40 \u00e8 percorribile solitamente con veicoli fuoristrada, ad eccezione di alcuni mesi all'anno quando le condizioni meteorologiche e lavori di manutenzione permettono il traffico dei veicoli e l'itinerario \u00e8 meta anche di percorsi ciclistici."}
{"id": "2220821", "revid": "1543377", "url": "https://it.wikipedia.org/wiki?curid=2220821", "title": "Minnesota Woman", "text": "Con il termine Minnesota Woman (letteralmente \"donna del Minnesota\") o Pelican Rapids-Minnesota Woman si indicano i resti di uno scheletro appartenuto ad una donna, rinvenuti durante scavi archeologici e datati alla fine del Pleistocene, costituendo dunque uno dei pi\u00f9 antichi resti fossili umani ritrovati in America. Il ritrovamento avvenne il 16 giugno del 1931.\nCaratteristiche.\nLo scheletro fu rinvenuto a Pelican Rapids, nella contea di Otter Tail durante gli scavi per la costruzione della U.S. Route 59, in una zona dove in passato c'era un lago, poi prosciugatosi nel corso del tempo. I resti furono prelevati dal dottor Albert Jenks e portati all'Universit\u00e0 del Minnesota, dove furono identificati ed attribuiti ad una donna vissuta almeno 10000 anni fa; con successive misurazioni effettuate col metodo del carbonio-14, la datazione fu stimata pi\u00f9 precisamente ad 8000 anni fa."}
{"id": "2220829", "revid": "599013", "url": "https://it.wikipedia.org/wiki?curid=2220829", "title": "Allen Woodring", "text": "Woodring vinse la finale con un tempo di 22 secondi, battendo il favorito Charley Paddock, gi\u00e0 vincitore della prova dei 100\u00a0m piani."}
{"id": "2220835", "revid": "827882", "url": "https://it.wikipedia.org/wiki?curid=2220835", "title": "Don Coppersmith", "text": " Ha partecipato alla progettazione del cifrario a blocchi DES presso l'IBM, ed in particolare a quella delle S-box, rafforzandole contro la crittanalisi differenziale. Ha inoltre lavorato su algoritmi per calcolare i logaritmi discreti, alla crittoanalisi del cifrario RSA, a metodi per la moltiplicazione rapida di matrici (vedi algoritmo di Coppersmith-Winograd) e al cifrario MARS di IBM. Coppersmith \u00e8 anche co-progettatore dei cifrari SEAL e Scream.\nNel 1972 Coppersmith ha ottenuto la laurea in matematica al Massachusetts Institute of Technology, mentre presso l'Universit\u00e0 Harvard ha ottenuto la laurea di specializzazione nel 1975 ed il dottorato nel 1977. Nel 1998 ha dato vita a \"Ponder This\", una rubrica mensile pubblicata sul sito di IBM e dedicata a rompicapo e problemi matematici; dal 2005 la rubrica \u00e8 gestita da James Shearer.\nNel 2002 Coppersmith ha vinto il premio \"RSA Security Award for Mathematics\"; \u00e8 stato poi anche impiegato presso il Centro per le Ricerche sulle Comunicazioni di Princeton."}
{"id": "2220839", "revid": "1603714", "url": "https://it.wikipedia.org/wiki?curid=2220839", "title": "Ceramografi delle Staatliche Antikensammlungen di Monaco di Baviera", "text": "Elenco di ceramografi greci antichi individuati su base stilistica a partire da opere conservate nelle Staatliche Antikensammlungen di Monaco di Baviera. Sono distinti con l'aggiunta del numero di inventario del vaso loro attribuito nel museo di Monaco.\nTra questi artisti i pi\u00f9 noti sono i seguenti:"}
{"id": "2220846", "revid": "228587", "url": "https://it.wikipedia.org/wiki?curid=2220846", "title": "Cadmus et Hermione", "text": "Cadmo ed Ermione (\"Cadmus et Hermione\") \u00e8 una trag\u00e9die en musique (tragedia in musica) in 5 atti di Jean-Baptiste Lully. Il libretto in francese \u00e8 di Philippe Quinault.\nL'opera fu rappresentata per la prima volta il 27 aprile 1673 all'Op\u00e9ra national de Paris, con la coreografia di Pierre Beauchamp.\nFu la prima opera composta in Francia e costitu\u00ec il modello sul quale si svilupp\u00f2 la tradizione della tragedia lirica barocca (\"trag\u00e9die en musique \"o\" trag\u00e9die-lyrique\"). Si trattava di una nuova forma teatrale che si serviva della danza e del canto per mettere in scena soggetti paragonabili alle tragedie di Corneille e Racine.\nBasata sulle \"Metamorfosi\" di Ovidio, la tragedia narra la storia d'amore tra Cadmo, mitico fondatore di Tebe, e Ermione (o Armonia), figlia di Venere e Marte."}
{"id": "2220847", "revid": "287204", "url": "https://it.wikipedia.org/wiki?curid=2220847", "title": "Enrico di Brederode", "text": "Era figlio di Reinoud III van Brederode e di Filippina de la Marck, figlia di Roberto II de La Marck.\nEnrico si convert\u00ec alla fede riformata e si schier\u00f2 con il principe d'Orange e il conte Egmont nell'opposizione all'introduzione dell'Inquisizione spagnola e al dispotismo spagnolo nei Paesi Bassi. Nel 1566 fu uno dei fondatori della lega di nobili che, determinati a conservare i diritti e le libert\u00e0 del paese, firmarono un patto di alleanza, il \"Compromesso di Breda\".\nIl 5 aprile di quell'anno Brederode guid\u00f2 al palazzo reale pi\u00f9 di 200 confederati, dei quali egli era il portavoce, per presentare alla reggente, Margherita di Parma, una petizione che esponeva le loro lagnanze, la \"Petizione di compromesso\". L'8 aprile, durante un banchetto all'hotel Culemburg presieduto da Brederode, fu usato per la prima volta il soprannome di Geuzen, \"pezzenti\", per indicare gli oppositori del governo spagnolo. Brederode fu bandito dai Paesi Bassi dal duca d'Alba e mor\u00ec poco dopo, in esilio, all'et\u00e0 di trentasei anni.\nBrederode discendeva da un'antica famiglia che da secoli si era stabilita in Olanda e partecipava attivamente alle questioni di guerra e pace. Nel 1557 spos\u00f2 Amalia di Neuenahr, figlia di Gumprecht di Neuenahr."}
{"id": "2220850", "revid": "125601009", "url": "https://it.wikipedia.org/wiki?curid=2220850", "title": "Guido Conti", "text": "Biografia.\nHa esordito nell'antologia \"Papergang\", facente parte del progetto \"Under 25\", a cura di Pier Vittorio Tondelli (Transeuropa, 1990) con il racconto \"Notti d'estate\"; ha pubblicato i suoi primi racconti sulla rivista il \"ClanDestino\".\nFondatore della rivista letteraria \"Palazzo Sanvitale\" \u00e8 stato direttore editoriale della casa editrice Monte Universit\u00e0 Parma (MUP) fino a dicembre 2010. \nIl suo stile abbina descrizioni realistiche degli ambienti e delle atmosfere padane con suggestioni surreali legate all'immaginario della sua terra. \nLa sua attivit\u00e0 editoriale comprende la promozione della lettura e della scrittura.\nInteressante il carteggio fra Cesare Zavattini ed Attilio Bertolucci ricordato in \"Un'amicizia lunga una vita. Carteggio 1929-1984\". \nHa vinto il premio Hemingway per la critica 2008 con \"Giovannino Guareschi, biografia di uno scrittore\".\nHa pubblicato una ventina di testi in print on demand per la scuola ed insegna tecniche della scrittura.\nHa ideato per due anni dal 1995 \"I Nuovi selvaggi, Ricomincia il racconto, le condizioni del narrare oggi\", seguito, l'anno dopo, da \"La vita della letteratura \u00e8 la vita dell'editoria?\" in collaborazione con l'editore Guaraldi di Rimini.\nDal 2003 al 2009 insieme al Comune di Parma ha organizzato \"Inchiostri d'autore\" con personaggi e protagonisti della cultura nazionale di oggi. \n\u00c8 stato uno dei fondatori del Festival del racconto di Carpi che si svolge nel primo fine settimana di ottobre a Carpi.\nNel 2007 ha progettato per il comune di Casalmaggiore gli incontri di \"Casalmaggiorenarra\".\nNel dicembre del 2009, a Viadana, ha avuto il titolo di \"Governatore Ellittico\" presso il Collegio di Patafisica. Tiene corsi di aggiornamento per insegnanti e corsi sulla creativit\u00e0 nelle aziende. \u00c8 docente di scrittura creativa presso il Master \"Web Communication&amp; Social Media\" dell'Universit\u00e0 di Parma.\nLe sue opere hanno meritato numerosi riconoscimenti: il Premio letterario Piero Chiara nel 1998; il Premio Stresa 1998; il Premio Selezione Campiello 1999; il Premio Frignano 2005; il Premio Fiesole Narrativa Under 40 2004; il Premio Settembrini per il racconto 2004; il Premio Nazionale Letterario Pisa e il Premio Carlo Levi 2013. Inoltre \u00e8 arrivato finalista al Premio Dess\u00ec 2007. Nel 2018 ha ricevuto il premio Emiilio Lussu alla carriera.\nOpere.\nPer \"Gazzetta di Parma\" ha ideato e curato la collana: \"Scrittori parmigiani del '900\" (2003), la collana per bambini \"I grandi libri dei piccoli\" (2004), I grandi racconti della \"Gazzetta di Parma\" in 5 volumi (2006).\nPer il \"Corriere della Sera\" ha ideato e curato la collana \"La scuola del racconto\" in 12 volumi (2014):\nMostre illustratore.\nNada, Presso Muvi (Musei di Viadana), Mantova, 2010.\nIl volo felice della cicogna Nilou, Casalmaggiore, Cremona, aprile del 2015.\nIl volo felice della cicogna Nilou, Montesegale, Pavia, giugno del 2015.\nNilou, e i giorni meravigliosi dell'Africa, Libreria Mondadori, Parma, 2015.\n\"Mostri in mostra\" con Ettore Nocotra, Cigognola, Pavia, maggio 2021.\nCuratela mostre.\n\"L'Italia che ride, dai giornali satirici a Ilbeccogiallo.com,\" Parma, Galleria del teatro, 2004\n\"Don Camillo, Peppone e il crocifisso che parla\", Mostra fotografica sul fotografo Civirani, I piombi di Venezia, 2005, in collaborazione con Giorgio Casamatti.\n\"Buon compleanno Guareschi\" (Serie di manifestazioni per celebrare il centenario di Giovannino Guareschi). Fontanelle di Roccabianca, Roncole Verdi. Busseto, Roccabianca, Brescello, in occasione delle celebrazioni del centenario della nascita di Giovannino Guareschi, 2008.\n\"Guareschi, nascita di un umorista, \"Bazar\" e la satira a Parma dal 1908 al 1937.\" Mostra in collaborazione con il comune di Parma presso San Ludovico, Museo dei burattini, Biblioteca palatina, in collaborazione con Giorgio Casamatti.\n\"Guareschi tra cinema e letteratura\", Cineteca di Bologna e Piazza Maggiore, Estate 2008, in collaborazione con Giorgio Casamatti\n\"100 anni di Guareschi. Letteratura, cinema giornalismo e grafica\", presso Cineteca di Bologna e Piazza maggiore, Estate 2008 Guareschi tra cinema e letteratura, Cineteca di Bologna e Piazza Maggiore, Estate 2008, in collaborazione con Giorgio Casamatti.\n\"Guareschi e il Bertoldo.\" Mostra Auditorium di Santa Giulia di Brescia, Novembre-Febbraio 2009, in collaborazione con Giorgio Casamatti.\n\"Guido Scarabottolo, Il gioco delle regole\", Biblioteca Arturo Loria, Carpi, Modena, 2009.\n\"Cremona che ride, I giornali umoristici in Lombardia dall'Unit\u00e0 d'Italia alla liberazione\", presso i musei civici di Cremona, 2011, in collaborazione con Giorgio Casamatti.\n\"Il Maiale che ride\", per il museo del maiale di Polesine Parmense, 2011, in collaborazione con Giorgio Casamatti.\n\"Tre mostre su Giovannino Guareschi\", in collaborazione con Giorgio Casamatti, Castello visconteo di Voghera, ottobre-novembre 2019.\n\"Parma citt\u00e0 d\u2019oro\", per la Fondazione Cariparma e Dipartimento di Ingegneria e Architettura dell\u2019Universit\u00e0 di Parma, 2021, in collaborazione con Luca Farinotti . \n\"Guareschi, L'uomo con i baffi, dal Mondo piccolo di Roccabianca al successo internazionale\", in collaborazione con Giorgio Casamatti, Roccabianca settembre-novembre 2021. \n\"I mondi di Remo Gaibazzi, Le tradizioni dell'umorismo europeo nel cuore di Parma\", in collaborazione con Giorgio Casamatti, Roccabianca settembre-novembre 202. "}
{"id": "2220853", "revid": "36426", "url": "https://it.wikipedia.org/wiki?curid=2220853", "title": "Duomo di Carini", "text": "La chiesa Matrice di Carini (provincia di Palermo) \u00e8 il duomo della citt\u00e0. Si trova in piazza del Duomo, dove prospettano anche l'oratorio della Compagnia del Santissimo Sacramento e la chiesa di San Vito. La chiesa \u00e8 dedicata a Maria Assunta.\nLa facciata \u00e8 tardo-settecentesca, con due campanili gemelli, dei quali solo quello di sinistra \u00e8 compiuto; su un lato si trova un loggiato.\nDescrizione.\nL'interno \u00e8 a tre navate, divise da un doppio colonnato. La decorazione interna \u00e8 settecentesca, con stucchi ed affreschi neoclassici di Giuseppe Testa (1795). La quarta cappella di sinistra ospita un\"'Adorazione dei pastori\" del fiorentino Alessandro Allori (1578)."}
{"id": "2220856", "revid": "1861950", "url": "https://it.wikipedia.org/wiki?curid=2220856", "title": "Nordwind Airlines", "text": "Nordwind Airlines (in italiano: il Vento del Nord; in russo: \u0421\u0435\u0432\u0435\u0440\u043d\u044b\u0439 \u0432\u0435\u0442\u0435\u0440) \u00e8 una compagnia aerea russa con base tecnica all'aeroporto di Mosca-\u0160eremet'evo. La compagnia aerea ha la licenza per i voli cargo e charter internazionali dagli aeroporti internazionali di Mosca, Russia: aeroporto di Mosca-\u0160eremet'evo e aeroporto di Mosca-Domodedovo.\nStoria.\nNordwind Airlines \u00e8 stata fondata nell'agosto 2008 dalle filiali russa e turca del tour operator Pegas Touristik e inizialmente gestiva tre Boeing 757-200.\nIl 29 aprile 2013, due missili terra-aria sono stati lanciati da forze sconosciute in Siria contro un jet della Nordwind Airlines in volo da Sharm El Sheikh a Kazan. I piloti hanno intrapreso un'azione evasiva e l'aereo ha proseguito intatto verso la destinazione.\nNel 2017, la compagnia aerea ha acquisito due A330 di seconda mano, ampliando il numero di esemplari a 5 nel 2021.\nIl Wall Street Journal ha riferito che Nordwind ha trasportato circa 7,4 tonnellate di oro con un valore di mercato di oltre 300 milioni di dollari dal Venezuela a una raffineria vicino all'aeroporto di Entebbe, in Uganda. Queste spedizioni di marzo 2019 presumibilmente espongono un mercato nero globale che il governo degli Stati Uniti sospetta aiuti Nicol\u00e1s Maduro a rimanere al potere in Venezuela.\nFlotta.\nFlotta attuale.\nA dicembre 2021 la flotta di Nordwind Airlines \u00e8 cos\u00ec composta:\nFlotta storica.\nNordwind Airlines operava in precedenza con i seguenti aeromobili:"}
{"id": "2220857", "revid": "486946", "url": "https://it.wikipedia.org/wiki?curid=2220857", "title": "Eu (Francia)", "text": ""}
{"id": "2220858", "revid": "1654832", "url": "https://it.wikipedia.org/wiki?curid=2220858", "title": "Octave Feuillet", "text": "Biografia.\nDopo aver completato gli studi classici a Parigi utilizz\u00f2 lo pseudonimo di \"Desir\u00e9 Hazard\" per pubblicare il suo primo romanzo in collaborazione con \"Bocage\" e \"Aubert\".\nSentendo gli influssi di Alfred De Musset propose numerose opere teatrali, il primo \"Dalila\" era un dramma del 1857, le successive riempirono le cronache teatrali del tempo: \"Un giovane povero\" (1858) e \"Redenzione\" (1860). Fra i suoi innumerevoli romanzi quello con il maggior successo di critica, fu \"Redenzione\".\nFamoso durante il secondo Impero, quando era scrittore ufficiale del regime, per trent'anni rappresent\u00f2 un genere di narrativa di opposizione al realismo a cui ribatteva con il suo idealismo.\nVerso a fine della sua attivit\u00e0 Feuillet abbandon\u00f2 il suo idealismo per preoccuparsi della realt\u00e0 esprimendola con vigore. Opere in tal senso furono \"Il signore di Camors\", ma la prova riusc\u00ec in pieno col romanzo \"Giulia di Tr\u00e9c\u0153ur\" (1872)."}
{"id": "2220861", "revid": "84184", "url": "https://it.wikipedia.org/wiki?curid=2220861", "title": "Francione (architetto)", "text": "Rappresenta uno dei maggiori progettisti di fortificazioni della seconda met\u00e0 del XV secolo, in un'epoca di transizione verso la \"fortificazione alla moderna\" il cui sviluppo, in buona parte \u00e8 dovuta ai suoi allievi diretti.\nBiografia.\nNon si conoscono le circostanze della sua formazione e si \u00e8 ipotizzato un apprendistato a Roma.\nL'immatricolazione all'arte dei maestri di pietra e legname avvenne solo nel 1470, dimostrando che la sua prima attivit\u00e0 si svolse fuori della citt\u00e0, o nella bottega paterna.\nI suoi primi lavori furono arredi lignei per edifici ecclesiastici come il soffitto a cassettoni del coro e di alcune cappelle del transetto del Duomo di Pisa (distrutto da un incendio), Le attribuzioni di questo periodo non sempre sono univoche per l'abitudine di eseguire tali lavori in collaborazione tra vari artisti.\nDopo il 1470 fu infatti a capo di una affollata bottega, in cui ebbe come allievi anche Giuliano da Sangallo e Antonio da Sangallo, insieme con altri allievi e collaboratori come Baccio Pontelli, i fratelli Giuliano e Benedetto da Maiano, Francesco Del Tasso, Luca del Caprina, Domenico di Francesco detto il Capitano e altri.\nIn tale bottega Francione esercitava l'arte della falegnameria, dell'intaglio, dell'intarsio, ma anche del \"maestro d'ascia\" cio\u00e8 della carpenteria di grandi opere in legno (tra cui macchine da cantiere e fortificazioni provvisorie) che rappresentava, all'epoca, uno dei campi di applicazione specialistici delle competenze di tipo ingegneristico.\nLe fortificazioni.\nA partire dagl anni settanta del XV secolo cominci\u00f2 ad occuparsi di fortificazione e per la sua competenza tecnica fu nominato nel 1488, \"Provveditore delle opere di fortificazione e di difesa della Repubblica di Fiorenza\" in un momento in cui i Medici si erano resi conto della necessit\u00e0 di difendere il territorio costruendo o rafforzando i manufatti fortificati secondo le nuove necessit\u00e0 imposte dall'innovazione delle armi da fuoco. In tale momento di grande innovazione tecnica la bottega del Francione si trov\u00f2 ad essere un centro fondamentale di elaborazione e dette un notevole apporto all'evoluzione dell'architettura fortificata \"alla moderna\", direttamente e con i successivi sviluppi legati ai suoi allievi.\nSu commissione di Lorenzo il Magnifico, progett\u00f2 la rocca Nuova di Volterra (1472-1474), a seguito della riconquista della citt\u00e0 durante la guerra dell'allume. La rocca presenta una forma quadrata con bastioni circolari sugli angoli, un mastio circolare al centro del cortile interno ed altre muraglie esterne.\nTra le altre fortificazioni di cui si occup\u00f2 il Francione, sempre su commissione dei Medici ed in collaborazione con i fratelli Sangallo e gli altri allievi, si ricordano il rafforzamento della cinta muraria di Colle di Val d'Elsa (1479) e di San Gimignano, la \"rocchetta\" di Pietrasanta (1485-1488), la Cittadella fortificata di Sarzana (1487- 1492) con uno schema quadrato simile a Volterra e la Fortezza di Sarzanello(1492) che rappresenta la sua opera pi\u00f9 moderna, di forma triangolare (teorizzata da Francesco di Giorgio Martini), con una scarpa molto alta, parapetto smussato, postazioni di tiro coperte, grande rivellino triangolare, ma sempre con grandi bastioni circolari sui vertici della pianta.\nIn effetti Francione generalmente utilizza, per rafforzare gli spigoli delle cinte murarie, l'innovativo bastione circolare (\"rondella\"), utilizzato anche da Francesco di Giorgio Martini, che non svetta come i torrioni sopra le mura, e che presenta un muro, a scarpa per almeno met\u00e0 della sua altezza. La forma circolare permetteva di far deviare molti dei tiri delle artiglierie, di meglio disporre il tiro incrociato dall'interno e di meglio assorbire eventuali crolli parziali. Presto per\u00f2 gli allievi di Francione lo sostituiranno con quello poligonale cos\u00ec comune nelle numerose realizzazione di Antonio e Giuliano.\nLe altre opere.\nDelle sue opere in legno non rimane molto e spesso l'attribuzione \u00e8 controversa per la contemporanea presenza dei suoi allievi e collaboratori. Comunque lavor\u00f2 sia in Palazzo Vecchio a Firenze che nel duomo di Pisa. L'unica opera superstite documentata \u00e8 la Porta dei Gigli in Palazzo Vecchio che realizz\u00f2 sul 1480 assieme a Giuliano\nda Maiano, forse su cartone del Botticelli."}
{"id": "2220863", "revid": "547034", "url": "https://it.wikipedia.org/wiki?curid=2220863", "title": "Laura Seghettini", "text": "Biografia.\nMaestra, proveniente da tradizione familiare socialista, sceglie nel 1943 di andare in \"montagna\" per unirsi alla Brigate Partigiane. Tale scelta, sia militare che politica, sar\u00e0 della massima importanza nella sua vita, come lo sar\u00e0 la sua ininterrotta militanza politica comunista, nonostante la tragica vicenda di Dante Castellucci, personaggio cui la Seghettini era profondamente legata. Durante i 20 mesi di lotta partigiana svolge incarichi molto delicati e complessi. Nel 1944 viene nominata \"vicecommissario\" di brigata, incarico assai raramente assegnato ad una donna, e, nel maggio di quello stesso anno, si trova a combattere in Lunigiana, dove gli scontri fra le Brigate Partigiane locali e i nazifascisti si fanno ogni giorno pi\u00f9 sanguinosi.\nCompagna di \"Facio\".\nNei mesi che seguono l'8 settembre 1943, la Seghettini diviene compagna di \"Facio\". Dopo la fucilazione di quest'ultimo, studia la sentenza che ha condannato il comandante partigiano e si rende conto che quanto le aveva raccontato \"Facio\" stesso sulle presunte motivazioni (confermato dai suoi compagni che non lo avevano abbandonato in quel periodo di detenzione prima del processo) \u00e8 ben diverso da quanto appare sul documento steso dai \"giudici\". Fra i capi di accusa vi \u00e8 infatti anche il delitto di sabotaggio che non figurava durante la fase requisitoria. \"Facio\" e i suoi uomini erano infatti convinti che il tutto si sarebbe risolto in un nulla di fatto. Il comandante partigiano era stato accusato di essersi appropriato di un fusto contenente sterline. Non di rado gli alleati paracadutavano soldi in questo modo, ma vi son testimonianze che \"Facio\", nel momento in cui sarebbe stato possibile impadronirsi dei quattrini, si trovava dall'altra parte della vallata. Dopo l'omicidio di \"Facio\" Laura Seghettini si sposta a combattere nella 12\u00aa Brigata Garibaldi \"Fermo Ognibene\" del parmense, al comando di Dario Giagnorio, nome di battaglia \"Camillo\". Fermo Ognibene comandava il Battaglione Guido Picelli prima di morire. L'unit\u00e0, dopo la sua morte, pass\u00f2 al comando di \"Facio\".\nDopo la Liberazione Laura Seghettini inizia l'iter per render giustizia e riabilitare \"Facio\".\nGiorgio Amendola le comunica, in un incontro sollecitato da Laura Seghettini, che non vi sono prove per incriminare \"Salvatore\" ovvero Antonio Cabrelli che era stato il partigiano, o sedicente tale, che aveva messo in moto il meccanismo d'accusa, pur ammettendo che il partito non si fidava di lui, infatti era stato arrestato dall'Ovra ed era tornato in libert\u00e0 in modo inspiegabile il che poteva far nascere il sospetto che avesse accettato un ruolo di informatore. A quel punto, Cabrelli, forse comprendendo che il partito sta facendo indagini nei suoi confronti rapidamente lascia il PCI ed entra nel PSI. Assume nel prosieguo la carica di consigliere e poi assessore a Pontremoli.\nAntonio Cabrelli fa una fine singolare ed ambigua: muore in un incidente stradale con una donna che Laura conferma essere ex spia dell'OVRA, per cui vi son sospetti sulla morte del Cabrelli interpretabili come eliminazione di un personaggio assai scomodo. Non \u00e8 l'unico caso dopo la guerra che personaggi scomodi, per vari motivi, muoiano in ambigui incidenti stradali o a causa delle conseguenze di tali incidenti: esempi ne sono i comandanti partigiani Aldo Gastaldi di tendenze monarchiche molto legato a Paolo Emilio Taviani, Emilio Canzi e Savino Fornasari tutti e due anarchici, Emilio Canzi comandante unico della XIII zona operativa del piacentino e combattente della Guerra di Spagna e Ilio Barontini comunista e \"rivoluzionario di professione\" che ha combattuto dalla Cina alla Spagna, dall'Etiopia alla Francia e ovviamente in Italia. Paolo Pezzino durante la presentazione del libro \"Il piombo e l'argento\" di Carlo Spartaco Capogreco non segue solo la pista dell'ex agente dell'OVRA infiltrato ma riferendosi ad altri fatti accaduti in altri luoghi introduce anche il discorso di un \"regolamento di conti\" fra fazioni della brigate partigiane o per motivi politici come gli altri esempi da lui fatti o per motivi opportunistici in cui un personaggio come Cabrelli pu\u00f2 essere ovviamente inserito."}
{"id": "2220864", "revid": "287204", "url": "https://it.wikipedia.org/wiki?curid=2220864", "title": "Beniamino Cesi", "text": "Biografia.\nFu allievo dapprima di suo padre e poi di Albanesi e infine di Sigismund Thalberg. Inizi\u00f2 la carriera di concertista all'et\u00e0 di 18 anni, esibendosi prima in Italia e diventando presto conosciuto in tutta Europa. Assimil\u00f2 l'insegnamento del maestro ma perfezion\u00f2 uno stile proprio, pi\u00f9 adatto alle esigenze del gusto contemporaneo. Cambi\u00f2 anche il repertorio del maestro interpretando Bach, Schumann, Chopin e specialmente Beethoven; fu il primo a eseguire la sonata op. 106 in pubblico in Italia. \nA vent'anni vinse il concorso per una cattedra di pianoforte nel Conservatorio.\nQuando Anton Rubinstein divenne direttore del conservatorio di Pietroburgo, invit\u00f2 Cesi a dirigere la scuola di pianoforte, che tenne dal 1885 al 1891. Nel 1891 fu colpito da apoplessia e torn\u00f2 semiparalizzato in Italia. Questa condizione gli imped\u00ec di proseguire nella carriera concertistica.\nNel 1894 insegn\u00f2 al conservatorio di Palermo ed in seguito a quello di Napoli, dove ebbe come allievi Francesco Cilea, Giuseppe Martucci e Michele Esposito. Altri suoi allievi furono Leoncavallo, Leopoldo Mugnone, Alessandro Longo, Edgardo Del Valle de Paz e Florestano Rossomandi.\nScrisse un'opera di didattica dal titolo \"Metodo per lo studio del pianoforte\". Quest'opera \u00e8 formata da 12 fascicoli contenenti un'antologia di brani da repertorio ed esercizi per la tecnica. Il metodo resta valido per la parte di esercizi di tecnica, mentre \u00e8 invece obsoleto per quanto riguarda il repertorio: si tratta di una scelta guidata dal gusto musicale ottocentesco e basata su edizioni ottocentesche, filologicamente poco curate e con errori."}
{"id": "2220867", "revid": "767487", "url": "https://it.wikipedia.org/wiki?curid=2220867", "title": "Journey through the Secret Life of Plants", "text": "Journey through the Secret Life of Plants \u00e8 un album di Stevie Wonder, originariamente pubblicato dalla Tamla Motown il 30 ottobre 1979. L'album \u00e8 la colonna sonora del documentario \"The Secret Life of Plants\", diretto da Walon Green e basato sul libro omonimo di Peter Tompkins e Christopher Bird."}
{"id": "2220872", "revid": "1313191", "url": "https://it.wikipedia.org/wiki?curid=2220872", "title": "Santuario di Nostra Signora della Croce", "text": "Il santuario di Nostra Signora della Croce \u00e8 un edificio religioso sito sulla collina alle spalle della frazione di Castagnabuona a Varazze, in provincia di Savona, in posizione panoramica lungo il crinale che separa i confini amministrativi varazzini da quelli di Celle Ligure. L'edificio \u00e8 ubicato a circa 375 metri s.l.m..\nStoria.\n\u00c8 il pi\u00f9 antico luogo di culto della frazione. Il 7 ottobre 1244 papa Innocenzo IV, il genovese Sinibaldo Fieschi, si port\u00f2 a Castagnabuona sul monte dove oggi sorge il santuario, nella sua fuga dall'Imperatore Federico II. Il pontefice dalla sommit\u00e0 del monte vide le galee di Federico II entrare nel porto di Savona giunte per catturarlo e riusc\u00ec a mettersi in salvo. Il papa prosegu\u00ec per Stella San Martino, ma colpito da febbre rimase due settimane nel castello di Stella prima di continuare il viaggio il verso Mondov\u00ec e la Francia. Per ricordare questo importante avvenimento, lo stesso anno gli abitanti di Castagnabuona, costruirono un pilone con una croce che diede il nome alla collina: Monte Croce.\nNel 1245 venne costruita una piccola cappella con altare dedicata alla Madonna della Croce (l'attuale sacrestia del santuario). Gi\u00e0 all'epoca il piccolo luogo di culto, divent\u00f2 meta di fedeli che chiedevano la protezione della Vergine. Nel 1657 la peste colp\u00ec Castagnabuona provocando molte vittime. In quel periodo una pietosa donna di casa Accinelli della borgata di \u201cTessarole\u201d si recava ogni sabato alla cappella della Madonna, portando l'olio per rifornire la lampada che ardeva davanti all'immagine portando con s\u00e9 la chiave della porta della quale non vi era copia. Da un sabato all'altro trovava la lampada sempre accesa e con olio sufficiente come se vi fosse stato aggiunto da poco. A ricordo del grande fatto, i massari posero una lapide ora scomparsa.\nNel 1745 davanti alla piccola cappella, fu costruito un porticato per il riparo dei viandanti e dei pellegrini e due finestre. Nel 1790, nel punto dove la tradizione vuole che l'unico albero di ulivo della zona sia scampato al terribile gelo del 1709, iniziarono i lavori per la costruzione del santuario. Gli abitanti della frazione diedero anima e corpo per i lavori. Anche la colonia di pescatori varazzini di Gibilterra, venuta a conoscenza dell'iniziativa, invi\u00f2 offerte con le quali fu acquistato il meraviglioso altare in marmo ancora oggi visibile, con relative balaustre e cancelli. Nel 1799 i lavori terminarono e il 18 ottobre la nuova chiesa fu benedetta.\nLa zona fu anche teatro di scontri tra le truppe austriache e quelle francesi guidate dal generale Andrea Massena nell'aprile del 1800.\nNel 1854 venne contattato lo scultore varazzino Michele Ramognino per la realizzazione dello splendido gruppo marmoreo raffigurante \"Cristo con la croce, la Vergine che intercede per la citt\u00e0 e l'Angelo che ripone la spada vendicatrice\". L'opera cost\u00f2 2400 lire e venne collocata nella nicchia attuale, dietro la quale venne costruito il coro per evitare problemi legati all'umidit\u00e0. Questa opera fu commissionata per lo scampato pericolo dal morbo del colera che risparmi\u00f2 Varazze. Il municipio, il clero, le confraternite ed il popolo per ringraziamento, celebrarono una festa solenne il 15 ottobre 1854.\nNel 1863 venne commissionata al pittore Francesco Semino una grande tela raffigurante il gruppo marmoreo e recante la scritta \"in manu tua salus nostra\" ovvero \"la nostra salvezza \u00e8 nelle tue mani\". L'opera venne benedetta l'8 settembre. Grazie ad un meccanismo veniva calata davanti alla nicchia del gruppo, nei giorni della festa. L'orafo Andrea Fazio aveva donato alla cappella una campana impegnandosi per la spesa della calce occorrente per erigere il campanile i cui lavori ebbero inizio nel 1866 e terminarono l'anno successivo.\nLa devozione nei confronti della Madonna della Croce, \u00e8 sempre stata solida nel tempo. Basti pensare ai marinai e ai naviganti della citt\u00e0 varazzina; prima di partire salivano al santuario per chiedere la protezione della Vergine S.S. e al loro ritorno, prima di andare dalle loro famiglie, facevano nuovamente visita alla Vergine per ringraziarla dello scampato pericolo. Ne sono testimonianza i numerosi ex voto presenti.\nIl santuario possedeva una pineta, che gli era stata donata dal comune di Varazze, dove l'eventuale taglio di alberi sarebbe servito per coprire spese riguardanti le cappelle di N. S. della Croce e di S. Rocco. Purtroppo nel 1870 la pineta, venne confiscata con la legge dell'incameramento dei beni ecclesiastici e messa in vendita. Nel 1874 fu acquistata per 5780 lire da Domenico Fazio fu Stefano, che fu l'unico offerente di Castagnabuona. All'epoca chi acquistava beni che erano stati confiscati alla Chiesa, andava incontro alla scomunica. Il Fazio procedette al taglio dei pini che fruttarono 3010 lire con le quali, grazie anche a 1500 lire donate dai fratelli Fazio fu Benedetto e all'opera volontaria degli abitanti, costru\u00ec una casa a due piani attigua alla cappella della Croce, che doveva ospitare il sacerdote addetto al culto.\nTutto era pronto per accogliere il sacerdote, che avrebbe dovuto celebrare le funzioni. Furono interpellate diverse congregazioni tra cui i padri Passionisti, ma nessuna di queste accett\u00f2. Quando si era ormai persa ogni speranza, l'ordine dei padri celestini chiese il permesso all'allora Vescovo di Savona, di potersi insediare presso la cappella. Il permesso venne concesso ma dopo tre anni di insediamento, l'attivit\u00e0 della suddetta congregazione presso Castagnabuona cess\u00f2. Il 15 febbraio 1885 con atto notarile, Fazio Domenico vendette la propriet\u00e0 alla congregazione dei Figli di Maria Immacolata.\nI tre sacerdoti che si insediarono alla Croce, per espressa volont\u00e0 del cedente, s'impegnavano a celebrare la Messa tutti i giorni festivi in ora a comodo degli abitanti di Castagnabuona. Nei mesi di dicembre e gennaio le funzioni sarebbero state celebrate presso la cappella di San Rocco, esclusi i giorni dedicati a Maria da svolgersi nella cappella di monte Croce. L'attivit\u00e0 dei sacerdoti procedette bene per una dozzina d'anni.\nIl terreno venne vangato e vennero coltivate viti e piante da frutto. Il terreno, di cui ancora oggi si possono vedere le rovine del muro perimetrale, era molto esteso e vi operavano anche persone del paese. Alcuni abitanti impararono anche a leggere e scrivere da questi sacerdoti. Alla domenica molte persone partecipavano alla messa del mattino e alla recita dei vespri nel pomeriggio. Purtroppo rimasto solo e anziano, don Pietro Cadei il 18 novembre 1897, vendette casa e terreno al marchese Spinola. Negli anni tante furono le vicende legate a questo santuario, al quale la gente di Castagnabuona \u00e8 sempre stata devota e ha sempre lavorato per qualsiasi necessit\u00e0.\nL'incendio del 26 febbraio 1980 provoc\u00f2 gravi danni alla cappella. Nel pomeriggio di quel freddo giorno d'inverno, appresa la notizia, un gruppo di confratelli e di volontari si recarono sul luogo per evitare il peggio. In una condizione di pericolo, mentre il fuoco stava bruciando le travi del tetto che sarebbe crollato da un momento all'altro, furono portati fuori dal santuario panche, sedie, lampadari, candelieri, alcuni ex voto e tutto quanto era salvabile. Purtroppo furono danneggiati in gran parte la pregevole tela del Semino, numerosi ex voto, il grandioso altare in marmo e le relative balaustre. Anche in quell'occasione il lavoro e le offerte della popolazione permisero di restaurare il secolare luogo di culto e, il 2 giugno 1985, venne benedetto da mons. Giulio Sanguineti vescovo di Savona.\nIl 4 settembre 1988 si svolse il 12\u00ba raduno delle confraternite della diocesi di Savona. Il 4 giugno 1994 la parrocchia del Sacro Cuore di Ges\u00f9 della Spezia dove era parroco padre Alfredo Fazio, ha donato al santuario due nuove campane che furono benedette da mons. Dante Lafranconi insieme agli automatismi e ad un orologio da torre. Negli anni dal 1995 al 1998 \u00e8 stato ripristinato l'antico sentiero del \u201cCiappin\u201d sempre grazie a volontari, dove venne collocata la \u201cVia Matris Crucis\u201d composta da sette stazioni riguardanti i momenti dolorosi della Madonna.\nNel 2000 iniziarono i lavori di ristrutturazione dei ruderi posti alle spalle del santuario dove oggi sorge la \u201cForesteria della Croce\u201d, una casa per ferie ideale per il turismo giovanile e religioso. Essendo anche una struttura che si presta per ritiri spirituali, \u00e8 molto frequentata da gruppi provenienti anche da fuori regione.\nFeste religiose.\nLe principali ricorrenze del santuario sono il 25 marzo, festa dell'Annunciazione di Maria Vergine, il primo sabato e le prime due domeniche di settembre e l'8 settembre Via Matris.\nIn passato un rito molto importante avveniva in occasione dell'8 settembre: al mattino presto dall'oratorio di Nostra Signora Assunta di Varazze, partiva una composta processione votiva, alla quale partecipavano molti fedeli, le confraternite e il comune. Si percorreva il vecchio \u201cCiappin\u201d e, giunti dalla chiesa di S. Rocco in Castagnabuona, si univano la confraternita locale con il crocifisso e gli abitanti del paese. La processione era fatta a piedi scalzi, sia dai fedeli che dai cristanti. Giunti al santuario, si svolgevano le funzioni.\nDescrizione.\nLa chiesa \u00e8 a navata unica con volta a botte, priva di decorazioni andate perse, insieme ad alcuni arredi, in un incendio nel 1980. L'unico altare, quello maggiore, \u00e8 sormontato da un pannello in cui \u00e8 rappresentato Cristo risorto. La chiesa \u00e8 circondata da alcuni edifici destinati a scopi ricettivi. Sul luogo infatti convergono sentieri escursionistici provenienti da Celle Ligure, Varazze e Stella San Martino. Esiste un sentiero penitenziale lastricato di collegamento con la vicina e sottostante frazione varazzina di Castagnabuona.\nDallo spiazzo davanti alla chiesa si gode di un bel panorama su Varazze e su parte della Riviera ligure di ponente. La chiesa sorge infatti lungo il crinale che separa la valle del Teiro da Celle Ligure ed \u00e8 collegato visivamente con il santuario della Guardia che sorge su una collina delimitante il limite orientale della vallata."}
{"id": "2220876", "revid": "212348", "url": "https://it.wikipedia.org/wiki?curid=2220876", "title": "Francesco di Giovanni", "text": ""}
{"id": "2220879", "revid": "1305772", "url": "https://it.wikipedia.org/wiki?curid=2220879", "title": "Equus africanus asinus, razza sarda", "text": "L'asino sardo (\u00e0inu, molente, burriccu o poleddu fra i nominativi pi\u00f9 comuni in lingua sarda) \u00e8 una razza asinina della Sardegna.\nCaratteristiche.\nL'asino sardo vive in cattivit\u00e0 circa 40-50 anni, mentre allo stato brado 25-30 anni. Partorisce di norma un solo piccolo per volta dopo una gestazione di 12 mesi. Il suo peso varia tra i 100-150 kg, e l'altezza al garrese \u00e8 compresa tra gli 80 e i 110 cm.\nIl suo comportamento mite lo fa apparire tonto, in realt\u00e0 \u00e8 un animale ubbidiente e dotato di buone capacit\u00e0 di apprendimento. \nDistribuzione.\nPresente prevalentemente in Sardegna, l'asino sardo lo \u00e8 ora anche in Lazio e Umbria, dove arriv\u00f2 al seguito dei pastori sardi e dove si trovano diversi allevamenti.\nStoria.\nLa Sardegna vanta una storia millenaria per ci\u00f2 che riguarda le attivit\u00e0 con l'asinello: l'asino sardo ha dato un grande contributo in agricoltura, nel settore dei trasporti, della locomozione e nelle attivit\u00e0 belliche, intrecciando la sua storia con quella dell'isola.\nL'avvento della motorizzazione anche tra i contadini ha contribuito al declino dell'asinello, e quello che un tempo veniva considerato un ottimo ed economico mezzo di trasporto ha finito per essere utilizzato solo per la produzione di carne, una situazione che minaccia l'estinzione di questa razza.\nDagli anni 2000 \u00e8 sorto un interesse crescente per gli asini. Con D.M. 24347 del 5.11.2003, il Ministero delle politiche agricole e forestali ha istituito il \"Registro anagrafico delle popolazioni equine riconducibili a gruppi etnici locali\", tenuto dall'Associazione allevatori italiani, nel quale \u00e8 stato ammesso, tra le razze asinine, anche l'asino sardo.\nLa riscoperta dell'asino sardo, oltre all'iscrizione di un centinaio di soggetti al registro anagrafico, ha portato alla nascita, in Sardegna, di un'associazione regionale (Associazione per la tutela dell'asino sardo: ATAS) e alla realizzazione del Parco dell'asino sardo di Mui Muscas, Ortueri. Si sono inoltre tenuti due premi regionali, curati dall'Associazione regionale allevatori della Sardegna, a Cagliari nel 2005 e 2006."}
{"id": "2220881", "revid": "1305772", "url": "https://it.wikipedia.org/wiki?curid=2220881", "title": "Hotter than July", "text": "Hotter than July \u00e8 un album di Stevie Wonder, pubblicato dalla Motown nel 1980."}
{"id": "2220882", "revid": "287204", "url": "https://it.wikipedia.org/wiki?curid=2220882", "title": "Kjeller", "text": "La localit\u00e0 di Kjeller si trova nel comune di Lillestr\u00f8m in Norvegia. \u00c8 situata a a nord della capitale Oslo.\nStoricamente, Kjeller \u00e8 stata la sede di un piccolo stabilimento per la fabbricazione d'aerei, H\u00e6rens Flyvefabrik. Il Televerket/Telenor Forskning og Utvikling (centro di ricerca) \u00e8 rimasto a Kjeller fino al 2001, quando la maggioranza dei dipendenti \u00e8 stata trasferita a Fornebu. H\u00f8yskolen i Akershus (adesso H\u00f8yskolen i Oslo og Akershus, HiOA) \u00e8 stato aperto nell'autunno del 2003 ed \u00e8 frequentato da circa 3700 studenti.\nIl reattore nucleare di Kjeller, entrato in funzione il 28 novembre 1951, \u00e8 stato il primo reattore non localizzato n\u00e9 sul territorio delle due superpotenze (gli USA e l'Unione Sovietica), n\u00e9 in Canada, Gran Bretagna e Francia. Nacque come progetto comune dei governi norvegese e olandese. I primi si occuparono dei rifornimenti della cosiddetta acqua pesante, i secondi della fornitura di uranio.\nKjeller ha dato i natali ad un celebre sciatore alpino: Aksel Lund Svindal."}
{"id": "2220886", "revid": "439724", "url": "https://it.wikipedia.org/wiki?curid=2220886", "title": "Stevie Wonder's Original Musiquarium", "text": "Stevie Wonder's Original Musiquarium \u00e8 un album greatest hits di Stevie Wonder, pubblicato dalla Motown nel 1982. Il disco contiene anche quattro brani inediti, che nell'edizione originale in vinile erano posizionati come ultima traccia in ognuna delle quatto facciate dell'album."}
{"id": "2220888", "revid": "125447793", "url": "https://it.wikipedia.org/wiki?curid=2220888", "title": "Filigrana (carta)", "text": "La filigrana, o carta filigranata, pu\u00f2 essere un disegno, o una scritta, o un marchio, realizzato per mezzo di un deposito maggiore o minore di fibre durante la fabbricazione della carta. Oltre a essere un simbolo di qualit\u00e0 per determinati tipi di carta, \u00e8 usata soprattutto come segno per impedire la contraffazione delle carte valori. Nei manoscritti e negli antichi testi a stampa, la filigrana \u00e8 il marchio di fabbrica della cartiera che ha prodotto un determinato foglio di carta. \nLe zone chiare della filigrana sono ottenute con sporgenze modellate sulla tela, mentre le zone scure si realizzano con rientranze; dalla combinazione della filigrana in chiaro con quella in scuro si ha la filigrana a chiaroscuro, che permette di ottenere immagini molto complesse e di difficile contraffazione.\nIl termine che si utilizza in italiano deriva dalla tecnica di lavorazione della filigrana, dal momento che il marchio veniva impresso utilizzando, appunto, dei sottili fili di metallo lavorati \"a filigrana\". \nLa filigrana si pu\u00f2 ottenere: nella carta a mano modificando il piano metallico della forma, in modo da creare sulla sua superficie zone in rilievo o rientrate; con la forma in tondo utilizzando un cilindro \u201cballerino\u201d che lascia l'impronta della filigrana sul foglio mentre \u00e8 ancora umido e provoca cos\u00ec lo spostamento delle fibre sottoposte alla pressione del disegno fissato sulla tela del cilindro ballerino. \nStoria.\nL'uso della filigrana, probabilmente originato dal marchio lasciato incidentalmente dalla torsione di un'asticella della forma e chiamato pertanto \u201csegno\u201d, si sviluppa in Italia alla fine del XIII secolo ed \u00e8 attribuito alla produzione delle cartiere fabrianesi di cui rappresent\u00f2 una delle innovazioni storiche; i vari segni vennero studiati e catalogati tra la fine del XIX e l'inizio del XX secolo dai fratelli filigranologi Aurelio ed Augusto Zonghi. La pi\u00f9 antica testimonianza di carta filigranata risale al 1282.\nNel XVI secolo si diffonde l'uso di segnare con una contromarca la met\u00e0 del foglio in cui non \u00e8 presente la filigrana. La contromarca \u00e8 di norma una filigrana assai semplice indicante le iniziali del fabbricante della carta; nel tempo tuttavia i marchi impressi crebbero per numero, complessit\u00e0, soggetto e quant'altro poteva contribuire a contrassegnare e \"personalizzare\" (per i committenti) le partite di carta.\nUn repertorio molto importante per lo studio delle filigrane \u00e8 quello redatto da Charles-Mo\u00efse Briquet per quanto gli esemplari analizzati si riferiscano soltanto alle carte d'archivio.\nLa codicologia e filigranologia.\nNello studio dei testi antichi essa rappresenta un riferimento importante per la datazione e la localizzazione della carta e quindi (sebbene non si possano stabilire rapporti di assoluta necessit\u00e0) per la ricostruzione della storia dei codici manoscritti o a stampa. Lo studio di questi marchi \u00e8 il campo di competenza di una scienza ausiliaria alla filologia, denominata \"filigranologia\".\nLa filigrana, ricavata inserendo un marchio lavorato nella forma contenente la pasta di stracci, salvo alcune eccezioni non era collocata nel mezzo della forma (o modulo) bens\u00ec al centro di una delle sue met\u00e0. Stando a questa regola generale, si ha che nel caso di un formato \"in-folio\" la filigrana \u00e8 collocata al centro di una delle due carte del fascicolo, in un formato \"in-quarto\" la filigrana \u00e8 posta al centro lungo la linea di cucitura dei fascicoli, mentre in un formato \"in-ottavo\" la filigrana si trova ancora lungo la linea di cucitura, ma nell'angolo superiore o inferiore a seconda dell'orientamento dei fascicoli.\nNella filatelia.\nNei francobolli italiani.\nLa prima filigrana del Regno d'Italia \u00e8 stata la \"Corona\", utilizzata fino al 1946. Contemporaneamente \u00e8 stata usata nel periodo umbertino la filigrana \"Scudo Sabaudo\" per le Marche da bollo, il francobollo speciale per i ricognitori postali, e i francobolli non emessi delle Nozze d'argento di Re Umberto I, e per San Marino, nella serie dedicata all'apertura del Palazzo del Governo.\nNel periodo repubblicano sono state utilizzate fondamentalmente due tipi di filigrana: ruota e stelle."}
{"id": "2220890", "revid": "224230", "url": "https://it.wikipedia.org/wiki?curid=2220890", "title": "Saggi (Bacone)", "text": "Saggi (\"Essays\"), \u00e8 un'opera di Francesco Bacone scritta nel corso di diversi anni e pubblicata infine nel 1625.\nStruttura.\nInizialmente composta da dieci saggi divennero 38 nel 1612 e infine a 58 nel 1625, esiste una versione latina il cui vero autore risulta sconosciuto anche se si sospetta scritta dallo stesso Bacone.\nAll'interno vi sono riflessioni che si ritrovano come aforismi, che esprimono il suo pensiero sulla vita politica e morale, dispensando buoni consigli."}
{"id": "2220896", "revid": "767487", "url": "https://it.wikipedia.org/wiki?curid=2220896", "title": "Valle Lagorara", "text": "La Valle Lagorara \u00e8 una vallata, solcata dall'omonimo torrente, nel comune di Maissana (SP), situata nell'alta Val di Vara e in cui si trova un sito archeologico scoperto nel 1988.\n&lt;br&gt;A circa 750 s.l.m., il sito comprende una fascia di terreno lunga alcune centinaia di metri, situata in prevalenza tra il rio Lagorara ed il versante occidentale del Monte Scogliera.\nL'area archeologica \u00e8 costituita da un'antica miniera a cielo aperto di diaspro, il cui periodo di sfruttamento \u00e8 stato attivo tra il 3500 a.C. e il 2000 a.C..\nSulla base dei ritrovamenti avvenuti, il Museo Archeologico di Chiavari ha condotto una serie di scavi che hanno portato ad individuare:\nSi suppone che l'attivit\u00e0 della cava producesse semilavorati destinati ad essere trasportati altrove."}
{"id": "2220898", "revid": "1305772", "url": "https://it.wikipedia.org/wiki?curid=2220898", "title": "The Woman in Red (album)", "text": "The Woman in Red \u00e8 un album di Stevie Wonder, pubblicato dalla Motown nel 1984. L'album \u00e8 la colonna sonora del film \"La signora in rosso\" diretto da Gene Wilder. Nonostante sia una colonna sonora, progetto marginale rispetto all'opus di Wonder, il disco contiene quello che, probabilmente, \u00e8 il brano pi\u00f9 conosciuto dell'intera carriera dell'artista: \"I Just Called to Say I Love You\".\nTracce.\nTesti e musiche di Stevie Wonder"}
{"id": "2220902", "revid": "1305772", "url": "https://it.wikipedia.org/wiki?curid=2220902", "title": "Barna da Siena", "text": "Barna da Siena, o Berna, \u00e8 stato un presunto pittore italiano di scuola senese del XIV secolo, del quale \u00e8 stata messa in dubbio l'esistenza.\nLa prima menzione di maestro Barna risale ai \"Commentari\" di Lorenzo Ghiberti, dove si dice che \u00aba San Gimignano molte istorie del Testamento Vecchio e ne a Cortona assai lavor\u00f2; fu dottissimo\u00bb, mentre il Vasari, nelle sue \"Vite\" (1550), lo identific\u00f2 con un certo Bernardo senese, detto Berna, riprendendo alcuni dati biografici ed artistici dal Ghiberti e aggiungendo un aneddoto circa la sua morte che dice avvenuta nel 1381, cadendo da un ponteggio: \u00abA San Gimignano di Valdelsa, lavor\u00f2 a fresco nella pieve storie del Testamento Vecchio, le quali appresso il fine avendo gi\u00e0 condotte, stranamente da 'l ponte a terra cadendo, talmente dentro si pest\u00f2 e si infranse s\u00ec sconciamente, che in spazio di due giorni, con maggior danno dell'arte che suo che a miglior luogo se ne andava, di questa a l'altra vita pass\u00f2. E nella pieve predetta i Sangimignanesi, onorandolo molto nelle esequie, diedero al corpo suo onorata sepoltura\u00bb.\nA causa della variet\u00e0 degli stili e della qualit\u00e0 delle diverse pitture del ciclo del \"Nuovo Testamento\" nella collegiata di Santa Maria Assunta di San Gimignano, l'effettiva esistenza di questo artista \u00e8 stata messa in dubbio, a partire dalla prima met\u00e0 del XX secolo. Inoltre, tali affreschi sarebbero da datarsi intorno al 1330-1350, il che contraddirrebbe ci\u00f2 che invece affermava il Vasari, che voleva Barna morto nel 1381 a lavori in corso e sostituito dal suo continuatore Giovanni da Asciano, figura anch'essa di difficile identificazione. critici e studiosi concordano oggi che Barna sia un personaggio di finzione, e che gli affreschi di San Gimignano siano invece da ricondursi ai seguaci di Simone Martini della bottega di Lippo Memmi."}
{"id": "2220904", "revid": "31886", "url": "https://it.wikipedia.org/wiki?curid=2220904", "title": "Dimostrazione mediante doppio conteggio", "text": "Una dimostrazione mediante doppio conteggio \u00e8 un genere di dimostrazione utilizzata in combinatoria che ha come scopo una uguaglianza di due espressioni enumerative che forniscono la cardinalit\u00e0 di un insieme finito \"X\" e consiste in due diversi modi di contare gli elementi di tale insieme. I due modi di contare riguardano due diverse prospettive per l'organizzazione dell'insieme \"X\", oppure due diversi procedimenti per costruirlo, oppure due diversi percorsi per visitarlo (cio\u00e8 per passare su tutti e suoi elementi una sola volta)."}
{"id": "2220906", "revid": "1305772", "url": "https://it.wikipedia.org/wiki?curid=2220906", "title": "In Square Circle", "text": "In Square Circle \u00e8 un album di Stevie Wonder, pubblicato dalla Motown nel 1985."}
{"id": "2220907", "revid": "72396", "url": "https://it.wikipedia.org/wiki?curid=2220907", "title": "Saryk", "text": "I Saryk sono una trib\u00f9 turkmena che si ritrova lungo il fiume Morghab, tra gli stati di Afghanistan e Turkmenistan.\nCultura.\nVivono di agricoltura e pastorizia di carattere nomade."}
{"id": "2220908", "revid": "277947", "url": "https://it.wikipedia.org/wiki?curid=2220908", "title": "Perch\u00e9 la Talpa teme il Sole", "text": "Perch\u00e9 la Talpa teme il Sole \u00e8 un mito Embu (Kenya) che vuole definire l'origine e il senso della morte ed anche l'origine di alcuni comportamenti degli animali. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nUn tempo il Sole prepar\u00f2 una medicina che avrebbe magicamente fatto rivivere i morti e scelse la Talpa come messaggero e come distributrice a tutti gli uomini di questo miracoloso farmaco. La Talpa, infatti, in quell'epoca camminava al disopra della superficie. Mentre stava compiendo questa delicata missione, incontr\u00f2 Jena che si mostr\u00f2 preoccupata per l'incarico della Talpa e architett\u00f2 un tranello scambiando un suo pacco di medicine velenose per gli uomini al posto di quelle miracolose. La Talpa cadde nella trappola e cos\u00ec quando si rec\u00f2 dal Sole per riferire dell'accaduto, ricevette i rimproveri di quest'ultimo che la costrinse a vivere sottoterra come punizione e da quel giorno non corre buon sangue tra l'uomo e la jena."}
{"id": "2220911", "revid": "112827741", "url": "https://it.wikipedia.org/wiki?curid=2220911", "title": "Barra delle applicazioni", "text": "In informatica la barra delle applicazioni (in inglese \"taskbar\") \u00e8 una barra, posta di solito su un lato del desktop dell'interfaccia grafica di un sistema operativo moderno, che serve per il lancio e il monitoraggio delle applicazioni disponibili. \nIn forme diverse \u00e8 presente sia su sistemi Unix e Unix-like (nei desktop environment GNOME e KDE ad esempio) che Windows (fu inserita da Microsoft a partire da Windows 95) che Macintosh (su questi ultimi fin dalle prime versioni la taskbar si trova in alto, mentre \u00e8 presente un launcher nella parte bassa, dove prende il nome di \"Dock\"). Tramite dei pulsanti associate a programmi diversi o a istanze diverse della stessa applicazione, che girano in \"multitasking\", permette di passare tra le varie finestre ad essi associate. \nIn Windows XP ogni istanza dello stesso programma occupa un solo pulsante (in configurazione di default), mentre \u00e8 possibile tornare a visualizzare un pulsante per ogni istanza cliccando con il tasto destro del mouse direttamente sulla barra da modificare e deselezionando \"propriet\u00e0/raggruppa pulsanti\". Nelle versioni precedenti di Windows, Windows Millennium Edition, Windows 98 e Windows 95 era presente un pulsante per ogni programma o istanza di programma in esecuzione. \u00c8 possibile avere informazioni sul programma o sull'istanza presente nella barra posizionando il puntatore del mouse sul pulsante."}
{"id": "2220915", "revid": "110157", "url": "https://it.wikipedia.org/wiki?curid=2220915", "title": "Doual'art", "text": "doual'art \u00e8 un'associazione indipendente e un centro espositivo con sede a Douala in Camerun fondata nel 1991 da Marilyn Douala Bell e Didier Schaub.\nStoria dell'organizzazione.\nDoual'art nasce nel 1991 come organizzazione senza scopo di lucro senza una sede. Nel 1995 viene inaugurato l'Espace Doual'art, una galleria realizzata dell'architetto Dani\u00e8le Diwouta-Kotto in uno spazio adiacente al Palazzo dei re Bell di Douala, uno dei monumenti storici della citt\u00e0. Nel corso del tempo l'istituzione si dota di una biblioteca specializzata, di uno studio di produzione e di spazio che accolgono circa 15 esposizioni l'anno.\nNel 2005 doual'art pianifica l'organizzazione di un festival triennale e nel 2007 si svolge la prima edizione di SUD-Salon Urbain de Douala in collaborazione con la Fondazione iStrike. Nel 2010 si svolge la seconda edizione di SUD in collaborazione con ICU-International Collaborative Urban art projects.\nAttivit\u00e0.\nEsposizioni.\nL'attivit\u00e0 espositiva di Doual'art \u00e8 inaugurata dalla mostra \"Around Around\", un'esposizione collettiva organizzata in collaborazione con le gallerie tedesche Peter Herrmann e Akim Kubinski che ha presentato opere di Joseph Kosuth, Martin Kippenberger, Haim Steinbach, Sokari Douglas Camp, Ch\u00e9ri Samba e Pascale Marthine Tayou.\nRicerca.\nNel 2005 Doual'art ha avviato una serie di incontri dal titolo \"Ars&amp;Urbis\": degli incontri di riflessione critica e dibattito su arte e trasformazioni urbane. La prima edizione \u00e8 stata organizzata nel 2005 con il titolo \"Simposio Internazionale Ars&amp;Urbis\". L'incontro ha posto le basi per la creazione di SUD-Salon Urbain de Douala. La seconda edizione si \u00e8 svolta nel 2007 con il titolo \"Laboratorio Internazionale Ars&amp;Urbis\" promossa in collaborazione con la Fondazione iStrike di Rotterdam. La terza edizione \u00e8 stata realizzata nel 2009 con il titolo \"Incontro Curatoriale Ars&amp;Urbis\" e ha coinvolto un gruppo di lavoro per la preparazione della seconda edizione di SUD-Salon Urbain de Douala.\nArte pubblica.\nLa citt\u00e0 di Douala \u00e8 al centro dell'interesse e del lavoro di Doual'art che ha realizzato interventi di arte pubblica in 12 quartieri. L'ente ha prodotto murales, progetti fotografici, laboratori, una jam session nel mezzo del fiume Wouri, la statua di Joseph Francis Sum\u00e9gn\u00e9 \"La Nouvelle Libert\u00e9\".\nPer alcuni anni hanno realizzato piani strutturali, lavorando come mediatori tra comunit\u00e0, amministrazioni e organizzazioni internazionali, poi \u2013 insoddisfatti dalla strategia puramente legata ai servizi primari \u2013 hanno cominciato ad elaborare un metodo di lavoro che permettesse loro di integrare l'opera degli artisti con la libert\u00e0 d'espressione e le aspirazioni delle comunit\u00e0 coinvolte. Questo processo li ha condotti alla costruzione della \"Nouvelle Libert\u00e9\" ed \u00e8 diventato \u2013 rielaborato e adattato nel tempo \u2013 un modello per il loro lavoro successivo.\nCritica.\nL'organizzazione \u00e8 considerata una delle istituzioni culturali pi\u00f9 importanti e attive dell'Africa centrale. Nel 2009 Doual'art ha ricevuto il Prince Claus Award, un riconoscimento che le ha conferito la fondazione olandese Prince Claus con la motivazione \"Questo prima Prince Claus Award al Camerun onora Doual'art per la sua visione chiara e articolata che unisce la qualit\u00e0 estetica all'impegno sociale, per i suoi sforzi innovativi nel far conoscere ai cittadini il loro ruolo nell'immaginare e costruire la loro stessa citt\u00e0, e per il suo impatto e la sua capacit\u00e0 di contribuire allo sviluppo delle arti visive e allo sviluppo sociale e culturale dell'Africa Centrale\"."}
{"id": "2220916", "revid": "539155", "url": "https://it.wikipedia.org/wiki?curid=2220916", "title": "Sagesse", "text": "Sagesse (\"Saggezza\") \u00e8 una raccolta di poesie di Paul Verlaine pubblicata nel 1881 contemporaneamente a Bruxelles (da \"Goemaere\") e a Parigi (presso la \"Librairie Catholique\").\nCos\u00ec scrive Verlaine nella prefazione della prima edizione di Sagesse:\nPoetica.\nNella raccolta dunque \u00e8 preponderante l'espressione della conversione, con il rifiuto della vita passata, trascorsa nell'abiezione del vizio.\n\u00ab Fuori, o quasi, da questo schema... \u00bb - come evidenzia R. Minore, tutto avvolto nell'ottica del pentimento e dei buoni propositi, anelante alla fede e alla carit\u00e0 cristiana, emergono isolate alcune liriche, che risentono fortemente della passata esperienza di Romances sans paroles, come \"Le ciel est, par-dessus le toit\", \"La bise se rue \u00e0 travers\", \"L'\u00e9chelonnement des haies\"... \nIn \"Sagesse\", un po' dovunque, qua e l\u00e0, si ritrovano, in un modo o nell'altro, i frammenti sparsi, ma senza organicit\u00e0, di quell'esperienza indissolubilmente legata al poeta \"aux semelles de vent\". L'indimenticabile intensit\u00e0 di Romances sans paroles ritorna prepotente, come un'eco mai assopito, che sembra voglia quasi sconvolgere nuovamente i buoni propositi e la fede tanto ricercata nel Cristianesimo.\nEsegesi critica.\nRenato Minore. \"Sagesse\" \u00e8 una raccolta assai eterogenea, non ha unit\u00e0 sotterranea e indefinibile che fa delle F\u00eates e delle Romances, come anche la Chanson, un insieme organico e compatto. [...] Verlaine esce da dure esperienze: \u00e8 stato due anni in carcere, ha tentato inutilmente di riconciliarsi con Mathilde, ha errato da pi\u00f9 parti nel tentativo di reinserirsi umanamente e letterariamente, si \u00e8 contraddittoriamente accostato alla religione cattolica nell'illusione di trovare in essa un approdo definitivo, e con l'intenzione di rivedere tutta la sua storia privata alla luce di quella singolare conversione [...]\nBibliografia.\n \"Oeuvres po\u00e9tiques compl\u00e8tes\", Bibliot\u00e8que de la pl\u00e9iade, texte \u00e9tabli et annot\u00e9 par Y.-G. Le Dantec, Nouvelle \u00e9dition revis\u00e9e par J. Borel, 1962.&lt;br&gt;\n \"Oeuvres compl\u00e8tes de P. V.\", texte \u00e9tabli et annot\u00e9 par H. de Bouillane de Lacoste et J. Borel, le Club du Meilleur Livre, 2 voll., 1959-1960.&lt;br&gt;&lt;br&gt; \n J. H. Bornecque, Les Po\u00e8mes Saturniens del P. V., Nizet, 1952 (ed. critica)"}
{"id": "2220926", "revid": "22475", "url": "https://it.wikipedia.org/wiki?curid=2220926", "title": "\u1e5agveda (indici)", "text": "Indice dei 1.028 inni del \"\u1e5agveda\" contenuti in 10 libri denominati \"Ma\u1e47\u1e0dala\", con le rispettive divinit\u00e0 celebrate (in parentesi il \"cantore\" o i \"cantori\" a cui \u00e8 stato attribuito l'inno)."}
{"id": "2220927", "revid": "1534511", "url": "https://it.wikipedia.org/wiki?curid=2220927", "title": "Servum pecus", "text": "Il sintagma Servum pecus proviene da Quinto Orazio Flacco, (\"Epistole\" I, XIX, 19).\nSignificato.\nLetteralmente significa \"gregge servile\" ed \u00e8 l'espressione con cui sono stigmatizzati gli \"imitatores\", scrittori che si limitano a copiare passivamente le invenzioni di altri scrittori."}
{"id": "2220930", "revid": "729019", "url": "https://it.wikipedia.org/wiki?curid=2220930", "title": "Nabua", "text": "Nabua \u00e8 una municipalit\u00e0 di Seconda classe delle Filippine, situata nella Provincia di Camarines Sur, nella Regione del Bicol.\nNabua \u00e8 formata da 42 baranggay:"}
{"id": "2220934", "revid": "62748", "url": "https://it.wikipedia.org/wiki?curid=2220934", "title": "Ambrogio di Baldese", "text": "Biografia.\nNato nel 1352 a Firenze, di questo pittore abbiamo poche notizie certe. Si iscrisse all'Arte dei Medici e Speziali (che immatricolava anche i pittori) nel 1372 e di lui sono documentate numerose opere perdute, spesso in collaborazione con Niccol\u00f2 di Pietro Gerini.\nAlcune sue opere si possono ammirare alla Loggia del Bigallo a Firenze, a Palazzo Datini a Prato. Una \"Madonna del Latte\" si trova nel Museo della Collegiata a Empoli, mentre la pinacoteca Vaticana conserva una \"Madonna col Bambino tra i santi Caterina, Giovanni Battista, una martire, Pietro e angeli\" (1380-1385 circa).\nIl suo stile, oltre che al Gerini e ai fratelli Orcagna, mostra influenze senesi, filtrate probabilmente da Mariotto di Nardo.\nA lui erano attribuiti gli affreschi del palazzo dell'Arte dei Giudici e Notai a Firenze, poi riferiti dalla critica a Jacopo di Cione"}
{"id": "2220935", "revid": "1305772", "url": "https://it.wikipedia.org/wiki?curid=2220935", "title": "R Hydrae", "text": "R Hydrae \u00e8 una stella variabile del tipo Mira, di classe spettrale M7IIIe, appartenente al ramo asintotico delle giganti,\nsituata nella costellazione dell'Idra. La R Hydrae \u00e8 a circa 538 anni luce di distanza dal Sole.\nR Hydrae \u00e8 un membro dell'ammasso aperto delle Iadi sebbene apparentemente ne sia distante.\nR Hydrae \u00e8 immersa in una estesa e complessa nube circumstellare di polveri composte principalmente di silicio. Si individua con facilit\u00e0 a sud di Spica (), a meno di un grado ad est di , l'unica stella di terza magnitudine presente a sud di Spica, prima di arrivare al Centauro. In fase di massima luminosit\u00e0 fa coppia con la stella , mentre in fase di minima \u00e8 inosservabile sia ad occhio nudo che con un binocolo.\nScoperta.\nR Hydrae \u00e8 stata la terza stella variabile ad essere scoperta: \u00e8 stata osservata per la prima volta da Johannes Hevelius nel 1662, fu poi scoperta indipendentemente da Geminiano Montanari nel 1669, ma ambedue non si accorsero che la stella variava di splendore, \nla scoperta della sua variabilit\u00e0 \u00e8 stata fatta da Giacomo Filippo Maraldi nel 1704.\nCaratteristiche peculiari.\nIl periodo medio della stella \u00e8 cambiato dai 495 giorni pre 1770 agli attuali 385 giorni, nello stesso periodo l'intervallo di magnitudine apparente \n\u00e8 passato da 4,5-9,5 all'attuale 3,0-11,0:\nquando \u00e8 alla massima luminosit\u00e0 la stella \u00e8 ben visibile ad occhio nudo."}
{"id": "2220936", "revid": "123905259", "url": "https://it.wikipedia.org/wiki?curid=2220936", "title": "Giulio Sacroviro", "text": "Biografia.\nLa sua famiglia ebbe in circostanze non chiare la cittadinanza romana, con il treviro Giulio Floro si distinse nella rivolta del 21 d.C. in Gallia della quale fu al comando.\nRiusc\u00ec ad occupare \" Augustodunum \", ma venne sconfitto in battaglia da Gaio Silio e per il disonore decise di uccidersi."}
{"id": "2220943", "revid": "321906", "url": "https://it.wikipedia.org/wiki?curid=2220943", "title": "...e riparleremo dei gentiluomini di fortuna", "text": ""}
{"id": "2220944", "revid": "1543377", "url": "https://it.wikipedia.org/wiki?curid=2220944", "title": "Record giapponesi del nuoto", "text": "I record giapponesi del nuoto sono i tempi pi\u00f9 veloci mai nuotati in una competizione, da un nuotatore rappresentante il Giappone.\nVasca lunga (50 m).\nUomini.\nLegenda: \nDonne.\nLegenda: \nMista.\nLegenda: \nVasca corta (25\u00a0m).\nUomini.\nLegenda: \nDonne.\nLegenda: \nMista.\nLegenda: "}
{"id": "2220946", "revid": "1983214", "url": "https://it.wikipedia.org/wiki?curid=2220946", "title": "Ocampo", "text": ""}
{"id": "2220947", "revid": "1821847", "url": "https://it.wikipedia.org/wiki?curid=2220947", "title": "Tilman Riemenschneider", "text": "Biografia.\nInizi ed apprendistato.\nTilman Riemenschneider nacque fra il 1459 ed il 1462 ad Heiligenstadt nello Eichsfeld. Aveva circa cinque anni quando il padre dovette lasciare Heiligenstadt a causa di un suo precedente coinvolgimento nella faida conseguente alla lotta per la sede vescovile di Magonza, faida in cui perse tutte le sue propriet\u00e0. La famiglia si trasfer\u00ec pertanto ad Osterode, dove il padre si stabil\u00ec come coniatore di monete e dove Tilman trascorse la sua infanzia e giovinezza.\nVerso il 1473 Tilman aveva appreso l'arte della scultura e dell'intaglio probabilmente formandosi a Strasburgo (probabilmente presso la bottega degli eredi dello stile di Nikolaus Gerhaert von Leyden), e ad Ulm. A causa della scarsezza di fonti in merito, se ne sa ben poco. Con molta probabilit\u00e0 Tilman Riemenschneider era venuto anche in contatto con l'arte di Martin Schongauer, le cui incisioni in rame gli servirono anche pi\u00f9 avanti come modello.\nNel 1483 raggiunse la sua futura patria di adozione, la residenza del Principe elettore a W\u00fcrzburg, dove il 7 dicembre di quell'anno venne accolto nella Corporazione dei pittori, scultori e vetrai \"San Luca\", come apprendista pittore.\nDopo aver sposato, il 28 febbraio 1485, Anna Schmidt, vedova di un gioielliere, termin\u00f2 il suo apprendistato e divenne membro effettivo della Corporazione. Le rigide regole all'interno delle corporazioni lasciavano infatti, a coloro che non erano del luogo, ben poche possibilit\u00e0 di essere accettati nella stretta cerchia degli artigiani locali.\nI matrimoni.\nOltre allo \"status\" ed al patrimonio, la prima moglie di Tilman port\u00f2 con s\u00e9 anche tre figli. Mor\u00ec dopo quasi dieci anni di matrimonio e gli lasci\u00f2 una figlia avuta dallo stesso Tilman. Nel 1497 Tilman si spos\u00f2 per la seconda volta. Anche la seconda moglie, Anna Rappolt, che gli diede un'altra figlia e tre figli, mor\u00ec il nono anno di matrimonio. L'anno successivo Tilman si spos\u00f2 per la terza volta, nel 1507, con Margarete Wurzbach, che lo lasci\u00f2 vedovo, dopo di che egli si spos\u00f2 una quarta volta, ma dell'ultima moglie, che infine gli sopravvisse, \u00e8 noto solo il nome di battesimo, Margherita.\nLa scalata sociale.\nTilman possedeva, oltre ad un talento elevatissimo nella sua arte, anche un buon senso degli affari. A partire dal 1500 ebbe un notevole numero di offerte come artista e divenne pertanto un ricco borghese.\nEra proprietario di numerose case a W\u00fcrzburg, ricche propriet\u00e0 terriere con vigne ed un fiorente laboratorio nel quale impiegava molti collaboratori. Nel novembre del 1504 venne chiamato a far parte del Consiglio della Citt\u00e0 di W\u00fcrzburg, e ne fu membro per oltre 20 anni.\nGrazie alla carica di pubblico ufficiale ed ai privilegi concessi ai consiglieri egli non solo accrebbe il suo prestigio, bens\u00ec ottenne anche molti grandi e redditizi incarichi. Dal 1520 al 1524 subentr\u00f2 anche nella carica di Borgomastro. Soffiava sulla Germania il vento della Riforma, che trasse a s\u00e9 anche numerosi cittadini di W\u00fcrzburg. Il Consiglio cittadino conduceva gi\u00e0 da lungo tempo liti con il potente principe-vescovo, che come signore del paese risiedeva nella Fortezza di Marienberg, che sovrastava appunto la citt\u00e0 di W\u00fcrzburg. La diatriba ebbe il suo apice nel 1525 durante la Guerra dei contadini tedeschi, quando contadini in rivolta si raccolsero attorno alla citt\u00e0 ed i cittadini di W\u00fcrzburg si allearono con loro contro il vescovo. Tilman prese le parti dei contadini.\nLa caduta.\nLa fortezza di Marienberg tuttavia riusc\u00ec a reggere l'assedio ed il vescovo, Corrado II di Th\u00fcngen, minacci\u00f2 addirittura di distruzione la citt\u00e0, il che demoralizz\u00f2 i cittadini nella loro volont\u00e0 di combattere. La battaglia decisiva ebbe luogo fuori citt\u00e0 il 4 giugno 1525 e gli avanzanti lanzichenecchi di Georg von Waldburg-Zeil annientarono i contadini, che erano rimasti privi di guida militare, dato che il loro comandante G\u00f6tz von Berlichingen se n'era andato prima della battaglia. All'interno della citt\u00e0 persero la vita 8.000 cittadini. Si spense cos\u00ec anche la rivolta dei cittadini di W\u00fcrzburg, che dovettero sottomettersi al principe-vescovo.\nI capi della rivolta, tra i quali tutti i Consiglieri cittadini, furono tradotti nelle segrete della fortezza di Marienberg, torturati ed in parte ferocemente puniti. Anche Tilman Riemenschneider rimase due mesi in reclusione e sub\u00ec la tortura. A lungo resse la leggenda che all'artista erano state rotte le mani in carcere e quindi non aveva pi\u00f9 potuto lavorare, ma di tutto ci\u00f2 non esiste alcuna prova storica. Insieme ad altri consiglieri egli venne presto liberato e punito con la confisca di una grossa parte dei suoi beni. L'autorit\u00e0 regnante si preoccup\u00f2 inoltre che il nome di Tilman Riemenschneider cadesse presto nell'obl\u00eco.\nDopo la sua liberazione infatti, egli non ottenne pi\u00f9 grandi commesse. Fino alla sua morte (1531) egli condusse con la sua quarta moglie a W\u00fcrzburg una vita ritirata. Come suo successore nel suo laboratorio gli subentr\u00f2 il figlio pi\u00f9 noto Georg, detto J\u00f6rg, nato dal secondo matrimonio. Tilman Riemenschneider venne riscoperto per il pregio delle sue opere solo nel XIX secolo.\nLuoghi della memoria.\nRiemenschneider abitava a W\u00fcrzburg nella \"Franziskanergasse 1\", ove mor\u00ec il 7 luglio 1531. Una targa commemorativa lo ricorda come costruttore e borgomastro.\nLa sua tomba, realizzata dal figlio J\u00f6rg, fu riscoperta solo nel 1822. Si trova nel luogo dove fu rinvenuta, all'ingresso del Duomo di W\u00fcrzburg, contro la parete esterna, attigua al Museo. Una copia della lapide si trova nel Museo interno alla fortezza di Marienberg.\nStile.\nTilman fu uno scultore importantissimo per la storia dell'Arte Tedesca ed europea. Le sculture in legno ed in pietra di Riemenschneider si distinguono per la severit\u00e0 espressiva dei volti, specchio vibrante di una interiorit\u00e0 dei personaggi ritratti, oltre che per i dettagli degli abiti. L'uso dei volumi, in pieno e vuoto, dei suoi lavori in altorilievo, \u00e8 segno evidente di un grande talento visivo ed intagliatore, oltre che di una profonda partecipazione emotiva nei confronti dei personaggi ritratti, spessissimo personaggi di carattere religioso.\nPur mantenendosi appunto in ambito religioso, l'umanit\u00e0 evidente dei suoi personaggi, le caratteristiche espressive dei volti, collocano Tilman gi\u00e0 verso il Rinascimento e l'arte laica fiamminga. In una sorta di corto-circuito storico-artistico, Riemenschneider accolse in s\u00e9 le aspirazioni del popolo, la sua umanit\u00e0 religiosa, per traghettarle verso la pi\u00f9 alta forma di espressione scultorea, pur rimanendo circoscritto, per motivi personali, ad un raggio d'azione piuttosto ristretto, non oltre i confini del suo Principato. Va anche detto per\u00f2 che l'ammirazione che artisti italiani ebbero per Tilman \u00e8 ben nota; \u00e8 riportata, ad esempio indirettamente dal biografo di Michelangelo, Ascanio Condivi, che dichiara in pi\u00f9 luoghi come l'artista fosse rimasto ammirato dalle opere di Martin Schongauer e Tilman Riemenschneider.\nAlcune delle sue opere non furono mai colorate e create fin dall'inizio seguendo le venature del legno: fu il primo scultore importante in cui si riscontra questa tecnica. La coloritura di alcune sue opere, peraltro, venne a lui ispirata da un suo contemporaneo Jakob M\u00fclholzer, attivo dal 1490 al 1514.\nSeguaci e allievi di Riemenschneider furono Peter Breuer, Peter Dell, Hans Fries v. Mergentheim, Hans Gottwalt, Philipp Koch e tanti altri.\nOpere (Selezione).\nOpere nelle chiese.\nLe opere di Riemenschneider sono concentrate in un raggio di circa 100\u00a0km intorno a W\u00fcrzburg.\nBibliografia.\nDocumentazione.\nIn tedesco (salvo diversamente specificato):"}
{"id": "2220948", "revid": "124123", "url": "https://it.wikipedia.org/wiki?curid=2220948", "title": "Giusto d'Andrea", "text": "Biografia.\nLavor\u00f2 con Benozzo Gozzoli, Neri di Bicci e Filippo Lippi. Le sue opere, principalmente affreschi, sono, tra l'altro, a Certaldo e a San Gimignano. Nella chiesa di Santa Maria a Peretola ha lasciato un affresco con \"Sant'Antonio fra i Santi Jacopo ed Egidio\", del 1466, mentre della sua decorazione della facciata sono rimaste poche tracce. Da annoverare \"I tre Arcangeli\" e \"La Madonna con il Figlio\" conservati alla Galleria dell'Accademia di Firenze e il \"Martirio di san Sebastiano\" a San Gimignano.\nPittore non eccelso, al punto che le sue collaborazioni non si allontanarono quasi mai dal ruolo di semplice esecutore di cartoni preparati da uno dei suoi maestri. \nHa lasciato anche un diario intitolato \"Ricordi\" in cui parla anche dei suoi maestri."}
{"id": "2220950", "revid": "1149807", "url": "https://it.wikipedia.org/wiki?curid=2220950", "title": "Skip Beat!", "text": " \u00e8 un manga \"sh\u014djo\" nato dalla penna di Yoshiki Nakamura. La storia ha inizio con la scoperta da parte della protagonista, Kyouko Mogami, che il suo migliore amico Fuwa Shotarou, aspirante pop idol, seguito da Kyouko fino a Tokyo per sostenerlo nella sua ricerca di celebrit\u00e0, in realt\u00e0 convive con lei solo per farsi mantenere e sfruttarla come cameriera.\nFuriosa e con il cuore spezzato, decide di vendicarsi diventando una star pi\u00f9 grande di lui. In Giappone, il manga viene pubblicato sulla rivista \"Hana to Yume\" della casa editrice Hakusensha dal 2002. In Italia la serie viene pubblicata da Magic Press a partire da aprile 2021.\nNello stesso anno, la Marine Entertainment ha prodotto un drama-CD che copre l'intero primo volume, dal capitolo 1 al 5.\nUna versione animata della serie \u00e8 stata trasmessa settimanalmente dal 5 ottobre 2008 al 29 marzo 2009 in contemporanea con Singapore in versione sottotitolata.\nNe \u00e8 stato tratto un drama taiwanese in 15 puntate dallo stesso titolo e mandato in onda da dicembre 2011 ad aprile 2012.\nTrama.\n\"Skip Beat!\" ruota essenzialmente intorno a Kyouko Mogami, una sedicenne malinconica ma che sa essere estremamente comica innamorata di Shotaro, suo amico d'infanzia, che crudelmente tradita da quest'ultimo decide di vendicarsi. In passato la ragazza passava molto tempo nell'albergo dei genitori di Shotaro dove ha imparato a gestire una casa, ad accogliere i clienti e molti lavori tipicamente femminili (cucire, cucinare, la cerimonia tradizionale del t\u00e8). Shotaro, non avendo la minima intenzione di ereditare l'albergo di famiglia decise di trasferirsi a Tokyo per intraprendere la carriera musicale. Sho, cos\u00ec come viene chiamato dai suoi fan, chiede a Kyouko di lasciare la scuola e la sua vita per seguirlo e sostenerlo. Arrivati a Tokyo inizia per Kyouko una vita estremamente frugale, non spendendo mai soldi per s\u00e9 stessa e facendo qualunque cosa per aiutare Sho, che nel frattempo si piazza settimo nella classifica dei personaggi dello spettacolo pi\u00f9 importanti.\nNonostante ci\u00f2, a quanto pare Sho non partecipa affatto a spese quali il cibo o l'affitto, vivendo totalmente alle spalle di Kyouko. Ad ogni modo, un giorno, portandogli il pranzo direttamente nel palazzo della compagnia per la quale Sho lavora, Kyouko ascolta per sbaglio una conversazione fra Sho e la sua manager, nella quale lui le confessa quanto Kyouko sia una ragazza noiosa e banale e di come lui se ne stia approfittando, degenerando in un dialogo dalle finalit\u00e0 chiaramente seduttive nei confronti della manager stessa quando in tutti quegli anni mai si era permesso anche solo di abbracciare Kyouko.\nDifferentemente dalle normali eroine da manga sh\u014djo, Kyouko non versa una sola lacrima quando apprende che Sho la considera nient'altro che una casalinga. Il vaso di pandora \u00e8 scoperchiato, e tutti quegli anni di totale fedelt\u00e0 e sacrificio esplodono in faccia a Sho sotto forma di una dichiarazione di guerra. Furente, Kyouko cerca di saltare addosso a Sho, ma viene subito portata fuori dalla sicurezza.\nSho le dice arrogantemente che se lei vuole vendetta l'unica strada \u00e8 diventare una star migliore di lui. E allora Kyouko cambier\u00e0 il suo aspetto tingendosi i capelli ed inizier\u00e0 il suo percorso nel mondo dello show-business, entrando dopo varie peripezie nella compagnia del rivale di Sho (Tsuruga Ren), la \"L.M.E.\".\nProprio questo percorso sar\u00e0 il centro della storia, le difficolt\u00e0 che dovr\u00e0 affrontare per farsi strada in un mondo molto difficile e le persone che di volta in volta l'aiuteranno o la ostacoleranno in questa strada, le prime amicizie e il primo, vero, amore.\nMedia.\nManga.\nIl manga, scritto e disegnato da Yoshiki Nakamura, viene serializzato dal 7 febbraio 2002 sulla rivista \"Hana to yume\" edita da Hakusensha. I vari capitoli vengono raccolti in volumi \"tank\u014dbon\" dal 19 luglio 2002.\nIn Italia la serie viene pubblicata da Magic Press a partire dal 15 aprile 2021.\nAnime.\nUn adattamento anime diretto da Kiyoko Sayama e prodotto dallo studio d'animazione Hal Film Maker, \u00e8 stato trasmesso in Giappone dal 5 ottobre 2008 al 29 marzo 2009 su TV Tokyo per un totale di venticinque episodi. La sigla d'apertura che copre gli episodi dal numero 1 al 19 \u00e8 \"Dream Star\" mentre per quelli dal 20 al 25 \u00e8 \"Renaissance\"; entrambe vennero cantate dal duo The Generous. Le sigle di chiusura invece sono in ordine: \"Namida\" del gruppo 2Backka (ep. 1-19), di Y\u016bsaku Kiyama (ep. 20-24) e \"Dream Star\" dei The Generous.\nVideogioco.\nUn videogioco per la PlayStation 2 \u00e8 stato commercializzato con lo stesso nome il 28 maggio 2009.\nLa canzone di apertura di questo gioco \u00e8 \"Blow Wind\" di Smily Spinosa. Il gioco si svolge dopo l'anime di \"Skip Beat!\", dove il personaggio principale, Kyoko Mogami, deve scegliere il suo prossimo lavoro e sviluppare le sue relazioni con gli altri.\nDrama.\nDel manga \"Skip Beat\" \u00e8 in fase di produzione un drama taiwanese dal titolo \"Extravagant Challenge\" ().\nI personaggi principali saranno interpretati da Ivy Chen (Kyouko Mogami), Lee Donghae (Fuwa Shotarou) e Choi Siwon (Ren Tsuruga); gli ultimi due sono membri della Kpop Band Super Junior.\nAccoglienza.\nLiz Adler di CBR ha classificato Ky\u014dko Mogami come la nona protagonista pi\u00f9 amata degli \"sh\u014djo\"."}
{"id": "2220952", "revid": "1543377", "url": "https://it.wikipedia.org/wiki?curid=2220952", "title": "Millimeter Anisotropy eXperiment IMaging Array", "text": "Il Millimeter Anisotropy eXperiment IMaging Array (MAXIMA) \u00e8 stato un esperimento finanziato dal National Science Foundation, NASA e dal dipartimento dell'Energia degli Stati Uniti, e operata da una collaborazione internazionale capeggiata dall'Universit\u00e0 della California. Lo scopo di questo esperimento \u00e8 stato la misurazione delle fluttuazioni della radiazione cosmica di fondo. Tale esperimento \u00e8 stato realizzato compiendo due voli di un pallone da alta quota, l'agosto del 1998 e giugno del 1999. Entrambi i voli sono partiti dalla Columbia Scientific Balloon Facility, situata a Palestine, Texas (). Tali palloni hanno sorvolato la Terra ad un'altitudine di 40000 metri per otto ore. Il primo volo ha preso dati dallo 0,3 % circa della porzione nord del cielo, vicino alla costellazione del Dragone. Il secondo volo, chiamato anche MAXIMA-II, ha scansionato la porzione di cielo in direzione dell'Orsa Maggiore.\nInizialmente pianificato assieme all'esperimento BOOMERanG, \u00e8 stato rinviato per ridurre i rischi riducendo il tempo di volo, nonch\u00e9 per permetterne il lancio e l'atterraggio in territorio Statunitense.\nStrumentazione.\nUno specchio primario da 1,3 metri, assieme ad altri specchi secondari e terziari, \u00e8 stato utilizzato per focalizzare le microonde verso le antenne. Queste antenne erano operanti ad una frequenza di 150 GHz, e , con una risoluzione di 10 primi (ovvero 1/6 di grado angolare al minuto). La misurazione della radiazione incidente \u00e8 stata affidata ad un bolometro costituito da 16 termistore NTD-Ge.\nI sensori sono stati portati ad una temperatura di 0,1 K (-273,05 \u00b0C, appena 0,1 gradi al di sopra dello zero assoluto), mediante un processo di raffreddamento diviso in quattro parti: dell'azoto liquido ha raffreddato lo strato esterno dello schermo per le radiazioni, dopodich\u00e9 \u00e8 stato usato 4He liquido per raffreddare i restanti due schermi ad una temperatura di 2-3 K (-271,15 - -270,15\u00a0\u00b0C). Infine, per portare tutto il sistema alla temperatura operativa di 0,1 K, \u00e8 stato utilizzato 3He liquido.\nIn questo modo, l'insieme di schermi e antenne ha acquisito una sensibilit\u00e0 di 40\u00a0\u03bcV/sec1/2.\nPer la misura dell'orientamento esatto del telescopio, sono stati utilizzati due CCD. Il primo era puntato direttamente verso l'astro Polaris, dando cos\u00ec un orientamento primario con sensibilit\u00e0 massima di 15 primi. Il secondo CCD \u00e8 stato montato in sovrapposizione al fuoco primario, dando cos\u00ec un'accuratezza di 0,5 primi per stelle con un magnitudo maggiore di 6. Questi due CCD, quindi, portavano il telescopio ad un'accuratezza di posizione di 10 primi.\nIl puntamento del telescopio \u00e8 stato affidato a quattro motori.\nRisultati.\nParagonato all'esperimento diretto competitore (esperimento BOOMERanG), il MAXIMA ha analizzato una porzione di cielo pi\u00f9 piccola ma in maniera pi\u00f9 dettagliata. Verso la fine degli anni 2000, questo \u00e8 stato l'esperimento che ha misurato ed analizzato in modo pi\u00f9 dettagliato le fluttuazioni della radiazione cosmica di fondo su una scala angolare limitata. Con questi dati, \u00e8 stato possibile calcolare i primi tre picchi acustici dallo spettro della radiazione cosmica di fondo. Questo conferma il modello cosmologico standard, misurando una densit\u00e0 di barioni del 4%, in accordo con la densit\u00e0 calcolata dalla nucleosintesi primordiale (del Big Bang). La misura della forma dell'universo conferma inoltre la maggior predizione della cosmologia inflazionaria, dopo che il progetto BOOMERanG fu il primo a scoprirlo."}
{"id": "2220957", "revid": "54728", "url": "https://it.wikipedia.org/wiki?curid=2220957", "title": "Esperimento MAXIMA", "text": ""}
{"id": "2220959", "revid": "122838148", "url": "https://it.wikipedia.org/wiki?curid=2220959", "title": "Giuseppe Sacchi (pedagogista)", "text": "Biografia.\nFu promotore della costruzione di alcuni asili a Milano che vennero creati fra il 1836 ed il 1838, assist\u00e9 gli ex carcerati e i bambini malati di rachitismo, formando insieme con G. Pini, l'istituto di rachitici (1873). Educatore, dava molta importanza alla psicologia come metodo di insegnamento.\nA Milano le prime scuole di infanzia sorgono nel 1836 per opera di Giuseppe Sacchi, che \u00e8 segretario della commissione per gli asili di carit\u00e0 per l'infanzia.\nOpere.\nFra i suoi scritti:"}
{"id": "2220960", "revid": "767487", "url": "https://it.wikipedia.org/wiki?curid=2220960", "title": "Ocampo (Camarines Sur)", "text": "Ocampo \u00e8 una municipalit\u00e0 di Seconda classe delle Filippine, situata nella Provincia di Camarines Sur, nella Regione del Bicol.\nOcampo \u00e8 formata da 25 baranggay:"}
{"id": "2220962", "revid": "599013", "url": "https://it.wikipedia.org/wiki?curid=2220962", "title": "Hannu Tihinen", "text": "Carriera.\nTihinen ha incominciato la sua carriera giocando nel KePs, prima di diventare calciatore professionista cominciando a giocare per il HJK Helsinki nel 1996; in questa squadra ha vinto sia il campionato finlandese nel 1997, sia la coppa di Finlandia nel 1998.\nCon la maglia del HJK Helsinki Tihinen partecip\u00f2 anche alla UEFA Champions League 1998-1999.\nTuttavia Tihinen nel 2000 lasci\u00f2 la HJK Helsinki trasferendosi nella squadra norvegese Viking, dove rimase per due stagioni.\nContemporaneamente nel 2001 divent\u00f2 parte della squadra inglese della West Ham United, nella Premier League.\nNel 2002 \u00e8 passato nella squadra belga del Anderlecht, dove firm\u00f2 un contratto che durava fino al 2006, in Belgio ha vinto due campionati e una Supercoppa belga.\nDopo il contratto con l'Anderlecht, che come gi\u00e0 accennato scadde nel 2006, Tihinen \u00e8 passato allo , con un contratto di tre anni; nella squadra svizzera Tihinen vinse due campionati.\n\u00c8 stato capitano dello Zurigo dal 2006 fino al suo ritiro nel 2010.\nIl 30 settembre 2009, Tihinen segna il goal vincente al 10\u00ba minuto del primo tempo, nella partita di Champions League, contro il , con un colpo di tacco su calcio d'angolo di Milan Gaji\u0107.\nIl 7 maggio 2010, ha annunciato che alla fine della stagione 2009-2010 si sarebbe ritirato, soprattutto a causa dei molti infortuni avuti durante la carriera.\nGioc\u00f2 la sua ultima partita nel 16 maggio 2010; tale partita si concluse con un pareggio.\nDopo il ritiro, si unir\u00e0 allo Zurigo, come assistente del club.\nCarriera internazionale.\nDi seguito i gol realizzati dal Tininen a squadre di altre nazioni:"}
{"id": "2220963", "revid": "277947", "url": "https://it.wikipedia.org/wiki?curid=2220963", "title": "La storia di Kimangara", "text": "La storia di Kimangara \u00e8 un mito Embu (Kenya) che vuole definire l'origine dei culti e delle pratiche religiose. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nIl mito narra la storia di Kimangara che un giorno compr\u00f2 la moglie e vissero insieme tranquilli con tanti figli. Per\u00f2 venne il giorno della circoncisione e nella famiglia non era presente un fratello e quindi la cerimonia non si poteva effettuare. Kimangara and\u00f2 alla ricerca dei suoi confratelli ed in gran numero vennero a casa sua. A questo punto sorse il problema del vitto per tutti e il mito racconta che i confratelli mangiarono dapprima la farinata, poi il bestiame, infine gli esseri umani, e per ultimo Kimangara."}
{"id": "2220964", "revid": "767487", "url": "https://it.wikipedia.org/wiki?curid=2220964", "title": "Andries Pels", "text": "Era il figlio di un ricco produttore di zucchero e mercante nelle Indie Orientali. Scrisse varie tragedie, come \"Didoos Doot\" (Morte di Didone), basata sull'Eneide di Virgilio, e \"Julfus\".\nPels era un avvocato e divent\u00f2 membro dell'associazione di poeti \"Nil Volentibus Arduum\" (Niente \u00e8 impossibile per chi vuole), fondata nel 1669 da Lodewijk Meyer. All'inizio gli incontri si svolgevano presso uno stampatore nel quartiere Voorburgwal, sul canale Singel ad Amsterdam; a partire dal 1676 presso il pittore G\u00e9rard de Lairesse, che allora abitava a Nieuwmarkt (una piazza di Amsterdam). Il poeta Govert Bidloo e il pittore Frans van Mieris il Vecchio partecipavano regolarmente agli incontri.\nL'associazione voleva soprattutto migliorare la qualit\u00e0 della tragedia fondandola sulle regole del classicismo francese. Per questa ragione Pels scrisse \"Quintus Horatius Flakkus Dichtkunst\" (1677) e il trattato in rima \"Gebruik en misbruik des toneels\" (1681). Pels e gli altri membri dell'associazione \"Nil Volentibus Arduum\" si opponevano soprattutto alle opere teatrali di Jan Vos e alle commedie di Bredero, che avevano molto successo. Forse era una reazione al realismo; era un'aspirazione alla raffinatezza, alla magnificenza e alla distinzione. Pels lamentava il declino della poesia, invocava Vondel, Hooft e Orazio. Attacc\u00f2 l'opera di Rembrandt e lo cit\u00f2 nella sua poesia \"...i seni flaccidi, mani intrecciate... e giarrettiere sulla gamba\"."}
{"id": "2220965", "revid": "62748", "url": "https://it.wikipedia.org/wiki?curid=2220965", "title": "Rivolta dei Canut", "text": "La rivolta dei Canut (\"tessitori di seta\") fu una sollevazione degli operai tessili di Lione, avvenuta il 21 novembre 1831.\nFu una delle prime rivolte sociali seguite alla rivoluzione industriale.\nGli operai, trascinando con s\u00e9 una parte della Guardia nazionale francese, riuscirono in due giorni a impadronirsi militarmente della citt\u00e0, abbandonata dal generale Fran\u00e7ois Roguet, comandante della divisione, e dal sindaco Victor Prunelle.\nIn seguito alla decisione presa dal presidente del consiglio Casimir Pierre P\u00e9rier, circa la necessit\u00e0 di una reazione energica, il maresciallo Soult, accompagnato dal duca d'Orl\u00e9ans, part\u00ec per Lione alla testa di un'armata di 20.000 uomini, che penetr\u00f2 in citt\u00e0 il 3 dicembre, riuscendo a ristabilire l'ordine a prezzo di 190 morti e 10.000 prigionieri. \nOggi a Lione esiste una Radio che porta il nome \"Radio Canut\" e che si definisce come \"la pi\u00f9 ribelle delle radio\" (\"la plus rebelle des radios!\") In riferimento proprio alla celebre rivolta dei Canuts, celebrata anche da un inno, scritto nel 1894 da Aristide Bruant, \"Les Chant des Canuts\"."}
{"id": "2220966", "revid": "1538919", "url": "https://it.wikipedia.org/wiki?curid=2220966", "title": "BEGO-Museo Benozzo Gozzoli", "text": "BEGO-Museo di Benozzo Gozzoli \u00e8 un museo sito in via Testaferrata a Castelfiorentino, in provincia di Firenze.\nInaugurato venerd\u00ec 30 gennaio 2009, raccoglie gli affreschi e le sinopie di due monumentali tabernacoli che Benozzo Gozzoli affresc\u00f2 nel comune di Castelfiorentino nel 1484 (Tabernacolo della Madonna della Tosse) e nel 1491 (Tabernacolo della Visitazione)\nI due monumentali tabernacoli si trovavano in uno stato di conservazione assai precario gi\u00e0 nel corso del XIX secolo: nel 1853 fu addossata una facciata in stile neogotico sul Tabernacolo della Madonna della Tosse, trasformandolo in un piccolo oratorio in modo da proteggere gli affreschi dalle intemperie; nel 1872 anche il Tabernacolo della Visitazione fu inglobato in un piccolo edificio con la stessa funzione.\nIl museo situato nel centro cittadino, \u00e8 facilmente raggiungibile dalla locale stazione ferroviaria che dista appena 50 m.\nLa Raccolta Comunale d'Arte.\nNonostante la costruzione dei due edifici intorno ai tabernacolo, tra gli anni sessanta e settanta del Novecento, visto il precario stato di conservazione degli affreschi, fu deciso di effettuare lo strappo delle superfici dipinte, di eseguire un restauro conservativo e di collocarli provvisoriamente in un locale della Biblioteca Comunale Vallesiana di Castelfiorentino, assumendo la denominazione di Raccolta Comunale d'Arte.\nQui sono rimasti fino alla costruzione e all'apertura del nuovo museo avvenuta nel gennaio 2009.\nIl percorso di visita.\nNon appena il visitatore entra si trova di fronte il grande \"Tabernacolo della Visitazione\", alto circa sei metri: nella Raccolta Comunale d'Arte, infatti, era esposto smembrato i due parti, causa l'altezza insufficiente dei locali della Biblioteca. Quindi grazie al nuovo museo \u00e8 possibile finalmente avere un'idea esatta dell'imponenza di quest'opera.\nIntorno sono disposte le sinopie trovate in occasione del distacco della parte pittorica dei tabernacoli nel Novecento.\nSalendo le scale si accede ad un soppalco con affaccio sul precedente tabernacolo con la possibilit\u00e0 di ammirarne da vicino gli affreschi.\nSu questo ballatoio \u00e8 stato inoltre collocato il secondo tabernacolo, quello della \"Madonna della Tosse\".\nGli affreschi del Tabernacolo della Visitazione.\nEsecuzione e datazione.\nIl tabernacolo fu dunque dipinto da Benozzo Gozzoli e dai suoi figli, Francesco - il maggiore - e Alesso nel 1491 - 1492 su commissione di Messer Grazia da Castelnuovo, priore della Chiesa di Santa Maria Assunta a Castelnuovo.\nLa commissione venne trascritta da Messer Cosimo Bindi confessore delle monache di Santa Maria della Marca nel suo \"Libro di Memorie\", conservato presso l'Archivo vescovile di Volterra, in data 20 ottobre 1637 riportando il giorno in cui l'opera fu commissionata (12 febbraio 1491) e i nomi degli autori: \"Mastro Benozzo fiorentino e Francesco e Alfonso suoi figlioli\". Il trascrittore aggiunge anche che l'iscrizione da lui riportata era molto guasta: da questo deriva l'errore di lettura del nome di Alfonso da correggere in Alesso.\nPiano iconografico.\nLa lettura iconografica dell'opera va fatta per registri: in quello inferiore vi sono le storie della Vergine, alle quali fungono da antefatto le storie dei genitori, Gioacchino e Anna, nel registro superiore; tutto partendo dalla facciata principale e procedendo in senso orario.\nGli affreschi del Tabernacolo della Madonna della Tosse.\nEsecuzione e datazione.\nIl tabernacolo fu dipinto nel 1484 su commissione di Messer Grazia da Castelnuovo, priore della chiesa di Santa Maria Assunta, come ricorda un'iscrizione sul fronte del tabernacolo stesso: .\nAccessibilit\u00e0.\nImpegnato nella valorizzazione del proprio patrimonio attraverso lo studio, l\u2019analisi e la sperimentazione didattica, il Museo Benozzo Gozzoli propone attivit\u00e0 differenziate per fasce di pubblico - dall'et\u00e0 scolare fino al pubblico adulto - e si connota come luogo educativo e di aggregazione dove apprendere per mezzo del patrimonio e durante tutto l'arco della vita, significa fare esperienze interdisciplinari, piacevoli, uniche e qualificanti. Negli anni il museo ha rafforzato la propria mission come struttura accessibile a persone, adulti e bambini, con disabilit\u00e0 fisiche, sensoriali e cognitive progettando occasioni di visita e laboratori che tengano conto delle necessit\u00e0 di tutti nel segno dell'inclusione e dell'abbattimento delle barriere nella fruizione del patrimonio museale. Alcune postazioni multimediali invitano ad approfondire i dettagli degli affreschi o a scoprire di pi\u00f9 sulla vita e le altre opere realizzate da Benozzo Gozzoli. Tutto il percorso \u00e8 fruibile in italiano e inglese.\nIl Museo \u00e8 completamente accessibile a disabilit\u00e0 fisiche e sensoriali, possiede un percorso di esplorazione tattile utilizzabile da chiunque in autonomia e inoltre offre:"}
{"id": "2220969", "revid": "174925", "url": "https://it.wikipedia.org/wiki?curid=2220969", "title": "Rivolta dei Canuts", "text": ""}
{"id": "2220972", "revid": "118902978", "url": "https://it.wikipedia.org/wiki?curid=2220972", "title": "Letterio", "text": "Origine e diffusione.\nSi tratta di un nome di matrice cristiana, che riflette il culto per la Madonna della Lettera, un appellativo con cui la vergine Maria \u00e8 venerata a Messina (facente riferimento ad una missiva che la vergine avrebbe inviato ai fedeli messinesi); la sua diffusione, che \u00e8 leggermente prevalente al femminile, \u00e8 limitata sostanzialmente alla Sicilia orientale. Non va confuso con nomi antichi quali Lettiero e Lettieri, che derivano da forme arcaiche del nome Eleuterio tramite la pronuncia neogreca del nome, ovvero \u039b\u03b5\u03c5\u03c4\u03ad\u03c1\u03b7\u03c2 (\"Lefteris\").\nOnomastico.\nL'onomastico si pu\u00f2 festeggiare il 3 giugno, in occasione della festa della Madonna della Lettera, patrona di Messina e di diverse altre localit\u00e0, oppure il 12 settembre, per la ricorrenza del nome di Maria."}
{"id": "2220973", "revid": "2161976", "url": "https://it.wikipedia.org/wiki?curid=2220973", "title": "Alghero (album)", "text": "Alghero \u00e8 un album raccolta non ufficiale della cantautrice italiana Giuni Russo, pubblicato il 24 maggio 1999 dall'etichetta discografica Replay Music.\nLa raccolta comprende vari brani estratti dagli album \"Giuni\" (1986) e da \"Album\" (1987), entrambi distribuiti dalla Bubble Record."}
{"id": "2220974", "revid": "767487", "url": "https://it.wikipedia.org/wiki?curid=2220974", "title": "Pamplona (Camarines Sur)", "text": "Pamplona \u00e8 una municipalit\u00e0 di Quarta classe delle Filippine, situata nella Provincia di Camarines Sur, nella Regione del Bicol.\nPamplona \u00e8 formata da 17 baranggay:"}
{"id": "2220979", "revid": "117855591", "url": "https://it.wikipedia.org/wiki?curid=2220979", "title": "1000 km del N\u00fcrburgring", "text": "LA ADAC 1000\u00a0km N\u00fcrburgring \u00e8 una gara di durata per vetture sport prototipo e Gran Turismo disputata sul circuito del N\u00fcrburgring in Germania e organizzata dal'ADAC (l'Automobil Club tedesco) sin dal 1953.\nStoria.\nDisputata inizialmente sui tradizionali 22.8\u00a0km di lunghezza del \"Nordschleife\" (\"Anello nord\") la competizione toccava normalmente i 44 giri di distanza e le 8 ore di durata, con le edizioni successive la durata scese a 6 ore.\nLa prima edizione della gara fu valida per il Campionato Mondiale Sportprototipi e vinta da Alberto Ascari e Nino Farina su Ferrari. A causa della scarsa popolarit\u00e0, la gara non fu disputata nei successivi due anni. Divenne per\u00f2 molto popolare tra gli sessanta e settanta. \nIl 30 maggio 1970 durante le prove mori il pilota finlandese Hans Laine a bordo di una Porsche 908/02 che usc\u00ec di pista andando a sbattere contro il guardrail e si incendi\u00f2, e il pilota non riusc\u00ec pi\u00f9 ad uscire.\nL'ultima corsa disputata sul \"Nordschleife\" nel 1983 fu vinta da una Porsche 956, ma la lunghezza del tracciato era minore: in quell'anno iniziarono i lavori per realizzare la nuova pista da Gran Premi di 4,5\u00a0km (che utilizzava solo una porzione del breve rettilineo dei box del precedente circuito) e, contestualmente, una bretella di collegamento riduceva la lunghezza della Nordschleife a 20,832\u00a0km.\nFin dal 1984, la 1000\u00a0km venne disputata nel nuovo e pi\u00f9 corto \"Grand-Prix-Strecke\", mentre la 24 Ore del N\u00fcrburgring rimase nel leggendario tracciato lungo. Nel 1989, la 1000\u00a0km venne ridotta a 480\u00a0km, mentre nel 1991 fu portata a 430\u00a0km sino alla chiusura del Campionato Mondiale Sportprototipi.\nNel 2000, la 1000\u00a0km riprese e la gara venne inclusa nel nuovo campionato European Le Mans Series (ELMS), la versione europea del campionato statunitense American Le Mans Series o (ALMS). In una edizione bagnata, la inusuale Panoz Spyder di Jan Magnussen e David Brabham vinse, davanti a una BMW V12 LMR, a una Audi R8 e a una seconda Panoz.\nDall'edizione svoltasi il 4 settembre 2005, la 1000\u00a0km fa parte del campionato Le Mans Series (LMS).\nLa 500\u00a0km N\u00fcrburgring fu una gara disputata anche da vetture prototipi pi\u00f9 piccole durante tutti gli anni 60 e 70. I vincitori coprivano 4 ore di durata e 500\u00a0km di distanza.\nVincitori.\n\u2020 - 1974 La gara si disput\u00f2 solamente per 750\u00a0km.\n\u2021 - 1981 La gara si ferm\u00f2 dopo 17 giri per l'incidente fatale a Herbert M\u00fcller che caus\u00f2 anche danni alla pista.\n\u0c7a - Nel 1983 la gara si ferm\u00f2 dopo 25 giri per rimuovere i rottami della Sehcar SH C6 n\u00b035 di Stuck/Brun e riprese per soli altri 19 giri e si disputarono solo 922\u00a0km."}
{"id": "2220981", "revid": "729019", "url": "https://it.wikipedia.org/wiki?curid=2220981", "title": "Pasacao", "text": "Pasacao \u00e8 una municipalit\u00e0 di Quarta classe delle Filippine, situata nella Provincia di Camarines Sur, nella Regione del Bicol.\nPasacao \u00e8 formata da 19 baranggay:"}
{"id": "2220982", "revid": "174925", "url": "https://it.wikipedia.org/wiki?curid=2220982", "title": "Gian Battista Carta", "text": ""}
{"id": "2220983", "revid": "399", "url": "https://it.wikipedia.org/wiki?curid=2220983", "title": "Gerrothorax", "text": "Il gerrotorace (gen. Gerrothorax) \u00e8 un anfibio estinto appartenente ai temnospondili. Visse nell'ultima parte del Triassico superiore (210-205 milioni di anni fa), e i suoi resti sono stati ritrovati in Germania, Svezia e Groenlandia.\nDescrizione.\nL'aspetto di questo animale era decisamente bizzarro, anche in rapporto a quello degli altri anfibi temnospondili. Il corpo era appiattito e allargato, le zampe erano corte cos\u00ec come la coda. Le caratteristiche pi\u00f9 peculiari riguardavano per\u00f2 il cranio: questo era estremamente corto e largo, dotato di enormi occhi diretti verso l'alto. Erano inoltre presenti ciuffi di branchie piumose, una caratteristica che si riscontra ancor oggi in anfibi quali l'axolotl, il proteo o il cucciolo del fango. Nonostante l'aspetto bizzarro, questo animale era un feroce predatore: lungo circa un metro, il gerrotorace era dotato di un formidabile apparato di denti aguzzi: quelli della mandibola erano piuttosto lunghi, mentre quelli della mascella erano molto fitti e pi\u00f9 corti, e sul palato erano presenti vere e proprie zanne. Questa notevole dentatura era sicuramente utile a trattenere prede scivolose come i pesci. \nClassificazione.\nIl gerrotorace fa parte di un gruppo aberrante di anfibi temnospondili, i plagiosauri: diffusi nel Triassico, questi animali svilupparono corpo e cranio estremamente corti e larghi. In particolare, il gerrotorace \u00e8 ritenuto essere uno dei plagiosauri pi\u00f9 specializzati e uno degli ultimi a comparire.\nSpecie.\nSono note due specie di gerrotorace: Gerrothorax pulcherrimus, proveniente dal Norico (215 milioni di anni fa) della Germania meridionale e dalla Groenlandia, e G. rhaeticus, del Retico (205 milioni di anni fa) della Svezia. Entrambe le forme possedevano crani lunghi circa 30-35 centimetri, e la lunghezza totale degli esemplari si attestava intorno al metro.\nStile di vita.\nCon tutta probabilit\u00e0 questo animale viveva nei fiumi e nei laghi, rimanendo acquattato sul fondale per gran parte del tempo. Non appena un pesce si avvicinava, il gerrotorace spalancava le fauci con un movimento fulmineo; il risucchio d'acqua cos\u00ec creato permetteva al predatore di ingoiare il pesce, che veniva trattenuto dai denti aguzzi. \nAlcuni fossili rinvenuti in Groenlandia hanno permesso di studiare approfonditamente il meccanismo di apertura delle mascelle di questo animale. Sembra che le articolazioni della parte posteriore del cranio e del collo permettessero al gerrotorace di spalancare la bocca di circa 50\u00b0 senza abbassare la mandibola. In pratica, in questo animale era il resto del cranio a \"salire\" e non la mandibola a \"scendere\", come invece avviene nella maggior parte dei vertebrati. Questo movimento \"rovesciato\" era presente anche in numerosi altri temnospondili, anche se a un minor grado di sviluppo, e permetteva a questi animali di spalancare le fauci rimanendo semi-infossati nel fondale. \nIl movimento del cranio all'indietro \u00e8 noto anche in alcuni anfibi odierni: la salamandra \"Leurognathus marmoratus\", ad esempio, effettua questo movimento non solo per catturare le prede, ma anche per scavare tane. \u00c8 possibile, quindi, che anche il gerrotorace e i suoi parenti utilizzassero questa capacit\u00e0 in altri modi, oltre che per procacciarsi il cibo."}
{"id": "2220984", "revid": "22356", "url": "https://it.wikipedia.org/wiki?curid=2220984", "title": "Gerrhothorax", "text": ""}
{"id": "2220994", "revid": "767487", "url": "https://it.wikipedia.org/wiki?curid=2220994", "title": "Pili (Camarines Sur)", "text": "Pili \u00e8 una municipalit\u00e0 di Prima classe delle Filippine, capoluogo della Provincia di Camarines Sur, nella Regione del Bicol.\nPili \u00e8 formata da 26 baranggay:"}
{"id": "2220996", "revid": "697352", "url": "https://it.wikipedia.org/wiki?curid=2220996", "title": "La carrozza di Hans/Impressioni di settembre", "text": "La carrozza di Hans/Impressioni di settembre \u00e8 il primo singolo del gruppo musicale italiano Premiata Forneria Marconi, pubblicato nell'ottobre 1971 dalla Numero Uno.\nDescrizione.\nIl singolo ha preceduto l'uscita del primo album del gruppo, \"Storia di un minuto\"; varie versioni di entrambi i brani sono state incise dalla PFM; addirittura i due brani contenuti sul singolo sono diversi da quelli proposti immediatamente dopo sull'album \"Storia di un minuto\" e presentano una durata ridotta.\n\"La carrozza di Hans\".\nIl lato A ottenne discreta popolarit\u00e0 nella scena rock italiana, anche grazie al fatto che, prima ancora della pubblicazione su 45 giri, venne scelto dal gruppo per partecipare al Festival di avanguardia e nuove tendenze di Viareggio, portando la PFM alla vittoria dell'edizione della manifestazione a pari merito con Mia Martini e gli Osanna.\n\"Impressioni di settembre\".\nIl lato B, scritto da Franco Mussida con testo di Mogol e Mauro Pagani, divenne presto uno dei cavalli di battaglia del gruppo e un classico della musica italiana. In questo brano viene utilizzato per la prima volta in Italia il moog, strumento simbolo del rock progressivo di quegli anni. Pare che a quei tempi nemmeno il gruppo potesse permetterselo, cos\u00ec che ebbero in prestito l'unico esemplare in possesso dell'importatore italiano.\nCi sono anche numerose registrazioni dal vivo ufficiali. Sulla raccolta \"10 Anni Live - 1971-1981\" viene proposta addirittura due volte, come introduzione al brano \"Poseidon\". Una versione di 4:53 \u00e8 presente sul live \"www.pfmpfm.it (il Best)\", e un'altra di 5:30 sul \"Live in Japan 2002\".\nAltre versioni.\nNel corso degli anni il brano \u00e8 stato riproposto in nuove versioni da molti altri artisti. Tra le pi\u00f9 famose ricordiamo quella di Franco Battiato sull'album \"Fleurs 3\" e quella dei Marlene Kuntz nel loro \"Best of Marlene Kuntz\". Altre versioni incise sono quelle di Ghibli, nel suo secondo album \"Deviazioni elettriche\", con la presenza di Roberto Perrone (batterista di Edoardo Bennato) e di Angela Baraldi. Francesco Renga ha pi\u00f9 volte proposto il brano dal vivo, cantandolo anche una volta con la stessa Premiata Forneria Marconi e una volta con i Marlene Kuntz.\nUlteriori reinterpretazioni sono quelle di Dargen D'Amico e Nic Sarno nel progetto Macrobiotics, di Gigi D'Agostino nell'album \"Lento Violento... e altre storie\" nonch\u00e9 del gruppo musicale rock progressivo Epica, inserito nell'album \"Confini\" del 1995. Ezio Bosso ha proposto la versione strumentale del brano nella colonna sonora del film \"Quo vadis, baby?\" di Gabriele Salvatores, del 2005. Antonella Ruggiero ha proposto il brano in occasione del concerto all'Auditorium Fazioli di Sacile, evento in seguiti immortalato nell'album \"Quando facevo la cantante\" del 2018."}
{"id": "2220999", "revid": "436907", "url": "https://it.wikipedia.org/wiki?curid=2220999", "title": "Impressioni di settembre", "text": ""}
{"id": "2221000", "revid": "287204", "url": "https://it.wikipedia.org/wiki?curid=2221000", "title": "Siyyid Kazim", "text": ""}
{"id": "2221001", "revid": "204012", "url": "https://it.wikipedia.org/wiki?curid=2221001", "title": "Cefacloro", "text": ""}
{"id": "2221004", "revid": "729019", "url": "https://it.wikipedia.org/wiki?curid=2221004", "title": "Presentacion", "text": "Presentacion \u00e8 una municipalit\u00e0 di Quinta classe delle Filippine, situata nella Provincia di Camarines Sur, nella Regione del Bicol.\nPresentacion \u00e8 formata da 18 baranggay:"}
{"id": "2221007", "revid": "2161976", "url": "https://it.wikipedia.org/wiki?curid=2221007", "title": "I miei successi (Giuni Russo)", "text": "I miei successi \u00e8 un album raccolta di brani musicali della cantautrice italiana Giuni Russo, pubblicato il 29 settembre 2004, a quindici giorni dalla prematura scomparsa dell'interprete, su piattaforma di CD, dall'etichetta discografica UDP Discopi\u00f9.\nSi tratta della riedizione dell'album \"Il meglio\", pubblicato in due versioni nel 2000.\n, quali \"Un'estate al mare\", \"Sere d'agosto\", \"Good good-bye\", \"Mediterranea\" e \"Limonata Cha cha\".\nInoltre, nella raccolta \u00e8 stato incluso il brano \"Amala\", in una versione diversa dall'originale del 1992, pi\u00f9 \"arabeggiante\", remixata dal gruppo musicale italiano Novecento verso la fine degli anni novanta.\nIl brano \"Adrenalina\", cantato in duetto con Donatella Rettore nel 1987 e contenuto nel disco \"Album\", in questa raccolta \u00e8 interpretato da Giuni Russo solista, con un diverso arrangiamento."}
{"id": "2221009", "revid": "61051", "url": "https://it.wikipedia.org/wiki?curid=2221009", "title": "Pattugliatore marittimo", "text": ""}
{"id": "2221010", "revid": "599013", "url": "https://it.wikipedia.org/wiki?curid=2221010", "title": "Kevin Magee", "text": "Ala forte di 203 cm per 104 kg, ha giocato in Europa, ottenendo i massimi risultati con il Maccabi Tel Aviv B.C. e vincendo le Universiadi con la Nazionale statunitense.\nCarriera.\nMagee ha studiato in tre differenti universit\u00e0. Dopo aver lasciato la Southeastern Louisiana University, senza neanche scendere in campo con la squadra di basket, ha trascorso due anni al Saddleback College e due all'Universit\u00e0 della California, Irvine. Nel Draft NBA 1982 \u00e8 stato la 39\u00aa scelta, preso al secondo turno dai Phoenix Suns, ma in NBA non ha mai giocato.\n\u00c8 stato il miglior marcatore del campionato italiano 1982-83, con 887 punti realizzati con la maglia della Cagiva Varese. In Italia ha vestito anche la maglia della Robe di Kappa Torino.\n\u00c8 morto a 44 anni in Louisiana sull\"'Interstate 55\" in seguito ad un incidente stradale.\nStatistiche.\n\"Statistiche aggiornate al 1\u00ba gennaio 2009\""}
{"id": "2221011", "revid": "767487", "url": "https://it.wikipedia.org/wiki?curid=2221011", "title": "Giovanni Battista Carta", "text": "Dopo aver partecipato nel 1848 alle Cinque giornate di Milano, fu tra i fondatori della societ\u00e0 segreta \"La Voce\". Dal 1850 prese parte al \"Comitato dell'Olona\", che si fece promotore di iniziative che incitavano alla resistenza anti-austriaca.\nDopo essere stato imprigionato a Mantova nel 1852 per alto tradimento, l'anno seguente fu amnistiato, per poi finire nuovamente in carcere a Olm\u00fctz, con una condanna a venti anni.\nNel 1857 fu amnistiato e fece ritorno a Milano, continuando l'attivit\u00e0 politica. In seguito fu nominato presidente del comitato di arruolamento del Cacciatori delle Alpi.\nI suoi resti riposano nel cimitero Monumentale di Milano."}
{"id": "2221014", "revid": "287204", "url": "https://it.wikipedia.org/wiki?curid=2221014", "title": "Cefradina", "text": "La cefradina \u00e8 un principio attivo che si utilizza contro infezioni da batteri Gram positivi e negativi.\nIndicazioni.\nViene utilizzato anche nella profilassi chirurgica. Efficace contro molti batteri gram+ e gram- e relativamente resistente alla \u03b2-lattamasi. Possiede azione battericida e induce alla lisi del mucopeptide della parete cellulare.\nControindicazioni.\nSconsigliato in soggetti con insufficienza renale, da evitare in caso di gravidanza, ipersensibilit\u00e0 nota a farmaci quali antibiotici betalattamici.\nEffetti indesiderati.\nFra gli effetti collaterali pi\u00f9 frequenti si riscontrano diarrea, dolore addominale, orticaria, nausea, , leucopenia, vomito, sindrome di Stevens-Johnson, trombocitopenia"}
{"id": "2221016", "revid": "767487", "url": "https://it.wikipedia.org/wiki?curid=2221016", "title": "Ragay", "text": "Ragay \u00e8 una municipalit\u00e0 di Terza classe delle Filippine, situata nella Provincia di Camarines Sur, nella Regione del Bicol.\nRagay \u00e8 formata da 38 baranggay:"}
{"id": "2221018", "revid": "281779", "url": "https://it.wikipedia.org/wiki?curid=2221018", "title": "Dimostrazione mediante biiezione", "text": "Una dimostrazione mediante biiezione \u00e8 un genere di dimostrazione utilizzata in combinatoria che ha come scopo una uguaglianza di due espressioni enumerative che forniscono le cardinalit\u00e0 di due insiemi finiti \"X\" e \"Y\" consiste nella determinazione di una funzione biiettiva formula_1 dalla quale si pu\u00f2 dedurre immediatamente formula_2.\nSpesso la funzione \u03b2 viene individuata precisando due costruzioni: una \"B\" che trasforma un qualsiasi elemento \"x\" di \"X\" in un elemento di \"Y\" con il ruolo di \u03b2(\"x\") e una \"G\" che trasforma un qualsiasi elemento \"y\" di \"Y\" in un elemento di \"X\" e tale da fornire la funzione inversa della \u03b2.\nQuesto modo di procedere viene adottato in molte situazioni nelle quali serve conoscere la cardinalit\u00e0 di un insieme \"X\" tendenzialmente \"complesso\" e/o \"nuovo\" e la esistenza della biiezione \u03b2 permette di ottenere formula_3 dalla cardinalit\u00e0 formula_4 di un insieme pi\u00f9 semplice, o precedentemente conosciuto.\nIn molti casi la conoscenza della \u03b2 consente di ottenere una consapevolezza molto maggiore della struttura dei due insiemi e ad individuare un livello di astrazione superiore al quale entrambi gli insiemi si possono ricondurre con una pi\u00f9 chiara visione dei problemi che riguardano i due insiemi. Negli ultimi decenni si sono trovate numerose dimostrazione mediante biiezione le quali hanno portato rilevanti avanzamenti per la combinatoria."}
{"id": "2221020", "revid": "287204", "url": "https://it.wikipedia.org/wiki?curid=2221020", "title": "Ciproterone", "text": "Il ciproterone \u00e8 un derivato del progesterone dotato di propriet\u00e0 antiandrogene mai messo in commercio. \nTramite acetilazione si ottiene un derivato, il ciproterone acetato che agisce come antagonista del recettore degli androgeni, ma che possiede anche attivit\u00e0 progestinica."}
{"id": "2221021", "revid": "11959", "url": "https://it.wikipedia.org/wiki?curid=2221021", "title": "FPLP-CG", "text": ""}
{"id": "2221033", "revid": "228587", "url": "https://it.wikipedia.org/wiki?curid=2221033", "title": "Confine tra il Messico e gli Stati Uniti d'America", "text": "Il confine tra il Messico e gli Stati Uniti d'America divide i due paesi da Oceano ad Oceano, correndo per circa 3000 chilometri e lambendo quattro Stati americani e sei Stati messicani.\nGeografia.\nLa frontiera si estende dall'Oceano Pacifico (Tijuana, Bassa California) a ovest fino al Golfo del Messico (Matamoros, Tamaulipas e Brownsville, Texas) a est, percorrendo in totale 3\u00a0169\u00a0km secondo i rapporti dell'International Boundary and Water Commission.\nLungo di esso si possono individuare due parti geograficamente molto diverse tra loro: le terre di confine fluviali (\"river borderlands\") tra il Golfo del Messico e Ciudad Ju\u00e1rez-El Paso, caratterizzato dalla presenza del fiume Rio Grande (R\u00edo Bravo) e le terre di confine desertiche (\"desert borderlands\") che prosegue dopo il fiume fino ad un'indeterminata zona ad ovest, caratterizzato appunto da territori desertici.\nDa ovest a est, il confine corre lungo quattro stati USA: California, Arizona, Nuovo Messico e Texas. Sul versante messicano, invece, gli stati lambiti dal confine sono sei: Bassa California, Sonora, Chihuahua, Coahuila, Nuevo Le\u00f3n, e Tamaulipas.\nLe citt\u00e0 situate lungo il confine sono caratterizzate da una fitta gamma di relazioni economiche\ne commerciali con le citt\u00e0 corrispondenti nell'altra sponda del confine, tanto da essere definite le citt\u00e0 gemelle: ad esempio Tijuana e San Diego, Ciudad Ju\u00e1rez ed El Paso, Nuevo Laredo e Laredo, Matamoros e Brownsville. In totale, esistono 42 connessioni internazionali lungo il confine.\nStoria.\nL'area dove attualmente \u00e8 situato il confine fu colonizzata dagli Europei solo a partire dalla met\u00e0 del XVI secolo, in seguito alla scoperta di giacimenti di argento. All'epoca la zona, pur sotto il teorico controllo spagnolo, veniva di fatto considerata una \"terra di nessuno\" a causa della scarsit\u00e0 di popolazione e divenne cos\u00ec un coacervo di coloni dalla nazionalit\u00e0 pi\u00f9 disparata. Questa situazione dur\u00f2 fino al XIX secolo, quando, in seguito all'acquisizione della Louisiana dalla Francia, gli Stati Uniti iniziarono una politica di espansione orientata dalla teoria del \"Destino manifesto\".\nQuasi contemporaneamente, a sud, il Messico riusc\u00ec ad ottenere l'indipendenza dalla Spagna; il confine inizi\u00f2 cos\u00ec a divenire una zona ben definita, e allo scopo di creare una \"zona cuscinetto\" fra il proprio Stato e gli USA il neonato governo messicano promosse l'insediamento di propri cittadini nell'area oggi nota come Texas. Tuttavia, il tentativo fall\u00ec in seguito alla dichiarazione di indipendenza dei Texani stessi, che nel 1836 si emanciparono dal Messico, per poi venire ammessi dagli USA nel 1845.\nLe tensioni e gli scontri tra statunitensi e messicani in Texas portarono infine alla Guerra messicano-statunitense, che inizi\u00f2 nel 1846 si concluse nel 1848 con il Trattato di Guadalupe Hidalgo. Questo costringeva il Messico a cedere circa 2\u00a0500\u00a0000\u00a0km\u00b2 di terreno, pari al 55% del suo territorio nazionale, comprese le aree degli attuali Stati di California, Arizona, Nuovo Messico, Utah, Nevada e di parte del Colorado, Wyoming, Kansas e Oklahoma, essendo inoltre costretto ad abbandonare ogni pretesa sul Texas e sui territori tra il Rio Grande e il Rio Nueces.\nCinque anni dopo l'Acquisto Gadsden complet\u00f2 la definizione del confine tra Messico e USA quale \u00e8 oggi.\nNel corso degli anni e dei decenni successivi, le citt\u00e0 messicane poste lungo il confine iniziarono ad allacciare rapporti commerciali ed economici con le citt\u00e0 statunitensi poste a nord; negli anni tra il 1876 e il 1910, sotto la presidenza del messicano Porfirio D\u00edaz, questi rapporti si fecero sempre pi\u00f9 stretti, anche a livello istituzionale. Furono costruite numerose ferrovie che attraversavano il confine, facilitando gli scambi, e molte aziende e societ\u00e0 statunitensi effettuarono investimenti oltre confine, soprattutto in campo minerario. Agli inizi del XX secolo, le agenzie americane controllavano circa l'80% degli stabilimenti industriali messicani nella zona di confine, e vi avevano investito 125 milioni di dollari.\nMigrazione attraverso il confine.\nDati dell'immigrazione messicana verso gli Stati Uniti.\nStime ufficiali indicano come questo sia uno dei confini maggiormente attraversati del mondo, registrando circa 250 milioni di passaggi di persone che ogni anno vanno da un paese all'altro legalmente.. Fra di esse, hanno una notevole rilevanza gli emigranti che abbandonano il Messico diretti verso gli Stati Uniti.\n\u00c8 possibile individuare nel corso del XX secolo quattro diverse tipologie di\nmigranti provenienti dall'area messicana diretti in particolare negli Stati Uniti.\nControllo statunitense della frontiera.\nSpesso, per il governo statunitense, il tema dell'immigrazione messicana \u00e8 visto come un problema di criminalit\u00e0 e di traffici di droga da risolvere anche tramite l'esercito.\nLa gestione della frontiera venne regolamentata dalla legge statunitense detta Simpson-Rodino (in realt\u00e0 il nome ufficiale \u00e8 Immigration Reform and Control Act) e negli anni novanta trov\u00f2 le sue applicazioni pratiche: un muro d'acciaio lungo pi\u00f9 di 30 chilometri tra San Diego e Tijuana (detto \"Muro di Tijuana\") e l'introduzione di alcune strategie congiunte di controllo territoriale nei punti della frontiera maggiormente soggetta a traffici clandestini.\nNel 2010, il lato statunitense del confine era pattugliato da pi\u00f9 di 20\u00a0000 guardie di frontiera, appartenenti al corpo dei \"border patrol agents\". Tuttavia, si stima che queste riescano ad operare un controllo effettivo su poco pi\u00f9 di un terzo dell'estensione totale del confine\nSi stima che mezzo milione di immigranti provenienti dal Messico attraversino illegalmente il confine ogni anno. Il presidio dei Border Patrol si concentra principalmente nei pressi delle grandi citt\u00e0 di confine, come San Diego o El Paso; queste misure, tuttavia, incoraggiano la dispersione degli emigranti illegali nelle zone rurali meno controllate, causandone un elevato tasso di mortalit\u00e0, essendo queste zone per lo pi\u00f9 desertiche ed inospitali.\nIl cammino dell'indocumentado.\nDall'altro lato della frontiera, invece, in Messico il fenomeno emigratorio viene visto come una \"soluzione\" per far fronte a situazioni disagevoli della societ\u00e0, quindi non \u00e8 mai stato affrontato seriamente come un problema sociologico.\nIl contesto da cui partono gli emigranti illegali, detti \"indocumentados\", \u00e8 molto particolare: gli aeroporti messicani sono tappezzati da manifesti orgogliosi dei compatrioti che emigrano, e programmi bilaterali o delle agenzie internazionali dei diritti umani fanno il possibile per impedire o rendere meno drammatico il difficile viaggio verso i pi\u00f9 ricchi Paesi del nord.\nPer molti questa tappa arriva dopo un lungo percorso che parte da altre zone sudamericane e dunque attraverso numerosi rischi e pericoli. Oltre ai pericoli naturali rappresentati dai fiumi e dal deserto ci sono anche quelli rappresentati dagli uomini: i \"coyotes\" (trafficanti di immigrati clandestini) abbandonano qui i propri \"clienti\" ad un destino che vede il rischio di essere derubati da criminali qualunque o avere a che fare con le autorit\u00e0 messicane e\nstatunitensi; pagare \u00e8 spesso l'unico modo di proseguire il viaggio e la \"mordida\" (la tangente) \u00e8 uno strumento ormai consolidato.\nIl governo messicano ha avviato due iniziative per far fronte alla questione dei migranti: il Grupo Beta e il Programma Paisano. Il primo \u00e8 un gruppo di polizia speciale che \u00e8 stato creato per difendere gli indocumentados scortandoli o raccogliendo le denunce riguardanti i maltrattamenti subiti dalle forze di polizia (si registrano per\u00f2 anche denunce agli stessi agenti del Grupo Beta).\nLa seconda iniziativa, invece, \u00e8 un sistema di assistenza che si occupa di varie iniziative come la distribuzione di materiale informativo sui diritti umani e sui centri utili ai migranti.\nL'assistenza pi\u00f9 efficace viene per\u00f2 fornita da organismi privati, nella frontera norte il\nprincipale \u00e8 la \"Casa del Migrante\" (Tijuana e Ciudad Ju\u00e1rez).\nAi \"fortunati\" migranti che riescono ad entrare nel territorio statunitense poi, si prospettano una nuova serie di problemi, spesso estremamente pericolosi. Durante l'attraversamento della frontiera sono frequenti gli abusi della Border Patrol (la polizia di frontiera degli Usa), molti di essi riguardano soprattutto le donne. Luogo di desaparicion e di morte quindi, di territori controllati dai nuovi cartelli del traffico internazionale della droga a cui si aggiunge la diffidenza della popolazione oltre frontiera che in alcuni casi sfocia in un vero e proprio conflitto.\n\u00c8 diventata virale la foto che raffigura un uomo ed una bambina morti nel Rio Bravo mentre cercavano di oltrepassare il confine. L\u2019immagine li raffigura arenati sulla sponda del fiume ancora abbracciati."}
{"id": "2221040", "revid": "1305772", "url": "https://it.wikipedia.org/wiki?curid=2221040", "title": "Custom Line 112' Next", "text": "Il Custom Line 112' Next \u00e8 uno yacht prodotto dal cantiere navale italiano Custom Line del Gruppo Ferretti.\nIl contesto.\nIl Custom Line 112' Next, presentato in anteprima a Cannes nel settembre 2008, \u00e8 il successore del Ferretti Custom Line 112'. Prodotto nei cantieri di Ancona, \u00e8 uno yacht planante lungo 34 metri (corrispondenti a circa 112 piedi, da cui il nome) e largo oltre 7 metri. Scafo e sovrastruttura sono prodotte in vetroresina multiassiale, un materiale composito con vantaggi sul piano della resistenza e della rigidit\u00e0 a parit\u00e0 di peso.\nIn grado di ospitare a bordo fino a 20 persone pi\u00f9 4 di equipaggio, spinta da 2 motori da 2775 cavalli questa imbarcazione \u00e8 in grado di raggiungere la velocit\u00e0 massima di 26 nodi.\nIl Custom Line 112' Next \u00e8 stato classificato dal RINA, con classificazione RINA 100-A-1.1 \"Y\"."}
{"id": "2221042", "revid": "54253", "url": "https://it.wikipedia.org/wiki?curid=2221042", "title": "Carlo Huller", "text": ""}
{"id": "2221043", "revid": "21986790", "url": "https://it.wikipedia.org/wiki?curid=2221043", "title": "Lonchure", "text": ""}
{"id": "2221044", "revid": "110157", "url": "https://it.wikipedia.org/wiki?curid=2221044", "title": "\u00c1sotthalom", "text": "\u00c1sotthalom \u00e8 un comune dell'Ungheria di 4.191 abitanti (dati 2001). \u00c8 situato nella provincia di Csongr\u00e1d.\nPolitica.\nIl sindaco L\u00e0szl\u00f2 Toroczkai \u00e8 il vice presidente del Movimento per un'Ungheria Migliore, partito politico di destra. La sua giunta ha approvato una serie di provvedimenti volti a contrastare l'immigrazione islamica e la propaganda gender."}
{"id": "2221045", "revid": "135224", "url": "https://it.wikipedia.org/wiki?curid=2221045", "title": "Taskbar", "text": ""}
{"id": "2221049", "revid": "767487", "url": "https://it.wikipedia.org/wiki?curid=2221049", "title": "Baks", "text": "Baks \u00e8 un comune dell'Ungheria di 2.294 abitanti (dati 2001). \u00c8 situato nella provincia di Csongr\u00e1d."}
{"id": "2221052", "revid": "1573940", "url": "https://it.wikipedia.org/wiki?curid=2221052", "title": "Chiesa dei Santi Lorenzo, Biagio e Donato", "text": "La chiesa di Lorenzo, Biagio e Donato \u00e8 un piccolo edificio religioso che sorge, a Savona, su una collinetta un tempo dominante sulla valle del Letimbro e oggi circondata dal quartiere popolare di Villapiana.\nCaratteristiche.\nLa chiesetta \u00e8 di modeste dimensioni, a navata unica con presbiterio quadrato e campanile a vela. L'interno \u00e8 semplice e privo di decorazioni. Presenta un unico altare, quello maggiore, sormontato da una tela raffigurante i santi titolari. La prima citazione risale al 1178, anche se l'attuale edificio \u00e8 un rifacimento del 1462. Le origini, secondo alcuni, potrebbero risalire addirittura al VII secolo, considerando l'intitolazione a San Donato che solitamente \u00e8 legata alla popolazione Longobarda. Nel 1589 all'originale titolo di San Donato, fu affiancato quello di san Lorenzo e san Biagio. La chiesa \u00e8 divenuta parrocchia autonoma nel 1969 per venire incontro alle crescenti esigenze del quartiere in forte espansione edilizia in quegli anni. Fu sostituita dal 1972 con una nuova chiesa, che ha la stessa intitolazione, costruita poco pi\u00f9 a valle."}
{"id": "2221053", "revid": "287204", "url": "https://it.wikipedia.org/wiki?curid=2221053", "title": "Deferoxamina", "text": "La deferoxamina \u00e8 un principio attivo che si utilizza contro le intossicazioni da ferro che pu\u00f2 essere impiegato per il trattamento dell'aceruloplasminemia.\nMeccanismo d'azione.\nLa deferoxamina \u00e8 prodotta a partire dalla ferrioxamina B, sideramina legante il ferro prodotta dall'actinomicete Streptomyces pilosus. Essa agisce legando il ferro libero nel circolo e promuovendo l'escrezione urinaria. L'utilizzo in individui con emocromatosi permette di ridurre il danno a diversi organi, come il fegato. La deferoxamina pu\u00f2 regolare espressione e rilascio di mediatori infiammatori di determinati tipi cellulari.\nControindicazioni.\nDa evitare in caso di gravidanza e allattamento materno.\nEffetti indesiderati.\nFra gli effetti collaterali pi\u00f9 frequenti si riscontrano febbre, cefalea, nausea, artralgie, mialgie, ipotensione, inoltre si riscontrano vari disturbi udito-visivi."}
{"id": "2221054", "revid": "767487", "url": "https://it.wikipedia.org/wiki?curid=2221054", "title": "Bal\u00e1stya", "text": "Bal\u00e1stya \u00e8 un comune dell'Ungheria di 3.624 abitanti (dati 2001). \u00c8 situato nella provincia di Csongr\u00e1d."}
{"id": "2221057", "revid": "729019", "url": "https://it.wikipedia.org/wiki?curid=2221057", "title": "Bord\u00e1ny", "text": "Bord\u00e1ny \u00e8 un comune dell'Ungheria di 3.258 abitanti (estimo 2013). \u00c8 situato nella provincia di Csongr\u00e1d."}
{"id": "2221059", "revid": "13102", "url": "https://it.wikipedia.org/wiki?curid=2221059", "title": "Luigi Cerretti", "text": "Biografia.\nFu professore di storia all'universit\u00e0 di Modena dal 1772 al 1778, anno in cui pass\u00f2 alla cattedra di eloquenza fino al 1796. Successivamente fu nominato presidente dell'Accademia di belle arti e nel 1804 successe a Vincenzo Monti alla cattedra di eloquenza all'Universit\u00e0 di Pavia, che tenne fino alla morte.\nFu ministro della Repubblica Cisalpina.\nAutore di scritti teorici (\"Istituzioni di eloquenza\" e \"Delle vicende del buongusto\") e di traduzioni dal greco e dal latino di autori classici, tenta vari generi, dalla novella di gusto preromantico alla tragedia, dalla canzonetta erotica all'ode sepolcrale ma le sue migliori prove vanno cercate fra le rime neoclassiche, ispirate soprattutto a Ludovico Savioli (\"Poesie\", 1799)."}
{"id": "2221063", "revid": "110157", "url": "https://it.wikipedia.org/wiki?curid=2221063", "title": "Csan\u00e1dalberti", "text": "Csan\u00e1dalberti \u00e8 un comune dell'Ungheria di 507 abitanti (dati 2001). \u00c8 situato nella provincia di Csongr\u00e1d."}
{"id": "2221064", "revid": "124831816", "url": "https://it.wikipedia.org/wiki?curid=2221064", "title": "Carmen Machi", "text": "Biografia.\nLa famiglia di suo padre \u00e8 di Genova e dopo anni di lavoro nel teatro, \u00e8 particolarmente conosciuta per l'interpretazione del personaggio A\u00edda, nelle serie televisive \"7 vidas\" e \"A\u00edda\".\nRiconoscimenti.\nDoppiatrici italiane"}
{"id": "2221065", "revid": "174925", "url": "https://it.wikipedia.org/wiki?curid=2221065", "title": "Luigi Cerr\u00e9tti", "text": ""}
{"id": "2221068", "revid": "1546219", "url": "https://it.wikipedia.org/wiki?curid=2221068", "title": "Il gigante, il figlio e la madre", "text": "Perch\u00e9 la Talpa teme il Sole \u00e8 un mito Agni (Costa d'Avorio) che vuole definire l'origine e il senso della morte e soprattutto delle malattie. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nQuesti miti sono stati raccolti dai missionari e dagli etnologi nel periodo intermedio tra le due guerre mondiali del XX secolo, quando gli occidentali \"scoprirono\" gli elementi originali della cultura africana, prima che i popoli africani ricevettero le influenze europee.\nTrama.\n\u00c8 la storia di una famiglia composta da marito, moglie e cinque figli tutti cacciatori. Tutti i cinque figli, uno dopo l'altro, si recano a caccia, uccidono una bella preda ma sono costretti a concederne una buona met\u00e0 a \"Ewonza\", il gigante \u00abspirito della foresta\u00bb. Dato che tutti e cinque rifiutano la spartizione, vengono uccisi dal gigante. La madre, preoccupata per la lunga assenza dei figli interpella \"Ewonza\" e viene a conoscenza della verit\u00e0. Decide, cos\u00ec, di vendicarsi e riesce nell'impresa di uccidere il gigante, facendolo mangiare abbondantemente e colpendolo con degli spiedi. Dopo di che taglia il suo grande corpo in cinque pezzi per appenderli in mostra nei villaggi. Purtroppo la carne del gigante si guasta e infetta l'aria; da quel giorno si sono diffuse, per la prima volta, le malattie che provocano tanti problemi all'umanit\u00e0."}
{"id": "2221069", "revid": "21880", "url": "https://it.wikipedia.org/wiki?curid=2221069", "title": "Fringuello di Giava", "text": ""}
{"id": "2221070", "revid": "21880", "url": "https://it.wikipedia.org/wiki?curid=2221070", "title": "Uccello del riso di Giava", "text": ""}
{"id": "2221072", "revid": "21880", "url": "https://it.wikipedia.org/wiki?curid=2221072", "title": "Padda comune", "text": ""}
{"id": "2221073", "revid": "767487", "url": "https://it.wikipedia.org/wiki?curid=2221073", "title": "Csan\u00e1dpalota", "text": "Csan\u00e1dpalota \u00e8 una citt\u00e0 dell'Ungheria di 3.286 abitanti (dati 2001). \u00c8 situato nella provincia di Csongr\u00e1d."}
{"id": "2221078", "revid": "767487", "url": "https://it.wikipedia.org/wiki?curid=2221078", "title": "Csanytelek", "text": "Csanytelek \u00e8 un comune dell'Ungheria di 2.975 abitanti (dati 2001). \u00c8 situato nella provincia di Csongr\u00e1d."}
{"id": "2221079", "revid": "287204", "url": "https://it.wikipedia.org/wiki?curid=2221079", "title": "Campionato europeo femminile di pallacanestro 2005", "text": "Il 30\u00ba Campionato Europeo Femminile di Pallacanestro FIBA (noto anche come FIBA EuroBasket Women 2005) si \u00e8 svolto in Turchia, dal 2 all'11 settembre 2005.\nL'edizione del 2005 \u00e8 stata la prima organizzata in Turchia. Ankara \u00e8 stata la sede principale della manifestazione, mentre Bursa e Smirne sono invece state scelte come sedi delle partite preliminari.\nI campionati europei femminili di pallacanestro sono una manifestazione biennale tra le squadre nazionali del continente, organizzata dalla FIBA Europe.\nSquadre partecipanti.\nL'edizione del 2005 prevedeva solo due gironi, composti nel seguente modo:\nAccesso ai quarti di finale.\nLe prime quattro dei due gruppi passano direttamente ai quarti di finale, le ultime due di ogni girone disputano le gare per i posti dal nono al dodicesimo.\nStatistiche.\n\"Dati aggiornati all'11 settembre 2005, fine della manifestazione.\""}
{"id": "2221082", "revid": "729019", "url": "https://it.wikipedia.org/wiki?curid=2221082", "title": "Csengele", "text": "Csengele \u00e8 un comune dell'Ungheria di 2.043 abitanti (dati 2001). \u00c8 situato nella provincia di Csongr\u00e1d."}
{"id": "2221084", "revid": "110157", "url": "https://it.wikipedia.org/wiki?curid=2221084", "title": "Marion Rolland", "text": "Biografia.\nStagioni 1998-2008.\nOriginaria di Pallud e attiva in gare FIS dal dicembre del 1997, in Coppa Europa la Rolland ha esordito il 16 dicembre 1998 a Meg\u00e8ve in supergigante, senza completare la prova, e ha conquistato il primo podio il 14 marzo 2003 a Piancavallo in discesa libera (2\u00aa).\nHa debuttato in Coppa del Mondo il 30 gennaio 2004, quando ha preso parte alla discesa libera di Haus giungendo 37\u00aa. Ha conquistato i primi punti nella competizione un anno dopo con il 12\u00ba posto nella discesa libera di San Sicario del 26 febbraio 2005. Il 24 gennaio 2006 ha ottenuto la sua unica vittoria in Coppa Europa, a Meg\u00e8ve in supergigante, e il 31 gennaio 2008 il suo ultimo podio nel circuito, a Tarvisio in discesa libera (3\u00aa).\nStagioni 2009-2010.\nAi Mondiali di Val-d'Is\u00e8re 2009, i primi ai quali ha partecipato, ha ottenuto il 5\u00ba posto nella prova di discesa libera vinta dalla statunitense Lindsey Vonn: si \u00e8 trattato di un risultato di rilievo , considerato che la Rolland in Coppa del Mondo non si era mai piazzata fino a quel momento nelle prime dieci in alcuna gara. Si \u00e8 inoltre classificata 16\u00aa nel supergigante e 18\u00aa nella supercombinata.\nAi XXI Giochi olimpici invernali di , sua unica presenza olimpica, \u00e8 incappata in una caduta nella gara di discesa libera, .\nStagioni 2011-2015.\nAi Mondiali di Garmisch-Partenkirchen 2011 si \u00e8 piazzata 20\u00aa nella discesa libera e 21\u00aa nel supergigante. Il 14 marzo 2012 ha conquistato il primo podio, un secondo posto, in Coppa del Mondo nella discesa disputata sulle nevi austriache di Schladming, a cui \u00e8 seguito un terzo posto nel supergigante disputato il giorno successivo, suo ultimo podio nel circuito.\nIl 10 febbraio 2013 ha vinto la medaglia d'oro nella discesa libera ai Mondiali di Schladming, suo congedo iridato, davanti a Nadia Fanchini e Maria Riesch; nel supergigante invece \u00e8 stata 22\u00aa. Si \u00e8 ritirata durante la stagione 2014-2015 e la sua ultima gara \u00e8 stata il supergigante di Coppa del Mondo disputato a Cortina d'Ampezzo il 19 gennaio, non completato dalla Rolland.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "2221085", "revid": "729019", "url": "https://it.wikipedia.org/wiki?curid=2221085", "title": "Emilio Nessi", "text": "Biografia.\nGiornalista pubblicista dal 17 novembre 1980, ha scritto su vari giornali e riviste, fra cui \"Topolino\", \"Famiglia Cristiana\" e il \"Corriere della Sera\".\nHa collaborato con diversi programmi televisivi come \"Disney Club\", \"Ci vediamo su Rai 1\" e \"Ci vediamo in tv\" di Paolo Limiti. I suoi servizi sono andati in onda su vari telegiornali, fra cui il TG2 e il TG La7. Inoltre ha condotto la striscia \"Io amo gli animali\" su Rai 2.\nNel 1993 ha scritto \"Palla di neve\", la storia di un beluga, da cui nel 1995 il regista Maurizio Nichetti ha tratto un film omonimo.\nNel 2000 ha pubblicato \"Theo il dono degli dei\", storia vera di un salvataggio di un cucciolo di foca da parte di una bambina greca, corredata da una documentazione fotografica della Clinica delle Foche di Pieterburen, il cui ricavato \u00e8 destinato al Fondo Amici di Paco, associazione nazionale per la tutela dei cani. Nel 2004 ha pubblicato \"L'Arca di Nessi\", in cui racconta storie di salvataggi di animali, e ne ha ceduto i diritti di utilizzazione economica alla Lega Italiana Protezione Uccelli."}
{"id": "2221089", "revid": "124354985", "url": "https://it.wikipedia.org/wiki?curid=2221089", "title": "Lettere del Vivente", "text": "Lettere del Vivente, in arabo \u062d\u0631\u0648\u0641 \u0627\u0644\u062d\u064a, \u00e8 il titolo dato dal B\u00e1b ai primi diciotto discepoli del movimento religioso, B\u00e1bismo, da lui fondato e che da lui prese il nome.\nSignificato mistico.\nUno dei titoli del B\u00e1b era quello di \"Punto Primo\", \"nuqti-yi-\u00fal\u00e1\", lo stesso titolo dato a Maometto dai suoi seguaci.\nDal \"Punto Primo\" partirono le prime manifestazioni e accettazioni del B\u00e1bismo, ossia le \"Lettere del Vivente\".\nSecondo la numerazione Abjad, le lettere dell'alfabeto arabo hanno un equivalente numerico e le lettere arabe \u1e25\u00e1 \u062d et y\u00e1 \u064a, contenute nell'attributo \"Vivente\", della frase \"Lettere del Vivente\" compongono il numero 18.\nIl B\u00e1b accett\u00f2 cos\u00ec 18 \"Lettere del Vivente\", che con lui stesso furono la prima unit\u00e0, \"V\u00e1\u1e25id\" (\u0648\u0627\u062d\u062f), nell'era b\u00e1bista, per un totale numerico di 19."}
{"id": "2221091", "revid": "125441782", "url": "https://it.wikipedia.org/wiki?curid=2221091", "title": "Apparizioni della Signora di tutti i popoli", "text": "Per apparizioni della Signora di tutti i popoli si intendono, secondo la Chiesa cattolica, cinquantasei apparizioni della Madonna, che si sarebbero manifestate ad Amsterdam alla veggente Ida Peerdeman, tra il 1945 e il 1959.\nLa storia.\nIsje Johanna Peerdeman, detta Ida, nacque il 13 agosto 1905 ad Alkmaar, nei Paesi Bassi, ultima di cinque figli. A otto anni perse la madre, morta a trentacinque anni insieme all'ultimo figlio appena nato.\nLa sorella Gesina si occup\u00f2 allora delle tre sorelle e del fratello Piet, essendo il padre, commerciante di tessuti, spesso assente per lavoro.\nLa prima delle apparizioni avute da Isje sarebbe accaduta in realt\u00e0 il 13 ottobre 1917, giorno nel quale si sarebbero concluse, con il famoso episodio del miracolo solare, le apparizioni mariane di F\u00e1tima. La veggente, allora dodicenne, rifer\u00ec di aver visto, mentre ad Amsterdam rincasava dopo la confessione, una donna luminosa d'eccezionale bellezza, che identific\u00f2 subito con la Vergine Maria. Disse che la \"Bella Signora\" le sorrideva senza parlare, tenendo le braccia leggermente aperte. Ida, su consiglio del suo direttore spirituale, padre Frehe, non divulg\u00f2 l'episodio, nonostante si fosse ripetuto per altri due sabati.\nLe apparizioni pi\u00f9 lunghe cominciarono per\u00f2 solo nel 1945, poco prima che finisse la guerra, quando la veggente aveva all'incirca 35 anni, il 25 marzo, festa dell'Annunciazione. La Madonna sarebbe apparsa a Ida quando questa era nella sua casa in compagnia delle sorelle e del padre spirituale, don Frehe, e le avrebbe rivelato di essere \"Signora\" e \"Madre\" di tutti i popoli.\nNelle successive apparizioni, gradualmente, la Madonna le avrebbe rivelato il piano di salvezza preparato da Dio per il mondo, da realizzarsi tramite la Madre. Per questo Maria le avrebbe dato un'immagine e una preghiera.\nL'immagine raffigura la Madre di Cristo, con la croce alle spalle e con i piedi poggiati sul globo terrestre, circondato da un gregge di pecore, simbolo dei popoli di tutto il mondo che, secondo il messaggio, avrebbero trovato la pace solo volgendo lo sguardo alla croce. Dalle mani di Maria si irradiano raggi di Grazia. Tale immagine della Madonna presenta moltissime similitudini (globo sotto i piedi, raggi di luce dalle mani verso il basso) con quella apparsa a Caterina Labour\u00e9 nel 1830 e nella stessa apparizione richiesta da Maria per essere raffigurata sulla medaglia miracolosa.\nPer quanto riguarda la preghiera, la Madonna si sarebbe cos\u00ec espressa nei messaggi: con la recita quotidiana della preghiera \"Ti assicuro che il mondo cambier\u00e0\" (29.4.1951); \"Questa preghiera \u00e8 data per la conversione del mondo\" (31.12.1951); \"Questa preghiera salver\u00e0 il mondo\" (10.5.1953); \"Non conoscete la potenza e l'importanza di questa preghiera presso Dio\" (31.5.1955).\nQuesto il testo della preghiera, tradotta in ottanta lingue: \nLa Madonna avrebbe inoltre chiesto di inviare una lettera a Roma, affinch\u00e9 il papa emanasse un quinto dogma mariano, riguardante il ruolo di Maria quale Corredentrice, Mediatrice e Avvocata del genere umano.\nNella notte tra il 18 e il 19 febbraio 1958, la Madonna avrebbe annunciato alla veggente che papa Pio XII sarebbe morto ai primi di ottobre dello stesso anno. Il padre spirituale di Ida le chiese di annotare il contenuto di quel messaggio e di conservarlo in una busta chiusa. Pio XII mor\u00ec effettivamente il 9 ottobre a Castel Gandolfo. \nNei messaggi la Madonna avrebbe detto a Ida di avere scelto Amsterdam perch\u00e9 citt\u00e0 del miracolo eucaristico del 1345. Un altro miracolo eucaristico si sarebbe inoltre verificato nel 1429 ad Alkmaar, luogo natale della veggente.\nIda Peerdeman mor\u00ec il 17 giugno 1996, all'et\u00e0 di novant'anni.\nIl riconoscimento da parte della Chiesa cattolica.\nIl 31 maggio 2002 il vescovo di Haarlem, Joseph Maria Punt, riconobbe l'autenticit\u00e0 delle apparizioni della Signora di tutti i Popoli.\nIl 30 dicembre 2020 il nuovo vescovo di Haarlem, Johannes Hendriks, ha scritto che \"\"la venerazione di Maria con questo titolo \u00e8 permessa\", ma ha aggiunto: \"ci\u00f2 che pu\u00f2 essere inteso come un riconoscimento (implicito) dei messaggi e delle apparizioni deve essere evitato, poich\u00e9 la Congregazione [per la Dottrina della Fede], al riguardo, ha dato un giudizio negativo che \u00e8 stato confermato da papa Paolo VI\"\"."}
{"id": "2221092", "revid": "547034", "url": "https://it.wikipedia.org/wiki?curid=2221092", "title": "Atletica leggera ai Giochi della IV Olimpiade - 100 metri piani", "text": "L'eccellenza mondiale.\nTra maggio e giugno gli statunitensi disputano le prime selezioni olimpiche, in tre luoghi diversi. Sui 100 metri, i vincitori di questa storica prima edizione sono:\nLa supremazia sul continente europeo \u00e8 contesa tra il britannico John W. Morton (4 volte campione nazionale sulle 100 iarde tra 1904 e 1907) e lo svedese Knut Lindberg (gi\u00e0 finalista ad ).\nAll'inizio di luglio il canadese Robert Kerr partecipa ai Campionati inglesi e vince il titolo delle 100 iarde (10\"0) e delle 220 iarde (22\"4). Al termine della manifestazione viene nominato \"Atleta dei Campionati\".\nL'unico grande assente ai Giochi, per infortunio, \u00e8 l'australiano Barker, terzo ad e pluricampione nazionale su 100, 220 e 440 iarde.\nLa gara.\nCronoprogramma.\nLa prima sorpresa avviene all'ottava batteria: lo svedese Knut Lindberg giunge secondo a pochi centimetri da Lester Stevens (USA) ed \u00e8 il primo dei favoriti ad essere eliminato. Nella quindicesima serie James Rector con il tempo di 10\"8 eguaglia il record olimpico.\nIl diciannovenne sudafricano Reginald (\"Reggie\") Walker vince la prima semifinale correndo in 10\"8, eguagliando anch'egli il record dei Giochi. Nella seconda, vinta da Robert Kerr, viene eliminato l'idolo britannico John W. Morton. Nella terza nuovo primato olimpico eguagliato (10\"8) da parte di James Rector, che batte il connazionale Harry Huff. Il campione USA in carica, Robertson, viene eliminato nella quarta e ultima serie dal connazionale Cartmell.\nFinale - Reggie Walker \u00e8 il pi\u00f9 reattivo allo sparo. Rector e Kerr gli sono vicino, ma non lo raggiungono. Walker taglia per primo il filo di lana con un buon metro di vantaggio. Rector riesce a prevalere sul canadese Kerr buttandosi meglio in avanti sul traguardo. Cartmell, distanziato fin dalla partenza, rimane subito fuori gara.\nRisultati.\nFinale.\nReggie Walker ha solo 19 anni. Ci\u00f2 non gli impedisce di passare al professionismo gi\u00e0 dal 1911. Rimane a tutt'oggi il pi\u00f9 giovane vincitore dei 100 metri ai Giochi olimpici."}
{"id": "2221099", "revid": "3732", "url": "https://it.wikipedia.org/wiki?curid=2221099", "title": "Atletica leggera ai Giochi della IV Olimpiade - 200 metri piani", "text": "L'eccellenza mondiale.\nTra maggio e giugno gli statunitensi disputano le prime selezioni olimpiche, in tre luoghi diversi. Sulle 220 iarde in rettilineo (distanza tradizionale negli USA) i vincitori di questa storica prima edizione sono:\nLa gara.\nNei turni eliminatori il canadese Robert Kerr eguaglia il record olimpico con 22\"2.\nIn finale tutti si aspettano la riscossa dei favoriti americani. Kerr gioca d'anticipo: parte a razzo e si presenta davanti a tutti all'uscita della curva; sul rettilineo Cloughen lo affianca, ma non riesce a superarlo. Lo statunitense si butta invano sul filo di lana."}
{"id": "2221100", "revid": "1305772", "url": "https://it.wikipedia.org/wiki?curid=2221100", "title": "Atletica leggera ai Giochi della IV Olimpiade - 800 metri piani", "text": "La gara.\nGli 800 metri si corrono dopo i 1500 metri, gara funestata dalle polemiche sul sorteggio delle batterie. Gli americani si erano sentiti danneggiati poich\u00e9 i propri migliori rappresentanti erano stati fatti correre l'uno contro l'altro. \nSul doppio giro di pista la storia si ripete: Melvin Sheppard e John Halstead vengono inseriti nella stessa batteria. Immediatamente scatta la protesta ufficiale; la delegazione USA vince e ottiene che i due atleti gareggino in serie diverse. Entrambi vincono la propria gara e pertanto si qualificano.\nFinale - Viene incaricato di tenere alto il ritmo il britannico Crawford, per aiutare il connazionale Theodore Just. La lepre compie il primo giro ad un ritmo incredibile: 53\u201d netti. Quando lascia, gli \u00e8 dietro l'americano Melvin Sheppard, che prende subito il comando. Sheppard non si fa raggiungere da Emilio Lunghi e Just, che lo inseguono, e stabilisce il nuovo primato dei Giochi.\nEmilio Lunghi conclude la gara con un ottimo secondo posto; Theodore Just, il migliore dei britannici, si fa rimonatare e giunge solo quinto.\nSheppard ha continuato a spingere fino alle 880 iarde, fermando i cronometri su 1'54\"0, a soli 6 decimi dal record del mondo."}
{"id": "2221102", "revid": "3732", "url": "https://it.wikipedia.org/wiki?curid=2221102", "title": "Atletica leggera ai Giochi della IV Olimpiade - 1500 metri piani", "text": "L'eccellenza mondiale.\nIn maggio l'inglese Wilson \u00e8 stato il primo uomo nella storia a correre i 1500 sotto i 4 minuti.\nLa gara.\nI 1500 metri sono la prima gara in assoluto dei Giochi. Il regolamento, che prevede che passi il turno solo il vincitore di ogni serie, mostra subito tutti i suoi limiti.\nGli americani in gara sono 6, ma invece di essere inseriti in 6 batterie diverse, 4 di essi vengono raggruppati in due serie. Stranamente, non vengono abbinati i migliori con i peggiori, ma i migliori tra di loro. Il regolamento costringe i quattro atleti USA a due scontri fratricidi. Il campione in carica James Lightbody corre contro James Sullivan (prima batteria) mentre nella seconda serie vengono iscritti Melvin Sheppard e John Halstead. La delegazione USA si ritiene danneggiata e protesta per il metodo con cui sono state compilate le serie.\nNella prima batteria Sullivan vince eliminando Lightbody; Sheppard vince la seconda serie con il nuovo record olimpico di 4'05\"0, mandando a casa Halstead.\nIn un'altra batteria si scontrano Emilio Lunghi ed il britannico Norman Hallows. Corrono entrambi sotto i 4'04\". L'inglese prevale con 4'03\"4: record olimpico stracciato. Lunghi deve rimanere fuori pur avendo corso in 4'03\"8, sotto il primato italiano. Anche il primatista mondiale Wilson vince la sua batteria.\nIn finale cinque degli otto concorrenti sono britannici; i favoriti sono Wilson e Hallows.\nViene incaricato di fare la lepre Crawford. Dietro di lui si posizionano Wilson, Hallows e Sheppard. Dopo i 500 metri si scatena la lotta a tre. Sheppard supera gli inglesi sul rettilineo finale e vince eguagliando il record olimpico.\nRisultati.\nFinale.\nDopo la gara verr\u00e0 consegnato un premio ad Emilio Lunghi come riconoscimento per l'alto tasso tecnico della sua prestazione nelle qualificazioni."}
{"id": "2221103", "revid": "110157", "url": "https://it.wikipedia.org/wiki?curid=2221103", "title": "Museo etnografico Francesco Bande", "text": "Il Museo etnografico Francesco Bande (o anche circolo folkloristico), situato nella citt\u00e0 di Sassari, prende il nome da Francesco Bande, noto organettista.\nIl museo raccoglie una collezione di antichi abiti e costumi di ogni parte della Sardegna, oltre che una raccolta di strumenti antichi tradizionali e organetti diatonici, alcuni dei quali appartenuti allo stesso Bande."}
{"id": "2221104", "revid": "315341", "url": "https://it.wikipedia.org/wiki?curid=2221104", "title": "Signora di tutti i popoli", "text": ""}
{"id": "2221106", "revid": "117119177", "url": "https://it.wikipedia.org/wiki?curid=2221106", "title": "Reazione di Bucherer", "text": "La Reazione di Bucherer \u00e8 una reazione di chimica organica consistente nella sostituzione di un ossidrile di un naftolo con un gruppo amminico a opera del bisolfito di sodio in presenza di ammoniaca o di una ammina primaria, a temperatura elevata e sotto pressione.\nIl chimico francese Lepetit fu il primo a scoprire la reazione nel 1898, ma fu il chimico tedesco Hans Theodor Bucherer (1869-1949) che scopr\u00ec, indipendentemente da Lapetit, la sua reversibilit\u00e0 e le sue potenzialit\u00e0 per la chimica soprattutto industriale. Bucherer pubblic\u00f2 i risultati nel 1904 e il suo nome fu associato subito alla reazione. La reazione tuttavia viene anche chiamata reazione di Bucherer-Lepetit o, erroneamente, reazione di Bucherer Le Petit.\nMeccanismo.\nNel primo stadio del meccanismo di reazione un protone si aggiunge a un atomo di carbonio con un'alta densit\u00e0 di elettroni, quindi preferibilmente o il C2 o il C4 dell'1-naftolo (1).\nQuesto porta ad un addotto stabilizzato per risonanza 1a-1e.\nLa dearomatizzazione del primo anello nafalenico, avviene con un rilascio di energia pari a 25 kcal/mol.\nNel passo successivo un anione bisolfito attacca il carbonio C3 nello stato indicato dalla figura 1e. Il risultato \u00e8 la formazione di 3a che tautomerizza nella forma pi\u00f9 stabile di acido chetosolfonico (3b).\nSegue un'addizione nucleofila da parte dell'ammina con la formazione di 4a e il suo tautomero 4b perde acqua per formare il catione 5a, stabilizzato per risonanza. Questo composto viene deprotonato a immina 5b o enammina 5c, in equilibrio fra di loro. Infine l'enammina elimina sodio bisolfito con la formazione della nafalammina 6\n\u00c8 importante ribadire che questa \u00e8 una reazione reversibile.\nLa reazione pu\u00f2 essere riassunta in questo modo:"}
{"id": "2221107", "revid": "1305772", "url": "https://it.wikipedia.org/wiki?curid=2221107", "title": "Atletica leggera ai Giochi della IV Olimpiade - 5 miglia", "text": "La competizione delle 5 miglia di atletica leggera dei Giochi della IV Olimpiade si tenne i giorni 15 e 18 luglio 1908 allo Stadio di White City a Londra.\nRisultati.\nFinale (8047 metri).\nI favoriti sono i padroni di casa. Il campione inglese in carica (sulle 4 miglia) \u00e8 Emil Voigt, nato da genitori tedeschi. \nLa gara \u00e8 movimentata, diversi concorrenti si alternano alla guida. Dopo un miglio conduce l'inglese Owen con 4'46\"2. Al passaggio del terzo miglio \u00e8 davanti il sudafricano Hefferon. Quando manca un miglio all'arrivo passa per primo lo svedese Svanberg. L'inglese Voigt, che fino ad ora \u00e8 rimasto dietro i primi e non ha mai tirato, si lancia all'attacco con una progressione irresistibile e vince in solitaria, staccando il secondo arrivato di oltre 12 secondi.\nVoigt si ritirer\u00e0 gi\u00e0 nel 1910."}
{"id": "2221110", "revid": "110157", "url": "https://it.wikipedia.org/wiki?curid=2221110", "title": "Il signore di Camors", "text": "Il signore di Camors \u00e8 un romanzo dello scrittore e drammaturgo francese Octave Feuillet. La sua prima pubblicazione fu nella \"Revue des deux mondes\" del 1867\nTrama.\nUn nobile suicidandosi lascia un testamento in cui lega al figlio, oltre al titolo ed alla fortuna, un insegnamento cinico ed improntato al materialismo pi\u00f9 gretto. L'eredit\u00e0 lasciata dal padre al figlio concede un'assoluta libert\u00e0 di realizzare ogni proprio desiderio senza render conto a nessuno. Alla lunga ci\u00f2 genera contraddizioni interiori che si concluderanno con una sorta di palinodia, sul letto di morte: il cinico debosciato, commosso dagli affetti familiari (da cui era stato messo in guardia dal padre nella lettera d'addio alla vita) muore raccomandando l'avvenire del figlio alla moglie, entrambi abbandonati tempo prima per continuare la vita di edonismo assoluto."}
{"id": "2221111", "revid": "729019", "url": "https://it.wikipedia.org/wiki?curid=2221111", "title": "Atletica leggera ai Giochi della IV Olimpiade - 3 miglia a squadre", "text": "La competizione delle 3 miglia a squadre di atletica leggera dei Giochi della IV Olimpiade si tenne i giorni 14 e 15 luglio 1908 allo Stadio di White City a Londra.\nRisultati.\nCorrono cinque atleti per squadra. Si contano i tre migliori piazzamenti. 1 punto al primo, 2 al secondo, ecc. La squadra vincente \u00e8 quella che ha il punteggio pi\u00f9 basso.\nIn finale i tre britannici arrivano primo, secondo e terzo e vincono con il miglior punteggio possibile."}
{"id": "2221113", "revid": "1543377", "url": "https://it.wikipedia.org/wiki?curid=2221113", "title": "Atletica leggera ai Giochi della IV Olimpiade - Staffetta olimpica", "text": "La competizione della staffetta olimpica di atletica leggera dei Giochi della IV Olimpiade si tenne i giorni 24 e 25 luglio 1908 allo Stadio di White City a Londra.\nLe frazioni sono di 200 + 200 + 400 + 800 metri.\nBatterie.\nSi disputarono 3 batterie, la squadra vincitrice accedeva alla finale.\nFinale.\nGli Stati Uniti si mettono subito alla testa della corsa e non si fanno pi\u00f9 raggiungere.\nLi seguono, distanziati, gli ungheresi. Ma all'ultimo giro il tedesco Braun recupera lo svantaggio e riesce a sopravanzare i magiari sul rettilineo, vincendo l'argento per un decimo di secondo.\nIl terzo frazionista americano, John Baxter Taylor, 26 anni, \u00e8 il primo atleta di colore in assoluto ad aggiudicarsi un titolo olimpico."}
{"id": "2221116", "revid": "1305772", "url": "https://it.wikipedia.org/wiki?curid=2221116", "title": "Atletica leggera ai Giochi della IV Olimpiade - 110 metri ostacoli", "text": "La competizione dei 110 metri ostacoli di atletica leggera dei Giochi della IV Olimpiade si tenne i giorni 23 e 25 luglio 1908 allo Stadio di White City a Londra.\nL'eccellenza mondiale.\nTra maggio e giugno gli americani disputano le prime selezioni olimpiche, in tre luoghi diversi. Sui 110 ostacoli i vincitori di questa storica prima edizione sono:\nRisultati.\nFinale.\nLa gara non viene disputata in pista, ma sul manto erboso al centro dello stadio.\nI quattro finalisti sono tutti americani, a rimarcare il predominio della scuola USA in questa specialit\u00e0. Alla partenza si muovono all'unisono, ma Smithson guadagna sugli avversari ostacolo dopo ostacolo, tagliando il traguardo con un vantaggio di quasi cinque metri su Garrels con il primato dei Giochi.\nDopo la gara Smithson verr\u00e0 immortalato in alcune fotografie che lo ritraggono mentre valica un ostacolo tenendo una Bibbia nella mano sinistra.\nIl secondo classificato, John Garrels, ha vinto la settimana precedente il bronzo nel Getto del peso.\nNessuno far\u00e0 meglio di Forrest Smithson nel quadriennio seguente. Nel 1913 la neonata IAAF registrer\u00e0 questa prestazione come primo record mondiale ufficiale della specialit\u00e0."}
{"id": "2221120", "revid": "3732", "url": "https://it.wikipedia.org/wiki?curid=2221120", "title": "Atletica leggera ai Giochi della IV Olimpiade - 3200 metri siepi", "text": "La competizione dei 3200 metri siepi di atletica leggera dei Giochi della IV Olimpiade si tenne i giorni 17 e 18 luglio 1908 allo Stadio di White City a Londra.\nQuesta distanza \"atipica\" viene scelta perch\u00e9 \u00e8 quella che si avvicina di pi\u00f9 alle due miglia inglesi (3218,7 metri).\nRisultati.\nI favoriti sono i britannici.\nIl pi\u00f9 titolato \u00e8 Arthur Russell, tre volte campione nazionale (1904-06). Russell si qualifica vincendo la prima batteria davanti a Massimo Cartasegna, che d\u00e0 buona prova di s\u00e9. Gli atleti di casa vincono 4 delle 6 batterie.\nIn finale gli inglesi cercano subito di imporre il loro ritmo. Prima fa l'andatura Holdaway, poi prende il comando Galbraith (canadese). A met\u00e0 gara Galbraith finisce la benzina e lascia la guida della gara a Russell e a Robertson, tallonati dall'americano Eisele. All'inizio dell'ultimo giro i due inglesi spingono sull'acceleratore e concludono la gara in solitaria, rispettando le gerarchie."}
{"id": "2221121", "revid": "3732", "url": "https://it.wikipedia.org/wiki?curid=2221121", "title": "Atletica leggera ai Giochi della IV Olimpiade - Marcia 3500 metri", "text": "La competizione dei 3500 di marcia di atletica leggera dei Giochi della IV Olimpiade si tenne il giorno 15 luglio 1908 allo Stadio di White City a Londra.\nRisultati.\nBatterie.\nSi disputarono 3 batterie, i primi tre classificati accedevano alla finale."}
{"id": "2221124", "revid": "729019", "url": "https://it.wikipedia.org/wiki?curid=2221124", "title": "Bawean", "text": "Bawean \u00e8 un'isola dell'Indonesia, di circa 200 chilometri quadrati. La popolazione \u00e8 pi\u00f9 o meno di 53.000 abitanti. \u00c8 bagnata dal Mar di Giava ed \u00e8 compresa nella provincia di Giava Orientale. Centro principale \u00e8 Sangkapura, sulla costa meridionale.\nEconomia.\nPrevale l'agricoltura (cereali, cotone e tabacco) e la pesca."}
{"id": "2221129", "revid": "3732", "url": "https://it.wikipedia.org/wiki?curid=2221129", "title": "Atletica leggera ai Giochi della IV Olimpiade - 400 metri ostacoli", "text": "La competizione dei 400 metri ostacoli di atletica leggera dei Giochi della IV Olimpiade si tenne i giorni 20 e 22 luglio 1908 allo Stadio di White City a Londra.\nL'eccellenza mondiale.\nTra maggio e giugno gli americani disputano le prime selezioni olimpiche, in due luoghi diversi. Sui 400 ostacoli i vincitori di questa storica prima edizione sono:\nLa supremazia sulla distanza \u00e8 contesa tra gli americani Charles Bacon e Harry Hillman, il campione in carica.\nLa gara.\nIl rigido regolamento inglese mostra il suo lato assurdo sui 400 ostacoli. Possono passare il turno solo i primi, ci sono 11 batterie, ma gli iscritti sono solo 15. Risultato: solo in quattro batterie c'\u00e8 una lotta tra pi\u00f9 concorrenti, mentre ben sette batterie sono formate da un solo atleta.\nIn semifinale il campione in carica, l'americano Harry Hillman, batte il record olimpico con 56\"4. Dietro di lui giunge l'atleta di casa Harry Coe, che corre il secondo miglior tempo delle 4 serie (57\"0), ma \u00e8 fuori dalla finale perch\u00e9 il regolamento premia solo i vincitori di ciascun turno.\nIn finale si allineano ai blocchi di partenza due americani e due inglesi. Hillman e il connazionale Charles Bacon dominano la gara ed arrivano appaiati all'ultimo ostacolo, ed \u00e8 Bacon a prevalere sul filo di lana con il nuovo primato dei Giochi.\nRisultati.\nFinale.\nNel 1913 la neonata IAAF registrer\u00e0 il tempo di Bacon come primo record del mondo della specialit\u00e0.\nLe ottime prestazioni degli inglesi Harry Coe (secondo in semifinale con 57\"0) Leonard Treemer (terzo in finale con lo stesso tempo) varrebbero il record nazionale e la migliore prestazione europea. Ma ai Giochi viene ufficializzato solo il tempo del vincitore di ogni serie."}
{"id": "2221130", "revid": "1543377", "url": "https://it.wikipedia.org/wiki?curid=2221130", "title": "Tribunale permanente dei Popoli", "text": "Il Tribunale permanente dei Popoli (TPP) \u00e8 un tribunale d'opinione internazionale finalizzato alla promozione dei diritti umani, fondato a Bologna il 24 giugno 1979 su iniziativa del senatore Lelio Basso.\nAttivit\u00e0.\nSi tratta di un tribunale spontaneo d'opinione che trae ispirazione dal Tribunale Russell. Si compone di esperti di diritto, giornalisti, scrittori e altri intellettuali. Esprime valutazioni morali rivolte all'opinione pubblica su questioni di violazione dei diritti umani e dei diritti dei popoli in tutto il pianeta. \nSecondo l'art. 2 dello statuto, la sua attivit\u00e0 consiste nel \"promuovere il rispetto universale ed effettivo dei diritti fondamentali dei popoli, determinando se tali diritti sono violati, esaminando le cause di tali violazioni e denunciando all'opinione pubblica mondiale i loro autori\".\nFu creato a partire dalla Fondazione Internazionale Lelio Basso per i Diritti e la Liberazione dei Popoli (FILB), fondata nel 1976 e conseguente alla (anche nota come \"Carta di Algeri\"). Il TPP si rif\u00e0 inoltre alla Dichiarazione universale dei diritti umani, alla Dichiarazione dei diritti dei popoli indigeni, ai trattati e a dichiarazioni internazionali non vincolanti.\nSessioni.\nIl tribunale d'opinione ha esaminato, tra gli altri, i casi di: Tibet, Sahara Occidentale, Argentina, Eritrea, Filippine, El Salvador, Afghanistan, Timor Est, Zaire, Guatemala, il genocidio armeno, l'intervento degli Stati Uniti nel Nicaragua, Amazzonia brasiliana e la repressione contro il dissenso alla linea TAV in Val di Susa. In alcuni casi, come America centrale, Afghanistan, Pakistan e Italia. In alcuni casi, come America centrale, Afghanistan e Pakistan, le commissioni di inchiesta hanno condotto indagini sul posto.\nMembri.\nTra i membri delle sessioni della giuria si ricordano:"}
{"id": "2221131", "revid": "3732", "url": "https://it.wikipedia.org/wiki?curid=2221131", "title": "Atletica leggera ai Giochi della IV Olimpiade - Salto in alto", "text": "La competizione del salto in alto di atletica leggera dei Giochi della IV Olimpiade si tenne il giorno 21 luglio 1908 allo Stadio di White City a Londra.\nL'eccellenza mondiale.\nNon \u00e8 presente il campione di Saint Louis, ma \u00e8 presente il campione di Atene 1906, l'irlandese Cornelius Leahy.\nRisultati.\nTurno eliminatorio.\nTutti i 22 iscritti hanno diritto a tre salti. Poi si stila una classifica. I primi otto disputano la finale.\nGli otto finalisti si portano dietro i risultati della qualificazione.\nLa miglior prestazione appartiene a Harry Porter (USA), che con 1,905\u00a0m stabilisce il nuovo record olimpico.\nFinale.\nSi parte da 1,88. Porter e Lehay vanno su al primo tentativo; l'ungherese Somodi al secondo e il giovane francese G\u00e9o Andr\u00e9 (18 anni) al terzo.\nSi passa a 1,905. Solo Porter ce la fa (al primo tentativo); gli altri sbagliano tre volte. L'americano vince l'oro. Poi chiede di alzare l'asticella a 1,975, ma \u00e8 troppo anche per lui.\nPer il secondo e terzo posto non vengono effettuati i salti di spareggio. I tre concorrenti giunti a pari merito ottengono tutti l'argento.\nLo stile del vincitore non \u00e8 pi\u00f9 una semplice sforbiciata: il busto si avvita nel passaggio sull'asticella e le braccia hanno una funzione determinante nello spiccare il salto. \nSecondo il regolamento in vigore dal 1948 in poi Leahy avrebbe vinto l'argento, Somody il bronzo mentre Andr\u00e9 sarebbe arrivato quarto."}
{"id": "2221132", "revid": "354351", "url": "https://it.wikipedia.org/wiki?curid=2221132", "title": "Tribunale Permanente dei Popoli", "text": ""}
{"id": "2221133", "revid": "3732", "url": "https://it.wikipedia.org/wiki?curid=2221133", "title": "Atletica leggera ai Giochi della IV Olimpiade - Salto con l'asta", "text": "La competizione del salto con l'asta di atletica leggera dei Giochi della IV Olimpiade si tenne il giorno 24 luglio 1908 allo Stadio di White City a Londra.\nL'eccellenza mondiale.\nIl campione in carica, il francese Fernand Gonder, \u00e8 ora un giocatore di rugby.\nTra maggio e giugno gli americani disputano le prime selezioni olimpiche, in tre luoghi diversi. Nel salto con l'asta i vincitori di questa storica prima edizione sono:\nLe selezioni dell'Est si disputano il 12 giugno. Una settimana dopo Walter Dray, che non si \u00e8 qualificato, salta 3,90 stabilendo il nuovo record nazionale.\nRisultati.\nTurno eliminatorio.\nTutti i 15 iscritti hanno diritto a tre salti. Poi si stila una classifica. I primi otto disputano la finale.\nGli otto finalisti si portano dietro i risultati della qualificazione.\nNelle qualificazioni, che si tengono di mattina, il record olimpico viene battuto quattro volte: prima Bruno S\u00f6derstr\u00f6m (Gruppo A) lo porta a 3,58, poi tre atleti del Gruppo B lo eguagliano (Ed Archibald) e poi lo portano a 3,66 (Alfred Gilbert) e infine a 3,71 (Edward Cook).\nFinale.\nLa finale \u00e8 prevista per il pomeriggio, mentre si disputa la maratona.\nI ruoli tra Gilbert e Cook si invertono: Alfred Gilbert eguaglia 3,71, Cook si ferma invece a 3,66. La gara \u00e8 entrata nel vivo quando il pubblico viene rapito dal dramma di Dorando Pietri che, completamente esausto, impiega 10 minuti per coprire gli ultimi 500 metri. Con la ripresa della gara, i giudici decidono di non procedere oltre e assegnano ad entrambi la medaglia d'oro.\nEdward Cook vince il titolo olimpico alla verde et\u00e0 di 19 anni e 8 mesi.\nNel 1910 si laurea alla Cornell University e lascia l'attivit\u00e0 sportiva dilettantistica."}
{"id": "2221136", "revid": "3732", "url": "https://it.wikipedia.org/wiki?curid=2221136", "title": "Atletica leggera ai Giochi della IV Olimpiade - Salto in lungo", "text": "La competizione del salto in lungo di atletica leggera dei Giochi della IV Olimpiade si tenne il giorno 22 luglio 1908 allo Stadio di White City a Londra.\nRisultati.\nTurno eliminatorio.\nTutti i 32 iscritti hanno diritto a tre salti. Poi si stila una classifica. I primi tre disputano la finale (tre ulteriori salti).\nI tre finalisti si portano dietro i risultati della qualificazione.\nLa miglior prestazione appartiene a Frank Irons (USA) che salta a 7,44 m, stabilendo il nuovo record olimpico.\nIl primatista stagionale Ahearne arriva soltanto ottavo con 6,72.\nFinale.\nIrons si migliora ulteriormente di 4 cm, consolidando il proprio primato.\nLa gara vede un dominio degli atleti USA, che si piazzano al primo, secondo, quarto, quinto e sesto posto."}
{"id": "2221137", "revid": "729019", "url": "https://it.wikipedia.org/wiki?curid=2221137", "title": "Atletica leggera ai Giochi della IV Olimpiade - Salto triplo", "text": "La competizione delle salto triplo di atletica leggera dei Giochi della IV Olimpiade si tenne il giorno 25 luglio 1908 allo Stadio di White City a Londra.\nL'eccellenza mondiale.\nDurante la stagione il britannico Ahearne e il canadese MacDonald hanno superato abbondantemente i 14,50 metri. Nessun altro ha fatto pi\u00f9 di 14,30. La loro supremazia viene ribadita ai Giochi.\nRisultati.\nTurno eliminatorio.\nTutti i 20 iscritti hanno diritto a tre salti. Poi si stila una classifica. I primi tre disputano la finale (tre ulteriori salti).\nI tre finalisti si portano dietro i risultati della qualificazione.\nLa miglior prestazione appartiene a Timothy Ahearne (GBR) che stabilisce il nuovo record olimpico con 14,72 m.\nFinale.\nLa finale \u00e8 una gara dall'esito incerto fino alla fine. MacDonald salta a 14,76 e si porta in prima posizione. Ahearne raccoglie tutte le energie e vince all'ultimo salto sfiorando i 15 metri.\nLe bandiere \"ufficiali\" nascondono la vera nazionalit\u00e0 dei primi due classificati: sia Ahearne che MacDonald sono infatti irlandesi."}
{"id": "2221139", "revid": "648716", "url": "https://it.wikipedia.org/wiki?curid=2221139", "title": "Ontology Inference Layer", "text": "L'Ontology Inference Layer (OIL) \u00e8 una tipologia di ontologia informatica per il web semantico. \u00c8 basata sulla rappresentazione e l'inferenza che unisce i linguaggi di \"frame description\" con la semantica formale e le abilit\u00e0 inferenziali permesse dalla DL (description logic).\nOIL venne sviluppato da Dieter Fense, Frank van Harmelen (Vrije Universiteit) e Ian Horrocks (Universit\u00e0 di Manchester) come parte del progetto IST \"OntoKnowledge\".\nGran parte del lavoro fu successivamente incorporato nello sviluppo di DAML+OIL e Web Ontology Language (OWL)."}
{"id": "2221140", "revid": "287204", "url": "https://it.wikipedia.org/wiki?curid=2221140", "title": "Carlos de Sig\u00fcenza y G\u00f3ngora", "text": "Inizi della carriera.\nSig\u00fcenza nacque a Citt\u00e0 del Messico nel 1645. Studi\u00f2 matematica ed astronomia sotto la guida del padre, un \"Peninsular\" che aveva ricoperto il ruolo di tutore della famiglia reale spagnola.\nSig\u00fcenza entr\u00f2 a far parte della Compagnia di Ges\u00f9 come novizio il 17 agosto 1660, prendendo i voti in forma semplice il 15 agosto 1662 a Tepotzotl\u00e1n, e lasciando la compagnia (od essendone espulso) nel 1667 o nel 1669. Il 20 luglio 1672 fu nominato a capo della cattedra di matematica e scienze esatte dell'Universit\u00e0 del Messico, e divenne sacerdote l'anno seguente. Fu cappellano presso l'ospedale del Amor de Dios (oggi Academia de San Carlos) tra il 1682 e la sua morte. All'interno della colonia era famoso come uomo di scienza. Era anche un poeta, scrittore, storico, filosofo, cartografo e cosmografo. Era tanto il suo prestigio che il re francese Luigi XIV tent\u00f2 di portarlo a Parigi.\nPubblic\u00f2 il suo primo poema nel 1662. Nel 1671 pubblic\u00f2 un almanacco. Nel 1693 fu la volta di \"El Mercurio Volante\", primo giornaledella Nuova Spagna.\nLa collezione Ixtlilxochitl-Sig\u00fcenza-Boturini.\nPresso l'ospedale divenne amico intimo di Juan de Alva Ixtlilxochitl, che gli mise a disposizione una ricca collezione di documenti provenienti dai suoi antenati, tra cui lo storico Fernando de Alva Cort\u00e9s Ixtlilxochitl ed i re di Texcoco. Nel 1668 Sig\u00fcenza inizi\u00f2 lo studio della storia azteca e della scrittura tolteca. Alla morte di Ixtlilxochitl eredit\u00f2 la collezione dedicando gli ultimi anni della propria vita al continuo studio della storia messicana.\nLa vergine di Guadalupe.\nSi dice che tra questi documenti si trovasse una \"mappa\" (codice) che documentasse l'apparizione della vergine Maria nel 1531, nella forma di Nostra Signora di Guadalupe, cui anche Luis Becerra Tanco afferm\u00f2 di aver assistito nell'introduzione della sua opera del 1666 sulla difesa delle apparizioni mariane.\nA causa del suo collegamento con questi antichi documenti, Sig\u00fcenza gioc\u00f2 un ruolo fondamentale nello sviluppo di questa leggenda. Egli era un devoto della Vergine, e scrisse poemi parnassiani dedicati a lei fin dal 1662. Il suo pi\u00f9 grande contributo alla storia della vicenda fu l'affermazione secondo cui il \"Nican mopohua\", traduzione in lingua nahuatl del racconto, fosse stato scritto da Antonio Valeriano, ipotesi tuttora considerata valida. Inoltre identific\u00f2 in Fernando Alva de Ixtlilxochitl l'autore del \"Nican motecpana\". Questa considerazione fu stimolata dal \"Polestar of Mexico\" di Francisco de Florencia, secondo cui l'originale versione in lingua nahuatl era stata scritta da Jer\u00f3nimo de Mendieta.\nNel 1680 gli fu commissionato il progetto di un Arco trionfale per celebrare l'arrivo del nuovo vicer\u00e9, Tom\u00e1s de la Cerda.\nSempre in quel decennio scrisse storie sul Messico che ipotizzavano una migrazione degli Olmechi nel Nuovo Mondo attraverso l'oceano Atlantico, e che Tommaso apostolo avesse evangelizzato i nativi poco prima della morte di Cristo.\nGeografo reale.\nNel 1691 prepar\u00f2 la prima mappa in assoluto della Nuova Spagna. Disegn\u00f2 anche mappe idrologiche della Valle del Messico. Nel 1692 re Carlo II lo nomin\u00f2 proprio geografo ufficiale della colonia. Con l'incarico di geografo reale partecip\u00f2 alla spedizione del 1692 nella baia di Pensacola, in Florida, sotto il comando di Andr\u00e9s de Pez, al fine di trovare frontiere difendibili contro l'invasione francese. Mappo' tutta la baia e la foce del Mississippi: nel 1693 ne descrisse il territorio nel \"Descripci\u00f3n del seno de Santa Mar\u00eda de Galve, alias Panzacola, de la Mobila y del R\u00edo Misisipi\".\nQuando il tentativo spagnolo del 1698 di colonizzare la baia di Pensacola fu contrastato dall'arrivo di una flotta francese, Sig\u00fcenza fu accusato dal capo della spedizione, Andr\u00e9s de Arriola, di supportare l'azione francese. Si autodifese con successo da queste accuse nel 1699.\nSalvataggio dei documenti dagli archivi della Nuova Spagna.\nNel 1692 vi fu una grave siccit\u00e0 in Nuova Spagna, ed un'epidemia attacc\u00f2 le piantagioni di frumento. Per questi motivi il cibo scarseggiava. Sig\u00fcenza riusc\u00ec ad identificare la causa della malattia del grano in un piccolo insetto chiamato \"chiahuiztli\". Non c'era pi\u00f9 mais nella capitale, e molte persone erano affamate. L'8 giugno 1692 una folla si radun\u00f2 davanti al palazzo del vicer\u00e9. Inizi\u00f2 il lancio di pietre, e gli archivi furono dati alle fiamme. Sig\u00fcenza salv\u00f2 buona parte dei documenti ed alcuni dipinti, a rischio della propria vita. Questa azione permise di risparmiare dalle fiamme un gran numero di documenti del Messico coloniale, altrimenti spacciati. In seguito scrisse un racconto su questi eventi.\nUltimi anni.\nNel 1694 si ritir\u00f2 dall'universit\u00e0 e, apparentemente, rientr\u00f2 nell'ordine dei Gesuiti.\nNel novembre del 1699 Sig\u00fcenza fu nominato \"corregidor general\" (esaminatore dei libri) per conto dell'inquisizione spagnola. Mor\u00ec per una malattia al rene nel 1700, presso l'ospedale del Amor de Dios a Citt\u00e0 del Messico, dove aveva trascorso buona parte della sua carriera. Lasci\u00f2 in eredit\u00e0 il proprio corpo alla scienza, e la propria biblioteca al Collegio gesuita di San Pedro y San Pablo. Alla sua morte furono trovati numerosi manoscritti inediti, di cui pochi frammenti sopravvissero all'espulsione dei gesuiti dal vicereame."}
{"id": "2221142", "revid": "3732", "url": "https://it.wikipedia.org/wiki?curid=2221142", "title": "Atletica leggera ai Giochi della IV Olimpiade - Getto del peso", "text": "La competizione del getto del peso di atletica leggera dei Giochi della IV Olimpiade si tenne il giorno 16 luglio 1908 allo Stadio di White City a Londra.\nL'eccellenza mondiale.\nTra maggio e giugno gli americani disputano le prime selezioni olimpiche, in tre luoghi diversi. Nel getto del peso i vincitori di questa storica prima edizione sono:\nL'americano Ralph Rose non ha rivali, la sua superiorit\u00e0 \u00e8 netta. Appena giunto a Londra, in allenamento ha lanciato la sfera a 50 piedi (15,24 m).\nRisultati.\nTurno eliminatorio.\nTutti i 25 iscritti hanno diritto a tre lanci. Poi si stila una classifica. I primi tre disputano la finale (tre ulteriori lanci).\nI tre finalisti si portano dietro i risultati della qualificazione.\nLa miglior prestazione appartiene a Ralph Rose (USA) con 14,08. Il secondo classificato, Denis Horgan (GBR), \u00e8 distanziato di 75 cm. Le misure non sono elevate a causa della pioggia, che ha reso la pedana bagnata e scivolosa.\nFinale.\nHorgan si migliora a 13,62; Rose gli risponde con 14,21. Vince con oltre mezzo metro di vantaggio."}
{"id": "2221143", "revid": "3732", "url": "https://it.wikipedia.org/wiki?curid=2221143", "title": "Atletica leggera ai Giochi della IV Olimpiade - Lancio del disco", "text": "La competizione del lancio del disco di atletica leggera dei Giochi della IV Olimpiade si tenne il giorno 16 luglio 1908 allo Stadio di White City a Londra.\nRisultati.\nTurno eliminatorio.\nTutti i 42 iscritti hanno diritto a tre lanci. Poi si stila una classifica. I primi tre disputano la finale (tre ulteriori lanci). I tre finalisti si portano dietro i risultati della qualificazione.\nLa miglior prestazione appartiene a Merritt Giffin (USA) con 40,70.\nFinale.\nNei lanci di finale Martin Sheridan, secondo con 40,58, balza in prima posizione e prende l'oro.\nMartin Sheridan, irlandese di nascita, rappresenta ai Giochi la sua patria adottiva."}
{"id": "2221144", "revid": "1305772", "url": "https://it.wikipedia.org/wiki?curid=2221144", "title": "Atletica leggera ai Giochi della IV Olimpiade - Lancio del disco stile greco", "text": "La competizione del lancio del disco stile greco di atletica leggera dei Giochi della IV Olimpiade si tenne il giorno 18 luglio 1908 allo Stadio di White City a Londra.\nI lanci si effettuavano senza rotazione, con la semplice torsione del busto (movimento \u201ca onda\u201d).\nRisultati.\nQualificazioni.\nTutti effettuano tre lanci. I primi tre classificati disputano la finale (tre ulteriori lanci). I tre finalisti si portano dietro i risultati della qualificazione."}
{"id": "2221145", "revid": "3732", "url": "https://it.wikipedia.org/wiki?curid=2221145", "title": "Atletica leggera ai Giochi della IV Olimpiade - Lancio del martello", "text": "La competizione del lancio del martello di atletica leggera dei Giochi della IV Olimpiade si tenne il giorno 14 luglio 1908 allo Stadio di White City a Londra.\nRisultati.\nTurno eliminatorio.\nTutti i 19 iscritti hanno diritto a tre lanci. Poi si stila una classifica. I primi tre disputano la finale (tre ulteriori lanci). I tre finalisti si portano dietro i risultati della qualificazione.\nLa miglior prestazione appartiene a Matthew McGrath (USA), con 51,18 m.\nFinale.\nSolo all'ultimo lancio McGrath viene superato dal campione in carica Flanagan, che batte anche il record olimpico.\nAlla veneranda et\u00e0 di 35 anni compiuti, il bicampione olimpico Flanagan, irlandese trapiantato negli USA, vince il suo terzo oro olimpico consecutivo. Nella ancor breve storia dei Giochi \u00e8 questa la prima volta che un tale evento si verifica. Nei novant'anni anni seguenti solo altri cinque atleti sapranno eguagliare questo primato:"}
{"id": "2221147", "revid": "212348", "url": "https://it.wikipedia.org/wiki?curid=2221147", "title": "Pseudoprimo di Fermat", "text": ""}
{"id": "2221148", "revid": "547034", "url": "https://it.wikipedia.org/wiki?curid=2221148", "title": "Atletica leggera ai Giochi della IV Olimpiade - Lancio del giavellotto", "text": "La competizione del lancio del giavellotto di atletica leggera dei Giochi della IV Olimpiade si tenne il giorno 17 luglio 1908 allo Stadio di White City a Londra.\nRisultati.\nTurno eliminatorio.\nTutti i 16 iscritti hanno diritto a tre lanci. Poi si stila una classifica. I primi tre disputano la finale (tre ulteriori lanci).\nI tre finalisti si portano dietro i risultati della qualificazione.\nIn una specialit\u00e0 in cui i britannici non hanno tradizione, sono gli atleti scandinavi a dominare.\nLa miglior prestazione appartiene allo svedese Lemming, campione 1906 in carica, con 53,69 m.\nFinale.\nSolo Lemming si migliora, riuscendo a battere il proprio record olimpico. Il campione distanzia la medaglia d'argento di oltre 4 metri."}
{"id": "2221149", "revid": "2110845", "url": "https://it.wikipedia.org/wiki?curid=2221149", "title": "Juan Calzadilla", "text": "Ha studiato a la Universidad Central de Venezuela e nell'Instituto Pedag\u00f3gico Nacional. \u00c8 cofondatore di El techo de la ballena (1961) e della rivista \"Imagen\" (1984)."}
{"id": "2221150", "revid": "3732", "url": "https://it.wikipedia.org/wiki?curid=2221150", "title": "Atletica leggera ai Giochi della IV Olimpiade - Lancio del giavellotto stile libero", "text": "La competizione del lancio del giavellotto stile libero di atletica leggera dei Giochi della IV Olimpiade si tenne il giorno 16 luglio 1908 allo Stadio di White City a Londra.\nL'impugnatura \u00e8 libera, preferibilmente si impugna l'attrezzo verso la sua estremit\u00e0 posteriore."}
{"id": "2221151", "revid": "287204", "url": "https://it.wikipedia.org/wiki?curid=2221151", "title": "Atletica leggera ai Giochi della IV Olimpiade - Salto in alto da fermo", "text": "La gara del salto in alto da fermo dei Giochi della IV Olimpiade si tenne il 23 luglio 1908 a Londra, in occasione dei quarti Giochi olimpici dell'era moderna.\nRisultati.\nQualificazioni.\nI 20 iscritti hanno diritto a tre salti. I migliori quattro disputano i tre salti di finale. "}
{"id": "2221154", "revid": "287204", "url": "https://it.wikipedia.org/wiki?curid=2221154", "title": "Atletica leggera ai Giochi della IV Olimpiade - Salto in lungo da fermo", "text": "La competizione del salto in lungo da fermo di atletica leggera dei Giochi della IV Olimpiade si tenne il giorno 20 luglio 1908 allo Stadio di White City a Londra.\nRisultati.\nQualificazioni.\nI 25 iscritti hanno diritto a tre salti. I migliori tre disputano i tre salti di finale."}
{"id": "2221166", "revid": "19933", "url": "https://it.wikipedia.org/wiki?curid=2221166", "title": "Cosmografo", "text": ""}
{"id": "2221169", "revid": "1986261", "url": "https://it.wikipedia.org/wiki?curid=2221169", "title": "Vincenzo Fontana (architetto)", "text": "Biografia.\nDopo la laurea in architettura, conseguita nel 1969 a Venezia \u00e8 stato assistente all'Istituto Universitario di Architettura di Venezia (IUAV) e in seguito, nello stesso ateneo, professore di Storia dell'arte contemporanea. Ha insegnato al Politecnico di Torino e a Venezia Storia dell'urbanistica e dell'architettura. Dal 1970 al 1987 \u00e8 stato coordinatore della Universit\u00e0 Internazionale dell\u2019arte di Venezia con visiting professor: Buckminster Fuller, Costantino Nivola, Gy\u00f6rgy Kepes, Isamu Noguchi, Louis Kahn, Tobia Scarpa. Ha seguito in particolare teoria architettonica del Cinquecento, architettura civile e industriale dell'Italia giolittiana, archeologia industriale e ricerche su giardini storici del Veneto occupandosi della loro catalogazione in collaborazione con la Regione Veneta stessa. Ha diretto poi ricerche cofinanziate dal MIUR sull'iconologia delle citt\u00e0 venete minori per il Centro studi sull'Iconografia della citt\u00e0 europea diretto da Cesare De Seta presso l'Universit\u00e0 di Napoli Federico II .Da novembre 2011 \u00e8 in pensione, ma continua a fare ricerca partecipando a convegni e pubblicando. Inoltre, molte delle sue lezioni sono consultabili online su YouTube.\n\u00c8 stato docente all'universit\u00e0 di Venezia e come autore attualmente \u00e8 piuttosto noto anche al di fuori degli ambienti accademici, principalmente per un corposo testo illustrato: \"Profilo di architettura italiana del Novecento\". Il volume riporta una sintesi ragionata degli stili, correnti e orientamenti di tutto l'ultimo secolo della nostra architettura. In copertina del libro \u00e8 riconoscibile uno scorcio della Torre scenica del teatro Carlo Felice a Genova, opera di fine secolo dell'architetto milanese Aldo Rossi. \"Il nuovo paesaggio dell'Italia giolittiana\" nel 1981 ha aperto tutta una serie di studi sulla trasformazione delle citt\u00e0, delle campagne e delle montagne italiane ai primi del Novecento che vanno dall'archeologia industriale alla gestione del territorio, come hanno dimostrato numerose recensioni di storici e architetti (Bruno Zevi su L'Espresso e Radio Radicale, Valerio Castronovo per la Fondazione Querini Venezia, Corrado Augias su Rai 3 e La Repubblica). Il saggio \"Alvise Corner e la \u00absanta agricoltura\u00bb in occasione della mostra a Padova del 1980 \u00e8 stato apprezzato da Gianfranco Contini . Nel 2008 \u00e8 stato fellow borsista per l'architettura del paesaggio della fondazione San Paolo di Torino presso la Bogliasco Foundation . A Ravenna ha curato l'allestimento del Museo dantesco del comune accanto alla tomba di Dante 1980-89 museo dantesco comune di Ravenna e a Mezzano ha progettato con Giuseppe Rustichelli la scuola media \u00abManara Valgimigli\u00bb 1978-80"}
{"id": "2221172", "revid": "277947", "url": "https://it.wikipedia.org/wiki?curid=2221172", "title": "Il ragno, la ragazza e la ceiba", "text": "Il ragno, la ragazza e la ceiba \u00e8 un mito Agni (Costa d'Avorio) che vuole descrivere la sessualit\u00e0 ed i ruoli sociali. Quindi si tratta di una storia sacra trasmessa per via orale utile anche per rinsaldare e unificare la comunit\u00e0. Il mito ha la funzione primaria di descrivere come andarono i fatti all'origine della vita, quando da un caos primordiale si diffuse la vita e la morte degli esseri viventi.\nTrama.\nUn giorno un capo indisse una gara che richiedeva l'abbattimento di una \"Ceiba\", ossia di un grande albero tropicale per mezzo del membro virile maschile. Alla competizione partecip\u00f2 il ragno che con un trucco riusc\u00ec nell'impresa richiesta ottenendo il premio in palio costituito da un bue."}
{"id": "2221173", "revid": "1467491", "url": "https://it.wikipedia.org/wiki?curid=2221173", "title": "Oroonoko", "text": "Oroonoko \u00e8 un romanzo breve inglese, scritto da Aphra Behn (1640-1689) e pubblicato nel 1688. L'opera, il cui protagonista \u00e8 un africano ridotto in schiavit\u00f9 nel Suriname degli anni 1660, narra la vicenda di un amore infelice e si ispira alle esperienze dell'autrice durante un viaggio nell'allora neoacquisita colonia britannica del Suriname.\n\u00c8 stato detto, in particolare da Virginia Woolf, che Aphra Behn fu la prima scrittrice professionista, cio\u00e8 la prima donna della letteratura inglese a vivere esclusivamente dei suoi proventi. Se da un lato ci\u00f2 non \u00e8 del tutto vero, dall'altro Behn fu di certo la prima drammaturga professionista e uno dei primi romanzieri inglesi, a prescindere dal sesso. Anche se con tutta probabilit\u00e0 ne scrisse almeno uno prima, \"Oroonoko\" rimane uno dei pi\u00f9 antichi romanzi in lingua inglese, uno dei primi scritti da una donna e occupa un posto privilegiato nella letteratura della Restaurazione inglese.\nTrama.\n\"Oroonoko\" \u00e8 un romanzo relativamente corto il cui titolo inglese completo \u00e8 \"Oroonoko, or the Royal Slave\" traducibile in italiano con \"Oroonoko, lo schiavo reale\". Racconta la storia di Oroonoko, nipote di un sovrano africano, che si innamora di Imoinda, la figlia del maggiore dei generali del re. La giovane piace pure al sovrano il quale le d\u00e0 il velo sacro e la forza a divenire una delle sue spose. Dopo aver trascorso malvolentieri del tempo nell'harem del re (l'Otan) Imoinda e Oroonoko pianificano la fuga con la complicit\u00e0 di Onahal e Aboan. Vengono tuttavia scoperti e quando Imoinda dice di preferire la morte a un matrimonio col vecchio tiranno, questi, furioso per l'affronto, la fa vendere come schiava. Oroonoko invece \u00e8 adescato in una trappola ed \u00e8 catturato dal cinico capitano inglese di un vascello negriero. \nI due prigionieri vengono condotti in Suriname, allora una colonia britannica delle Indie occidentali con un'economia basata sulle piantagioni di canna da zucchero. Quindi verranno loro assegnati dei nuovi nomi cristiani: Caesar a lui e Clemene a lei. Pur schiavi, Oroonoko e Imoinda riescono a rivedersi, ma il ricongiungimento \u00e8 nuovamente minacciato: la bellezza della giovane ha attirato le indesiderate attenzioni del vicegovernatore della colonia, Byam.\nCaesar (Oroonoko) organizza una rivolta di schiavi. I rivoltosi sono procacciati dai gendarmi e obbligati alla resa mentre Byam promette loro un'amnistia. Una volta fugato il pericolo Byam fa fustigare l'organizzatore della rivolta, Oroonoko, il quale, ottenebrato dalla collera e dalla smania di vendicare il suo onore, decide di assassinare il vicegovernatore. Ma poi decide di uccidere pure l'amata Imoinda perch\u00e9 teme che essa possa subire delle violenze e delle angherie dopo che lui sarebbe stato condannato a morte. I due amanti si incontrano in un bosco, discutono assieme sul da farsi e Imoinda si mostra favorevole al disegno dell'amato. Oroonoko esita. Il sentimento d'amore che prova gli impedisce di uccidere l'amata; infine si risolve a pugnalarla e ciononostante lei muore con un sorriso nel volto. Mentre ancora piange sul corpo di Imoinda, Oroonoko \u00e8 arrestato dalle guardie che gli impediscono di suicidarsi cos\u00ec da infliggergli un'esemplare e pubblica condanna. Per tutta la durata del suo supplizio (per smembramento) e fino alla morte che ne consegue, Oroonoko fuma calmamente la pipa e stoicamente sopporta il dolore senza urlare.\nIl romanzo procede alternando la narrazione in prima persona a quella in terza persona, allorch\u00e9 la narratrice riferisce di ci\u00f2 che \u00e8 accaduto in Africa per poi ritrarre se stessa come una testimone dei fatti avvenuti in Suriname. Nel romanzo la narratrice si presenta come una giovane donna inglese della buona societ\u00e0, arrivata in Suriname al seguito del padre (anonimo) che era stato designato come nuovo vicegovernatore per la colonia. L'uomo avrebbe trovato la morte durante la traversata cosicch\u00e9 la narratrice e il resto della famiglia furono alloggiati nella pi\u00f9 bella delle dimore nell'insediamento coloniale. Gli incontri che la giovane europea fa con la gente autoctona e gli schiavi vengono costantemente intrecciati alla vicenda d'amore di Oroonoko e Imoinda. Alla fine del romanzo la narratrice se ne va dal Suriname e parte per Londra.\nStruttura.\nPer quel che attiene la struttura, il romanzo passa per tre segmenti ideali che non seguono un rigido andamento biografico. Il romanzo ha inizio con una dichiarazione di veridicit\u00e0, nella quale la narratrice assicura che il suo racconto non \u00e8 una mera finzione letteraria e nemmeno un pedantesco saggio storico. Essa sostiene di esser stata testimone oculare dei fatti che riporta, di essersi sforzata di attenersi alla sola realt\u00e0 e di non aver mai ceduto alla tentazione di abbellire la narrazione. Segue una descrizione del Suriname e degli amerindi che vi vivevano. La narratrice vede negli autoctoni una popolazione sana e semplice, che pare vivere ancora nell'et\u00e0 dell'oro; e questa considerazione \u00e8 avallata dalla presenza di giacimenti di oro in questa contrada. \u00c8 solo dopo questi due prologhi che la narratrice inizia la storia con Oroonoko stesso, con il complotto tra suo nonno e il capitano, con la cattura e la prigionia di Imoinda. Il seguito, vissuto in prima persona dalla voce narrante, \u00e8 raccontato al presente indicativo: Oroonoko e Imoinda si ritrovano, poi incontrano la narratrice e Trefry. La terza e ultima sezione contiene il racconto della ribellione guidata da Oroonoko e delle tragiche conseguenze che ne susseguirono.\nTraduzione italiana.\nLa prima edizione italiana di Oroonoko \u00e8 stata curata da Marina Tornaghi e Irene Agnello per la Amanda Editrice, Roma, 1981.\nContesto biografico e storico.\nOggi \"Oroonoko\" \u00e8 il pi\u00f9 studiato dei romanzi di Aphra Behn ma non ebbe un successo immediato. Vendette bene, ma fu l'adattamento teatrale di Thomas Southerne (vedere sotto) che lo rese tanto famoso.\nGi\u00e0 dopo la morte dell'autrice questo romanzo riprese a esser letto. E da allora in poi i fatti narrati dalla voce narrante del romanzo, oltre che la fattualit\u00e0 di tutta la trama del romanzo, sono stati accettati e indagati con maggiore o minore credulit\u00e0. Poich\u00e9 la signora Behn non era disponibile per qualsivoglia correzione o conferma circa queste informazioni, i biografi pi\u00f9 tardi identificarono la narratrice con Aphra Behn e incorporarono le affermazioni del romanzo nei loro resoconti della vita della scrittrice.\nMa \"Oroonoko\" \u00e8 pur sempre un'opera di finzione letteraria e il suo Io narrante non dovrebbe essere pi\u00f9 reale, per esempio, della prima persona (apparentemente Gulliver) di Swift ne \"I viaggi di Gulliver\", del narratore naufrago di Defoe nel \"Robinson Crusoe\", o della prima persona nella \"Favola della botte\".\nRealt\u00e0 e finzione nella voce narrante.\nI ricercatori oggi non sanno se la narratrice rappresenti Aphra Behn e se cos\u00ec fosse, in che misura essa dica la verit\u00e0. Gli studiosi hanno discusso sulla questione se l'autrice avesse mai viaggiato in Suriname, e se s\u00ec, in quale periodo. La narratrice riferisce di aver \u00abvisto\u00bb dei montoni nella colonia, quando invece questi animali non vi avrebbero potuto sopravvivere e questo elemento peraltro costringeva gli stessi colonizzatori a importare della carne dalla Virginia. D'altronde tutte le informazioni sostanziali al soggetto di questa vicenda, come sottolinea Ernest Bernbaum nel suo \"Mrs. Behn's Oroonoko\", potrebbero esser desunti dai racconti di viaggio di William Byam e di George Warren che circolavano nella Londra degli anni 1660. La verosimiglianza topografica e culturale non erano un criterio adottato dai lettori di romanzi del XVII secolo (non pi\u00f9, ad esempio, che nelle opere di Thomas Kyd) e Aphra Behn generalmente non cur\u00f2 i dettagli nelle ambientazioni degli altri suoi racconti. Nei suoi drammi le ambientazioni sono abbastanza indistinte, e lei raramente perde del tempo a descrivere il luoghi nelle sue storie.Ma in \"Oroonoko\" forn\u00ec una grande quantit\u00e0 di descrizioni della colonia, come emerge dal lavoro di catalogazione di J. A. Ramsaran e Bernard Dhuicq.\nInoltre tutti gli europei menzionati nel romanzo all'epoca erano veramente presenti in Suriname negli anni 1660. \u00c8 interessante, sempre che l'intera narrazione sia opera di finzione letteraria e basata su un resoconto di viaggio, che l'autrice non si prende mai la libert\u00e0 di inventare di sana pianta dei coloni europei di cui potrebbe aver bisogno. Infine la caratterizzazione delle persone reali del romanzo non segue le sue opinioni politiche. Aphra Behn fu per tutta la vita una fervente realista leale agli Stuart ed era solita mettere in scena dei virtuosi sostenitori del re per opporli a dei cinici fiancheggiatori della Camera dei comuni. Se Behn non avesse conosciuto gli individui che mette in scena nel\"'Oroonoko\", sarebbe stato estremamente improbabile che qualcuno dei veri realisti potessero diventare nella narrazione dei cattivi o che qualcuno dei veri repubblicani potessero divenire nella narrazione degli eroi. Byam e James Bannister, entrambi monarchici nell'interregno, tradiscono un temperamento licenzioso e sadico; al contrario, George Marten, un repubblicano cromwelliano, si mostra ragionevole, onesto e aperto di spirito.\nCon le dovute cautele sembra dunque accettabile la tesi che Aphra Behn abbia davvero viaggiato in Suriname. Ma la voce narrante del romanzo non pu\u00f2 corrispondere alla vera Aphra Behn. A un tratto nel romanzo si dice infatti che il padre della narratrice, futuro vicegovernatore della colonia, sarebbe morto nel corso della traversata. Ci\u00f2 non accadde al padre di Aphra, Bartholomew Johnson, sebbene egli fosse effettivamente morto in una data tra il 1660 e il 1664. Inoltre non sappiamo di nessun altro che sia stato vicegovernatore della colonia a quell'epoca (a parte William Byam), e la sola personalit\u00e0 a esser morta nel corso di una traversata fu Lord Willoughby, il rappresentante autorizzato dal re per le Isole Barbados e per il Suriname. Per altro la morte del padre della narratrice spiegherebbe l'antipatia di lei verso Byam, divenuto di fatto usurpatore del padre morto durante la traversata. Ma questo padre romanzato fornisce alla narratrice un buon motivo per il ritratto poco lusinghiero del vicegovernatore, che di fatto potrebbe celare il vero motivo per il viaggio in Suriname e la vera antipatia che Aphra Behn nutriva per il vero Byam. \u00c8 improbabile che l'autrice si sia recata in Suriname in compagnia di suo marito, anche che non si esclude che avrebbe potuto incontrarlo e sposarlo in Suriname, oppure durante il viaggio di ritorno. Una donna, se era dignitosa di buona famiglia, non avrebbe intrapreso da sola una simile traversata. \u00c8 pi\u00f9 probabile che Aphra Behn sia giunta alla colonia con la propria famiglia accompagnata da una lady pi\u00f9 matura. Quanto al fine della sua visita, Janet Todd sostiene che si tratt\u00f2 di spionaggio. Il vicegovernatore Byam all'epoca aveva preso il controllo assoluto sull'insediamento e vedeva il suo potere contestato non solamente da ex-repubblicani come il colonnello George Marten ma anche da altri monarchici dentro la colonia. Le competenze di Byam cominciavano a essere sospette ed \u00e8 possibile che sia Lord Willoughby che Carlo II fossero interessati a un'inchiesta approfondita sull'amministrazione della colonia.\nSappiamo ben poco al di fuori di questi fatti. I primi biografi di Aphra Behn non solo presero per vere le asserzioni della voce narrante, ma taluni (come Charles Gildon) sono arrivati a inventare una relazione amorosa tra l'autrice del romanzo e l'eroe del romanzo. Ci\u00f2 fu smentito dal 1698 dalle anonime \"Memorie di Aphra Behn, scritte da una del gentil sesso\", le quali insistono sul fatto che l'autrice fosse all'epoca dei fatti descritti in \"Oroonoko\" troppo giovane perch\u00e9 ci\u00f2 fosse concepibile. Dei biografi pi\u00f9 tardivi si sono confrontati con questa polemica, alcuni per sostenere, altri per rigettare questa ipotesi. \u00c8 tuttavia pi\u00f9 proficuo considerare questo romanzo come il resoconto sul governo di un paese fatto da un investigatore, pi\u00f9 che un'autobiografia.\nModelli per Oroonoko.\nCome per molte altre informazioni sull'autrice le tesi che Oroonoko possa essere realmente esistito, che egli possa aver veramente organizzato la rivolta dei suoi compagni e che abbia incontrato l'autrice, per secoli sono state prese sul serio sia dai lettori che dai commentatori, nonostante non vi sia alcun indizio che permetta di stabilire con certezza tutto ci\u00f2. Aphra Behn \u00e8 stata a lungo creduta sulla parola quando nel romanzo narra di aver veramente incontrato il principe africano schiavizzato. Ma in tre secoli, non vi \u00e8 stato alcun ricercatore che abbia rintracciato un personaggio storico che corrispondesse alle descrizioni dell'autrice. Si pu\u00f2 dunque supporre che l'eroe del romanzo sia fittizio, nonostante i frequenti richiami alla realt\u00e0. \nUna delle persone che pi\u00f9 si avvicinano a Oroonoko sembra essere un colono bianco del Suriname, Thomas Allin. Questi, impoverito e disilluso in quella terra inospitale, sprofond\u00f2 nell'alcoolismo e si narra che durante la ripetizione del processo a suo carico avesse proferito delle blasfemie talmente grossolane che al vicegovernatore Byam parve di veder crollare il tribunale. Nel romanzo Oroonoko congiura di assassinare Byam e di uccidersi in seguito: ci\u00f2 collima con la vicenda di Allin, il quale, visto che era impossibile \u00abpossedere la mia vita, quando non ne posso gioire nella libert\u00e0 e nell'onore\u00bb, decide di uccidere Lord Willoughby e di suicidarsi subito dopo. L'esito fu che Allin fer\u00ec Willoughby, fu catturato e condotto in prigione, dove riusc\u00ec a suicidarsi. Il suo corpo fu messo alla gogna in pubblico, \nBisogna precisare che Allin stesso era un piantatore, e non uno schiavo a contratto n\u00e9 un lavoratore schiavizzato. La \u00ablibert\u00e0 e l'onore\u00bb di cui lui parla consistevano pi\u00f9 nell'indipendenza che nell'emancipazione. D'altro canto egli non era di sangue nobile e il suo risentimento verso Willoughby non aveva alcunch\u00e9 a che vedere con una storia di cuore. I suoi punti in comune con Oroonoko si limitano insomma soprattutto all'attentato contro il governatore e al conseguente castigo.\nSe ammettiamo che Aphra Behn abbia lasciato il Suriname nel 1663, essa avrebbe potuto tenersi al corrente della situazione nella colonia leggendo la \u201cExact Relation\u201d, che Willoughby fece stampare a Londra nel 1666, per poi decidere di innestare il crudo episodio di cronaca di Thomas Allin sul fondo del ritratto del cattivo del romanzo, Byam. \nNel periodo in cui soggiornava in Suriname (intorno al 1663), avrebbe inoltre potuto venire a conoscenza dell'arrivo di un vascello negriero, che delle sue 130 \u00ab mercanzie\u00bb, ne aveva \u00ab perdute \u00bb 54 nel viaggio. Gli schiavi africani, anche se erano oggetto di un trattamento diverso rispetto agli schiavi sotto contratto provenienti dall'Inghilterra, erano sottoposti a delle condizioni estreme, e ci\u00f2 li conduceva ad attaccare regolarmente la colonia. Nessuna di queste ribellioni per\u00f2 coincide storicamente con quella riportata nell\"'Oroonoko\". Di pi\u00f9, il personaggio di Oroonoko ha un aspetto fisico inusuale rispetto ai suoi compagni: ha una pelle pi\u00f9 nera, ma pure un naso romano e dei capelli ritti. La mancanza di documenti storici su una ribellione di massa, le caratteristiche fisiche poco plausibili di Oroonoko e la sua raffinatezza tipicamente europea inducono a pensare che l'insieme del romanzo sia opera di invenzione. Bisogna aggiungere a ci\u00f2 che pure il nome del protagonista \u00e8 di invenzione: vi si avvicinano certi nomi in lingua yoruba, anche se gli schiavi africani del Suriname venivano per la maggioranza dal Ghana. Oroonoko potrebbe piuttosto avere un'origine letteraria: il suo nome ricorda quello di Oroondate, un personaggio nella \"Cassandra\" di La Calpren\u00e8de, che Aphra Behn aveva letto. Oroondate vi \u00e8 un principe della Scizia e la sua amata viene rapita da un vecchio re. Ma Oroonoko ricorda per assonanza anche l'Orinoco, il fiume in Venezuela lungo il quale si erano installati dei coloni inglesi: il protagonista del romanzo sarebbe allora la figura allegorica di questa regione considerata un'area mal governata. Prima di questo per\u00f2 vi \u00e8 un Oroondate, che fa il satrapo di Menfi ne \"Le Etiopiche\", un romanzo della tarda antichit\u00e0 ad opera di Eliodoro di Emesa. Molti elementi della trama di \"Oroonoko\" presentano reminiscenze di queste \"Etiopiche\" e di altri romanzi greci coevi. Ma se consideriamo il romanzo di La Calpren\u00e8de, c'\u00e8 anche una particolare somiglianza tra Oroonoko e Juba: questi \u00e8 schiavizzato, condotto a Roma e rinominato Coriolano cos\u00ec come a Oroonoko viene assegnato il nome latino Caesar.\nPosizione di Behn sullo schiavismo.\nLa colonia del Suriname cominci\u00f2 a importare schiavi negli anni 1650, perch\u00e9 gli schiavi a contratto provenienti dall'Inghilterra erano insufficienti ad assicurare la piena produttivit\u00e0 alle piantagioni di canna da zucchero. Nel 1662 il duca di York ricevette la commissione di fornire 3000 schiavi nei Caraibi, e Lord Willoughby fu un commerciante di schiavi. Gli schiavisti inglesi per lo pi\u00f9 trattavano con i cacciatori di schiavi del posto e solo raramente andavano loro stessi a caccia di schiavi. La vicenda della cattura di Oroonoko \u00e8 dunque plausibile, dato che simili incursioni europee ci sono state, ma i mercanti di schiavi inglesi le evitavano il pi\u00f9 possibile per il pericolo di catturare accidentalmente qualcuno legato ai loro alleati sulla costa, i quali, dal canto loro, se ne sarebbero risentiti. Molto spesso gli schiavi provenivano dalla Costa d'oro, in particolare dall'area ghanese.\nStando alla biografa Janet Todd, Behn non si oppose allo schiavismo in quanto tale. Lei accettava l'idea che dei gruppi potenti potessero sottomettere quelli deboli e in ci\u00f2 avrebbe potuto attingere ai racconti orientali ascoltati nella propria infanzia, nei quali \u00abi Turchi\u00bb riducevano in schiavit\u00f9 delle popolazioni europee.\nD'altro canto il marito di Aphra pare sia stato un certo Johan Behn, il quale salpava con il suo \"King David\" dalla citt\u00e0 libera tedesca di Amburgo ma aveva la propria residenza a Londra; la sede londinese era probabilmente una copertura mercantile per il commercio olandese con le colonie inglesi sotto falsa bandiera. Se ne trae che se Behn fosse stata davvero ostile allo schiavismo in quanto istituzione, non avrebbe mai sposato uno schiavista. Tuttavia \u00e8 in parte accertato che il loro non fu un matrimonio felice e \"Oroonoko\", scritto vent'anni dopo la morte del marito, ha il pi\u00f9 detestabile dei suoi personaggi proprio in un capitano schiavista che cattura Oroonoko. \nTodd dice probabilmente il vero asserendo che Aphra Behn non vi si oppose programmaticamente, ma per quanto essa mitighi le sue opinioni sullo schiavismo, non ci sono dubbi sulle sue idee in merito alla regalit\u00e0 naturale. Le ultime parole del romanzo sono una tenue espiazione della colpa della narratrice, ma essa piange il singolo individuo e al singolo individuo dedica un tributo; non critica lo schiavismo in quanto tale. Un re legittimo non pu\u00f2 e non deve essere ridotto in schiavit\u00f9; e, come Aphra scrive in \"The Young King\" (dramma scritto probabilmente in Suriname) non vi \u00e8 Paese che possa prosperare senza un re. Il Suriname fittizio che lei descrive \u00e8 \"un corpo senza testa\". Senza un vero e legittimo governante quale poteva essere un re, i funzionari si rivelano deboli, corrotti e abusano del loro potere. Mancava alla colonia qualcuno come Lord Willoughby o il padre della narratrice: un vero lord. In assenza di una siffatta autorit\u00e0, un re vero come Oroonoko viene defraudato, maltrattato e giustiziato.\nUno dei possibili motivi per il romanzo, o per lo meno una sua idea politica di fondo, \u00e8 la convinzione di Behn che il Suriname fosse una terra dal grande potenziale in attesa di un vero nobile che la facesse risplendere sotto il proprio comando. Come altri inviati a indagare su questa colonia, Aphra Behn riteneva che Carlo II era malinformato sulle potenzialit\u00e0 dell'area. Quando Carlo II rinunci\u00f2 al Suriname per effetto del trattato di Breda (1667), Behn rimase sgomenta e nel romanzo manifest\u00f2 con efficacia questo sentimento: se con tutta la loro aristocrazia gli inglesi non erano stati in grado di insediare nella colonia una dirigenza nobile a tutti gli effetti; e se da ci\u00f2 era derivato un cattivo governo della colonia e degli schiavi; allora gli Olandesi, dallo spirito democratico e mercantile, sarebbero stati di gran lunga peggiori. Di conseguenza, il regno incompetente ma appassionato di Byam \u00e8 rimpiazzato dalla gestione efficiente ma immorale degli Olandesi.\nLa scelta di Carlo II si spiega con la sua strategia di unificare gli insediamenti in America del Nord sotto un'unica bandiera, di cui era parte lo scambio del Suriname per Nuova Amsterdam (futura New York). N\u00e9 il re n\u00e9 Aphra Behn avrebbero mai potuto immaginare quanto questa scommessa sarebbe stata vincente.\nContesto storico.\nAphra Behn fu una scrittrice politica sia nei suoi drammi che nei romanzi e sebbene questo elemento non fosse programmatico la maggior parte dei suoi lavori presenta dei contenuti politici. La scrittrice aveva concluso il suo viaggio in Suriname nel 1663 (o nel 1664) ma per ventiquattro anni non sent\u00ec il bisogno di scrivere della sua \u00abstoria americana\u00bb, salvo la repentina pulsione creativa che la colse appena un anno prima della morte, nel 1688. Charles Gildon narra come l'autrice lavorasse al suo romanzo pur in presenza di estranei; la stessa Aphra Behn afferma di aver scritto l'opera in un'unica seduta, sollevando poche volte la penna dal foglio: insomma un romanzo impegnato e al contempo molto sentito. Bisogna allora dare uno sguardo agli avvenimenti che avrebbero potuto far approdare alla stesura di \"Oroonoko\" e al contesto storico oltre che letterario (vedere sotto) entro il quale esso si colloca.\nIl 1688 fu un anno di grandi fermenti in Inghilterra: Carlo II trov\u00f2 la morte e sal\u00ec al trono Giacomo II. La fede cattolica professata da Giacomo II, come pure il matrimonio con una cattolica, suscitarono l'indignazione delle vecchie forze parlamentari che ripresero a invocare la ribellione. \"Oroonoko\" \u00e8 redatto in quest'atmosfera di scontro politico e religioso. Il protagonista vi ripete con insistenza che la parola del re \u00e8 sacra, che un re non pu\u00f2 tradire i suoi sudditi e che l'onore di una persona si misura sulla sua capacit\u00e0 di tener fede ai suoi propositi. Nel contesto dell'epoca, per coloro che avevano giurato fedelt\u00e0 a Giacomo II e che ora complottavano contro di lui, questa litania deve aver toccato delle corde sensibili. E il romanzo non nasconde in nessun modo di essere ferocemente anti-olandese e anti-democratico. Il candidato sostenuto dal partito whig era Guglielmo d'Orange, sicch\u00e9 la denuncia delle atrocit\u00e0 commesse dagli Olandesi nel Suriname e l'affermazione del carattere divino e immanente del potere regio potevano essere delle ragionevoli tesi a sostegno dei Tory.\nMa l'impegno politico di Aphra Behn fu vano quando al termine della Gloriosa rivoluzione l\"'Act of Settlement\" (1701) sanc\u00ec che la fede protestante sarebbe stata prioritaria nel determinare il successore alla corona britannica. La causa degli Stuart dunque fall\u00ec e nei secoli a venire i lettori trascurarono in \"Oroonoko\" quest'aspetto di impegno politico in seno al Regno Unito.\nContesto letterario.\nSi \u00e8 detto che \"Oroonoko\" \u00e8 il \u00abprimo romanzo della letteratura inglese\u00bb: \u00e8 una tesi difficile da sostenere. Al di l\u00e0 del classico problema di definire la nozione di romanzo, Aphra Behn aveva scritto per lo meno un romanzo epistolare prima di \"Oroonoko\". Le sue \u201cLettere d'amore tra un nobile e sua sorella\u201d precedono \"Oroonoko\" almeno di cinque anni. Nonostante ci\u00f2 si pu\u00f2 considerare \"Oroonoko\" come uno dei pi\u00f9 antichi esemplari anglofoni di quel genere di romanzi che hanno un intreccio lineare e seguono un modello biografico. Esso si presenta come un misto di dramma, resoconto documentario e biografia che \u00e8 facile ricondurre al genere del romanzo. \n\"Oroonoko\" \u00e8 invece il primo romanzo inglese a rappresentare gli africani in una prospettiva benevola. Ed \u00e8 un'opera che, forse pi\u00f9 dell\"'Otello\" di Shakespeare, costituisce sia una riflessione sulla natura della monarchia che una riflessione sulla razza. Oroonoko, al di l\u00e0 del suo colore della pelle, \u00e8 prima di tutto un re e la sua uccisione, che si apparenta dunque al regicidio, avr\u00e0 dalle conseguenze nefaste per la colonia. L'intreccio del romanzo, alquanto teatrale, ha beneficiato della lunga esperienza di Aphra Behn come drammaturga. La lingua che lei utilizza in \"Oroonoko\" \u00e8 talvolta pi\u00f9 diretta e meno emotiva che negli altri suoi testi. Il romanzo si distingue pure dalle altre prose dell'autrice per la sua storia d'amore semplice, scevra di qualsiasi complicazione tra ruoli maschili e femminili.\nNel XVIII secolo i lettori del romanzo e gli spettatori dell'adattamento teatrale di Thomas Southerne erano ricettivi soprattutto al tema del triangolo amoroso. In scena, \"Oroonoko\" era considerato come una grande tragedia o per lo meno come una vicenda commovente e appassionata. La versione cartacea catturava invece i suoi lettori grazie all'amore tragico tra Oroonoko e Imoinda o per via della minacciosa figura di Byam. Tuttavia con la graduale presa di coscienza della societ\u00e0 britannica e di quella statunitense dei problemi morali che si venivano a porre con lo schiavismo, \"Oroonoko\" fu sempre pi\u00f9 letto come un testo favorevole alle tesi abolizioniste. Wilbur L. Cross nel 1899 scrisse di quest'opera come del \u00abprimo romanzo umanitario in inglese\u00bb. Egli vedeva in Aphra Behn un'oppositrice allo schiavismo e rimpiangeva che \"Oroonoko\" fosse stato scritto troppo presto per sostenere una simile battaglia. Aphra Behn da allora fu considerata come un'anticipatrice dell'abolizionismo e spesso messa a confronto con Harriet Beecher Stowe. Nel XX secolo si vide in \"Oroonoko\" una tappa essenziale verso la teoria del \u00abbuon selvaggio\u00bb, un precursore di Rousseau e pi\u00f9 avanti in Montaigne, ma anche come un'opera proto-femminista. Recentemente \"Oroonoko\" \u00e8 stato riletto in termini di colonialismo, nel suo esotismo e nell'interessante esperienza di incontro con lo straniero che esso mette in scena.\nDi recente (e sporadicamente nel XX secolo) il romanzo \u00e8 stato visto nel contesto della politica del XVII secolo e della letteratura del XVI secolo. Janet Todd sostiene che Behn ammirasse l'Otello e nel romanzo rintraccia degli elementi del dramma shakespeariano.\nNella lunga carriera di Behn le opere sono spesso incentrate sulla questione della regalit\u00e0 e Behn stessa fece propria una posizione politico-filosofica radicale. A pi\u00f9 riprese nelle sue opere si parla della forza mistica della regalit\u00e0 e dei grandi capi; e cos\u00ec facendo d\u00e0 luogo a un'indagine sulle virt\u00f9 nobiliari. Oroonoko risolve il quesito in una figura che \u00e8 sia un re legittimamente consacrato che un uomo virtuoso e un capo naturale, oltremodo in rivolta contro dei nobili di nascita ma privi di alcun vigore.\nAmbientazione nel Nuovo Mondo.\nIl miscelare diversi elementi letterari \u00e8 un compito ostico e con \"Oroonoko\" Aphra Behn raccolse questa sfida. La letteratura della Restaurazione presentava tre elementi costanti: l'ambientazione nel Nuovo Mondo, una storia d'amore cortese e l'idea di tragedia eroica. John Dryden, un drammaturgo che nel 1663 era gi\u00e0 celebre, fu coautore di \"The Indian Queen\" e autore del ciclo del \"The Indian Emperor\". Sia nell'uno che nell'altro le tre costanti della letteratura della Restaurazione ci sono; e Behn aveva una certa familiarit\u00e0 con tutti e due i drammi, che influenzarono la sua scrittura (lo si pu\u00f2 vedere nell'apertura dell\"'Oroonoko\").\nAphra Behn ricre\u00f2 queste costanti letterarie con degli elementi originali. L\"'Oroonoko\" fu scritto verso la fine del periodo della Restaurazione, il pubblico conosceva bene quei moduli e Behn voleva proporre loro qualcosa di fresco. Cos\u00ec sostitu\u00ec all'ambientazione del Nuovo Mondo uno sfondo che non fosse familiare ai lettori e mettendosi ancora pi\u00f9 in gioco ricre\u00f2 anche l'ambientazione del Vecchio Mondo. Diede cos\u00ec forma a un mondo esotico, illustrato con un mucchio di dettagli descrittivi. In questo senso Aphra Behn fu la prima a mescolare del nuovo ai vecchi elementi base della letteratura della Restaurazione inglese. Il suo Nuovo Mondo si trovava nei Caraibi Britannici contemporanei, non in Messico (come da consuetudine letteraria), e il lettore scopriva un posto fino ad allora ignoto, una colonia in America chiamata Suriname, nelle Indie Occidentali. Behn dipinge un nuovo mondo idilliaco, non guastato dai nativi e in ci\u00f2 contrasta con il precedente lavoro di Dryden. All'opposto di Dryden lei non accusa i tirannici capi d'oltremare ma punta invece il dito sul colonialismo. Il Suriname di Behn pare quasi utopico quando descrive le condizioni in cui la popolazione ci vive: \u00abcon questa gente conviviamo con una buona comprensione reciproca e in perfetta tranquillit\u00e0, come ci \u00e8 d'uopo fare\u00bb. Ebbene questo Nuovo Mondo \u00e8 un esempio unico dell'epoca, un luogo che \u00e8 allo stesso tempo un meraviglioso paradiso lontano dalla decadenza e un fiorente crocevia di scambi internazionali. Per quanto sembri difficile mescolare una tragedia eroica a un paesaggio tanto idilliaco, Aphra Behn ci riesce con la vicenda dello schiavo-re Oroonoko.\nIl vecchio mondo cambia allorquando la rotta commerciale attraverso l'Atlantico porta in Africa e non pi\u00f9 esclusivamente verso l'Europa. E Aphra Behn \u00e8 la prima a fornire ai suoi coevi un resoconto della vita vissuta dagli africani sub-sahariani nel loro continente. Prima d'allora c'erano una manciata di descrizioni sui regni costieri africani dell'epoca. \"Oroonoko\" quindi unisce tre importanti elementi diversi tra loro in maniera completamente nuova, e la sua visione del nuovo mondo costituisce un forte esempio di cambiamento.\nAnalisi dei personaggi.\nSin dall'inizio del romanzo Oroonoko \u00e8 un personaggio la cui la magnitudine sovrasta qualsiasi personaggio maschile o femminile nel romanzo. E nemmeno durante la terrificante esecuzione capitale egli perde la sua compostezza e la sua dignit\u00e0. Ma oltre al carattere del personaggio la voce narrante sottolinea la magnitudine del principe attraverso le sue caratteristiche fisiche.\nNel suo testo Laura Brown focalizza la descrizione che la narratrice fa delle qualit\u00e0 fisiche di Oroonoko. La narratrice descrive Oroonoko come un uomo dalle fattezze europee, \u00abper le quali il nativo 'altro' viene naturalizzato aristocratico europeo ... (e) nella sua apparenza fisica la narratrice distingue a malapena il suo principe indigeno da quelli d'Inghilterra\u00bb. Dunque la narratrice invece di ritrarre un Oroonoko con dei tratti somatici africani, lo descrive come un grande uomo dall'aspetto e dal portamento di un aristocratico inglese o europeo.\nEgli \u00e8 rispettato come un capo carismatico, cosa che \u00e8 manifesta in quella parte dove egli \u00e8 catturato e schiavizzato. Mentre gli mettono le catene gli altri schiavi si rifiutano di mangiare. E la sua preminenza \u00e8 corroborata pi\u00f9 tardi, allorquando gli schiavi lo sostengono nelle rivolte contro Byam.\nLa donna in Oroonoko.\nSe si considerano Oroonoko e gli altri personaggi maschili, la narratrice presenta gli uomini come dei capi dominanti con al seguito delle compagne forti.\nNel suo \"The Romance of Empire\" Laura Brown enfatizza l'importanza delle figure femminili. Per quanto gli uomini ricoprano parti importanti Brown constata come \u00able figure femminili - Imoinda, la voce narrante e i surrogati di essa - appaiano come delle fautrici o delle testimoni di quasi tutte le gesta di Oroonoko\u00bb. Per tutto il romanzo Imoinda sostiene Oroonoko in tutte le decisioni, perfino quando lui le rivela di volerla uccidere per sfuggire alla schiavit\u00f9. E Laura Brown sottolinea come Oroonoko sul patibolo non sia solo perch\u00e9 \u00ab\u00e8 assistito dalla madre e dalla sorella della narratrice\u00bb.\nOltre a Laura Brown, Stephanie Athey e Daniel Cooper Alarcon hanno esaminato l'influsso delle donne nel romanzo. Nel loro \"Oroonoko's Gendered Economies of Honor/Horror\" gli autori sostengono che per comprendere meglio il romanzo si dovrebbe prestare attenzione alle donne bianche e alle donne nere, \u00able quali fanno da tramite tra gli antagonisti maschi\u00bb. Athey e Alarcon inoltre sottolineano la forza di Imoinda \u00abla quale lotta al fianco di Oroonoko mentre le mogli degli altri schiavi spingono i mariti ad arrendersi\u00bb. \"Gendered Economies\" oltre a considerare le virt\u00f9 di Imoinda, mette in rilievo l'importanza della voce narrante in quanto donna bianca. La voce narrante del romanzo \u00e8 una donna bianca e Imoinda \u00e8 descritta con fattezze europee; e \u00abattraverso la schiavit\u00f9, la violenza e la tortura il romanzo mette in scena la rivalit\u00e0 economica per il corpo della donna nera e abbozza un'implicita competizione tra donna bianca, donna nera e donna indigena\u00bb. Athey e Alarcon sostengono che la narratrice si prefigga di illustrare la rivalit\u00e0 tra donne e il ruolo significativo che Imoinda occupa in tutto il romanzo.\nCome Athey e Alarcon, anche Margaret W. Ferguson mostra questa rivalit\u00e0 tra donne. Ferguson osserva come Behn crei \u00abun palcoscenico per una implicita rivalit\u00e0 tra la narratrice (donna inglese bianca) e la schiava (futura madre, donna africana nera)\u00bb. Ferguson spiega che la rivalit\u00e0 tra la narratrice e Imoinda \u00e8 l'indice di un desiderio per il corpo di Oroonoko e per la capacit\u00e0 di Oroonoko di compiere qualcosa di straordinario.\nAdattamento teatrale.\nAlla sua prima comparsa \"Oroonoko\" non ebbe successo. Secondo l\"'English Short Title Catalog\", il romanzo ebbe una seconda pubblicazione solo nel 1696 (ovverosia otto anni dopo la prima). E per Aphra Behn un tale fiasco rappresent\u00f2 una grossa delusione, considerando le speranze che aveva riposto nelle entrate che ne avrebbe potuto trarre. Le vendite cominciarono a scalare al secondo anno dopo la sua morte e il romanzo fu ristampato tre volte.\nLa storia del principe africano fu sfruttata da Thomas Southerne per un'opera teatrale intitolata \"Oroonoko: una tragedia\". Il dramma fu messo in scena nel 1695 e di qui pubblicato nel 1696, con una prefazione nella quale Southerne saluta l'opera ed esprime la sua gratitudine verso Aphra Behn. Il dramma riport\u00f2 un grande successo e le edizioni puntualmente rinnovate del romanzo assicurarono la sua circolazione per tutto il XVIII secolo. L'adattamento resta globalmente fedele al romanzo, salvo un'importante eccezione: Imoinda nella tragedia era una donna bianca e come nell'Otello l'attore principale maschile recitava in \"blackface\" a un'eroina bianca.\nCome esigeva il gusto degli anni 1690, Southerne diede valore alle scene pi\u00f9 patetiche, specialmente a quelle che coinvolgevano Imoinda e a quella del suo assassinio da parte di Oroonoko. Peraltro l'intreccio principale fu intervallato da brevi scene comiche e burlesche, conformi a un uso largamente diffuso nei drammi dell'epoca. Questi passaggi d'intrattenimento furono rimossi dal dramma allorquando i gusti del pubblico variarono, ma nonostante essi la popolarit\u00e0 di \"Oroonoko\" sui palcoscenici dur\u00f2 a lungo.\nDurante tutto il XVIII secolo la versione di Southerne era pi\u00f9 famosa dello stesso romanzo e pure nel XIX secolo continuarono a predominare i tocchi di forte patetismo di Southerne, a fronte del romanzo che era considerato un libro moralmente indecente. In particolare a Southerne dobbiamo la notoriet\u00e0 che ebbe la gi\u00e0 di per s\u00e9 enfatica scena dell'uccisione di Imoinda. L'insistenza del dramma sul lato tragico contribu\u00ec a far interpretare \"Oroonoko\" come uno scritto politico votato alla causa dei Tory, prima che come un romanzo sentimentale in anticipo sui tempi.\nQuando Roy Porter dice di \"Oroonoko\": \u00abla domanda si faceva insistente: che cosa si sarebbe dovuto fare dei selvaggi nobili? Dato che condividevano un'universale natura umana, non era alla civilizzazione che ci si poteva appellare\u00bb, egli considera il giudizio sul romanzo degli anti-schiavisti negli anni 1760, non del lettore negli anni 1690; e l'adattamento drammatico di Southerne \u00e8 in buona misura responsabile di questo cambio di prospettiva."}
{"id": "2221174", "revid": "36426", "url": "https://it.wikipedia.org/wiki?curid=2221174", "title": "Pinacoteca di Torino", "text": ""}
{"id": "2221178", "revid": "547034", "url": "https://it.wikipedia.org/wiki?curid=2221178", "title": "Buovo d'Antona", "text": "Buovo d'Antona o Bovo d'Antona (in inglese Bevis of Hampton; in francese Beuve o Bueve o Beufves de Hanton(n)e; in anglo-normanno Boeve de Haumtone) \u00e8 un eroe leggendario inglese, protagonista di un romanzo cavalleresco medievale.\nLeggenda.\nBuovo viene presentato come figlio di \"Guion\", signore di \"Hampton\" (Antona), nome arcaico di Southampton nell'Inghilterra, e della figlia del re di Scozia. Costei chiede ad un antico pretendente, Devon, imperatore di Alemannia, di inviare un esercito per sconfiggere il consorte. Dopo la morte di Guion e le nozze della madre con l'imperatore, il giovane Buovo si trova in pericolo e viene salvato da un precettore, viene venduto ai pirati e raggiunge la corte del re Hermin. Poi seguono mille peripezie del protagonista, che alla fine riuscir\u00e0 a vendicare la morte del padre ed a rientrare in possesso dell'eredit\u00e0.\nVersioni.\nLa pi\u00f9 antica versione esistente \u00e8 \"Boeve de Haumtone\", un testo anglo-normanno databile alla prima met\u00e0 del XIII secolo e composto di 3.850 versi alessandrini. Sempre al XIII secolo risalgono le tre chanson de geste francesi \"Beuve d'Hanstone\", tutte in endecasillabi. Il romanzo metrico inglese, \"Sir Beues of Hamtoun\", si basa sull'originale francese e compare in un manoscritto dell'inizio del XIV secolo.\nAnche in Italia vennero realizzate numerose versioni stampate, come due redazioni franco-venete, due toscane in ottave e tre in prosa, tra le quali spicca la versione contenuta nel IV libro dei Reali di Francia di Andrea da Barberino.\nSempre in Italia, in particolare a Padova, nel 1507, \u00e8 stato composto il rifacimento in yiddish di una delle versioni in ottava rima del Buovo d'Antona, con il titolo Bovo d'Antona. L'autore \u00e8 Eliyahu ben Asher HaLevi Ashkenazi, noto tra gli ebraisti del Rinascimento anche con il nome di Elia Levita. Il romanzo \u00e8 poi stato stampato a Isny nel 1541 presso la stamperia di Paulus Fagius, e pi\u00f9 volte ristampato con il titolo di Bovo-bukh."}
{"id": "2221181", "revid": "1305772", "url": "https://it.wikipedia.org/wiki?curid=2221181", "title": "Guglielmina di Prussia", "text": ""}
{"id": "2221190", "revid": "3732", "url": "https://it.wikipedia.org/wiki?curid=2221190", "title": "Le Grandi Firme", "text": "Le Grandi Firme o semplicemente Grandi Firme fu una rivista italiana edita tra il 1924 e il 1939.\nStoria.\nPrima serie.\nIl periodico nasce nel 1924 a Torino. Il fondatore, Pitigrilli, ne \u00e8 anche il direttore: una sorta di garanzia sulla qualit\u00e0 dei contenuti. La prima serie ha un formato \"rivista\"; in copertina compaiono solo la testata e il sommario, scritti come fossero tracciati a mano (le figure femminili disegnate da Boccasile, divenute celebri poi come \"signorine grandi firme\" apparvero nella seconda serie). Non vi sono illustrazioni. Sotto la testata appare il sottotitolo \u00abQuindicinale di novelle dei massimi scrittori, diretto da Pitigrilli\u00bb. Le pagine sono di regola tra le 48 e le 56. Come promettono il titolo e il sottotitolo, \u00abLe Grandi Firme\u00bb ospita, oltre a rubriche a cura della redazione, novelle e racconti di scrittori all'epoca noti, italiani e stranieri (soprattutto francesi).\nLa selezione delle opere da pubblicare \u00e8 curata dallo stesso direttore che, nel numero 10, invita i lettori a non inviare manoscritti alla redazione, segno della grande popolarit\u00e0 della rivista e dell'aspirazione di molti a pubblicarvi. Il genere letterario pi\u00f9 presente e caratteristico \u00e8 quello del romanzo umoristico (spesso a puntate) e della novella \"piccante\" e licenziosa. Nonostante (o forse per merito) dell'alone scandalistico che il genere \"piccante\" le procura, grazie alla capacit\u00e0 promozionale di Pitigrilli e all'accorta selezione degli autori, \u00abLe Grandi Firme\u00bb diventa \u00abla rivista alla moda della buona borghesia italiana\u00bb. A due anni dalla sua uscita la rivista vende tra le 250.000 e le 300.000 copie. Il 15 dicembre 1926 Pitigrilli cede \u00abLe Grandi Firme\u00bb agli stampatori (Cesare Mulatero e Adolfo Perrero), con cui \u00e8 in societ\u00e0 sin dalla fondazione della rivista. La riacquista nel 1929, quando torna anche formalmente alla direzione.\nSeconda serie.\nLa seconda serie inizia il 22 aprile 1937 e termina il 6 ottobre 1938 per un totale di 75 numeri. \u00c8 la serie pi\u00f9 famosa grazie alle copertine, illustrate da Gino Boccasile e talvolta da Rino Albertarelli. A parte il direttore e la testata, cambia praticamente tutto: stampa in rotocalco, tecnica che favorisce la pubblicazione di immagini a colori, prezzo ridotto a un terzo (50 centesimi), nuova linea grafica, cambiamento di formato e diminuzione del numero di pagine. La propriet\u00e0 \u00e8 passata ad una societ\u00e0 del gruppo Mondadori (\u00abAnonima Periodici Italiani\u00bb) e il sottotitolo diventa: \u00abSettimanale di novelle dei massimi scrittori diretto da Pitigrilli\u00bb. Di fatto se ne occupa Cesare Zavattini (con la supervisione di Cesare Civita) che appone profonde modifiche al periodico. \nIn questo periodo il tono si fa sempre pi\u00f9 leggero e ammiccante, anche grazie alle procaci ragazze in abiti succinti e attillati che animano le copertine. Si tratta delle \"Signorine Grandi Firme\". Nel 1938 si svolge la prima edizione del concorso Signorina Grandi Firme, uno dei primi concorsi di bellezza italiani. Ne risulta vincitrice Barbara Nardi, in seguito attrice di teatro e di cinema.\nNell'aprile 1938 Pitigrilli lascia la direzione a Cesare Zavattini (ma gi\u00e0 nel settembre dell'anno prima il suo nome \u00e8 scomparso dal sottotitolo). In settembre la rivista cade in un errore non voluto: la pubblicazione di un racconto in cui il protagonista \u00e8 distrutto dalla fame. Il regime giudica il racconto disfattista e ne dispone la chiusura. L'ultimo numero (il 384) esce il 6 ottobre di quell'anno.\nTerza serie.\nDal numero del 13 ottobre 1938 \u00abLe Grandi Firme\u00bb diviene il sottotitolo di una \"nuova\" rivista, \u00abIl Milione\u00bb, che mantiene la linea grafica, la redazione e la direzione del precedente. I disegni delle famose figure femminili sono a cura di Rino Albertarelli. L'esperimento non ha una lunga vita: dopo solo 43 numeri, a fine luglio del 1939, chiude i battenti. La Mondadori ha messo in cantiere un nuovo periodico in rotocalco, \u00abGrazia\u00bb, e la testata \u00abLe Grandi Firme - Il Milione\u00bb deve cedere il passo alla nuova creatura della casa editrice. Nell'ultimo numero della rivista, uno speciale uscito a soli due giorni di distanza dal precedente, la redazione d\u00e0 l'addio ai lettori (anzi, l'arrivederci sul nuovo periodico).\nAutori pubblicati.\nCorrado Alvaro, Ugo Betti, Massimo Bontempelli, Libero Bovio, Anton Giulio Bragaglia, Roberto Bracco, Achille Campanile, Lucio D'Ambra, Ernesto Daquanno, Grazia Deledda, Matilde Serao, Annie Vivanti, Dino Falconi, Angelo Frattini, Guido Milanesi, Alfredo Panzini, Luigi Pirandello, Ferdinando Russo, Giuseppe Villaroel.\nSandro Sandri, Ernesto Daquanno, Massimo Bontempelli, Lorenzo Gigli, Luigi Pirandello, Carlo Salsa, Ugo Betti, Leo Longanesi, Cesare Zavattini, Leonardo Sinisgalli, Leonida R\u00e9paci, Vittorio Gorresio, Luigi Chiarelli, Giuseppe Marotta, Gian Gaspare Napolitano, Arturo Tofanelli, Ercole Patti, Vitaliano Brancati, Alessandro Bonsanti, Vincenzo Talarico, Achille Campanile."}
{"id": "2221195", "revid": "1652635", "url": "https://it.wikipedia.org/wiki?curid=2221195", "title": "Massacri delle foibe", "text": "I massacri delle foibe (in sloveno: \"poboji v fojbah\", in croato: \"masakri fojbe\", ) sono stati degli eccidi ai danni di militari e civili italiani autoctoni della Venezia Giulia, del Quarnaro e della Dalmazia, avvenuti durante e subito dopo la seconda guerra mondiale da parte dei partigiani jugoslavi e dell'OZNA. Il nome di tali eccidi deriva dai grandi inghiottitoi carsici (chiamati in Venezia Giulia \"foibe\") dove furono gettati molti dei corpi delle vittime.\nPer estensione i termini \"foibe\" e il neologismo \"infoibare\" sono diventati sinonimi di uccisioni che in realt\u00e0 furono in massima parte perpetrate in modo diverso: la maggioranza delle vittime mor\u00ec nei campi di prigionia jugoslavi o durante la deportazione verso di essi. Secondo gli storici Pupo e Spazzali, l'utilizzo simbolico di questo termine \"\u00abpu\u00f2 divenire fonte di equivoci qualora si affronti il nodo della quantificazione delle vittime\u00bb\", in quanto la differenza tra il numero relativamente ridotto dei corpi materialmente gettati nelle foibe, e quello pi\u00f9 alto degli uccisi nei campi di prigionia, dovrebbe portare a parlare di \"deportati\" e \"uccisi\" per indicare tutte le vittime della repressione.\nSecondo gli storici Raoul Pupo e Roberto Spazzali le vittime in Venezia Giulia, nel Quarnaro e nella Dalmazia sono comprese tra le e le (comprese le salme recuperate e quelle stimate, nonch\u00e9 i morti nei campi di concentramento jugoslavi). Altre fonti invece fanno salire questo numero fino a . Numero che secondo Raoul Pupo si pu\u00f2 raggiungere soltanto conteggiando anche i caduti che si ebbero da parte italiana nella lotta antipartigiana.\nAl massacro delle foibe segu\u00ec l'esodo giuliano dalmata, ovvero l'emigrazione pi\u00f9 o meno forzata della maggioranza dei cittadini di etnia e di lingua italiana dalla Venezia Giulia, del Quarnaro e dalla Dalmazia; territori del Regno d'Italia prima occupati dall'Esercito Popolare di Liberazione della Jugoslavia del maresciallo Josip Broz Tito e successivamente annessi dalla Jugoslavia tramite i trattati di pace di Parigi del 1947. L'emigrazione fu dovuta sia all'oppressione esercitata da un regime di natura totalitaria che impediva la libera espressione dell'identit\u00e0 nazionale, sia al rigetto dei mutamenti nell'egemonia nazionale e sociale nell'area e infine per la vicinanza dell'Italia, vicinanza che costitu\u00ec un fattore oggettivo di attrazione per popolazioni perseguitate ed impaurite; nonostante il governo italiano si fosse a pi\u00f9 riprese adoperato per fermare, o quantomeno contenere, l'esodo.\nSi stima che i giuliani, i quarnerini e i dalmati italiani che emigrarono dalle loro terre di origine ammontino a un numero compreso tra le e le persone tra il 1945 e il 1956.\nInquadramento storico.\nGeneralit\u00e0.\nGli eccidi delle foibe e il successivo esodo costituiscono l'epilogo di una secolare lotta per il predominio sull'Adriatico orientale, che fu conteso da popolazioni italiane e slave (prevalentemente croate e slovene, ma anche serbe).\nTale lotta si inserisce all'interno di un fenomeno pi\u00f9 ampio (un caso analogo \u00e8 quello dell'espulsione dei tedeschi dopo la seconda guerra mondiale) che fu legato all'affermarsi degli stati nazionali in territori etnicamente misti e dove, secondo alcuni storici, l'identit\u00e0 e l'etnia degli individui e delle popolazioni erano pi\u00f9 processi costruiti politicamente che dati immutabili e naturali.\nAlcuni storici hanno interpretato questi atti, quasi tutti verificatisi nell'Istria meridionale (oggi croata), come una sorta di \"jacquerie\", quindi di rivolta spontanea delle popolazioni rurali, in parte slave, vendetta per i crimini di guerra subiti durante il periodo fascista; altri, invece, hanno interpretato il fenomeno come un inizio di pulizia etnica nei confronti della popolazione italiana.\nIn ogni caso queste azioni furono un preludio all'azione svolta in seguito dall'armata jugoslava.Alcuni storici (come il francese Michel Roux) asserirono che vi era una similitudine tra il comportamento contro gli italiani nella Venezia Giulia ed a Zara e quello promosso da Vaso \u010cubrilovi\u0107 (che divenne ministro di Tito dopo il 1945) contro gli Albanesi della Jugoslavia.\nNonostante la ricerca scientifica abbia, fin dagli anni novanta del XX secolo, sufficientemente chiarito gli avvenimenti, la conoscenza dei fatti nella pubblica opinione permane distorta e oggetto di confuse polemiche politiche, che ingigantiscono o sminuiscono i fatti a seconda della convenienza ideologica.\nLa composizione etnica della Venezia Giulia, del Quarnaro e della Dalmazia.\nCon la caduta dell'Impero romano d'Occidente (476 d.C.) le popolazioni romanizzate dell'Istria e della Dalmazia rimasero in bal\u00eca di alcune trib\u00f9 bellicose, principalmente Avari e Slavi. I primi insediamenti di popolazioni slave, giunte a seguito degli Avari, risalgono al IX secolo (sia in Istria che in Dalmazia).\nAlla fine del VIII secolo l'Istria interna e i dintorni, furono conquistate infatti da Carlo Magno: poich\u00e9 tali terre erano scarsamente popolate, in quanto impervie, i Franchi e successivamente le autorit\u00e0 del Sacro Romano Impero vi consentirono l'insediamento degli slavi. Ulteriori insediamenti di slavi si verificarono in epoche successive; per quanto riguarda l'Istria, ad esempio, in seguito alle pestilenze del XV e XVI secolo.\nLe comunit\u00e0 ladine che popolavano l'area di Postumia, Idria e dell'alto Isonzo sono scomparse dal Rinascimento, assimilate dalle popolazioni slave. Del resto intorno all'anno 1000 tutta la valle dell'Isonzo, fino alle sue sorgenti nelle Alpi Giulie, era popolata in maggioranza da popoli ladini.\nLa Repubblica di Venezia, tra il IX e il XVIII secolo, estese il suo dominio (suddiviso in tre aree amministrative: il \"Dogado\", i \"Domini di Terraferma\" e lo \"Stato da Mar\") soprattutto sulle cittadine costiere dell'Istria, nelle isole del Quarnaro e sulle coste della Dalmazia, che erano abitate da popolazioni romanizzate fin dai tempi pi\u00f9 antichi.\nFino al XIX secolo gli abitanti di queste terre non conoscevano l'identificazione nazionale, visto che si definivano genericamente \"istriani\" e \"dalmati\", di cultura \"romanza\" oppure \"slava\", senza il bench\u00e9 minimo accenno a concetti patriottici oppure nazionalistici, che erano sconosciuti.\nVi era una differenza di carattere linguistico-culturale tra citt\u00e0 e costa (prevalentemente romanzo-italiche) e le campagne dell'entroterra (in parte slave o slavizzate). Le classi dominanti (aristocrazia e borghesia) erano dovunque di lingua e cultura italiana, anche qualora di origine slava. Nella Venezia Giulia, oltre che l'italiano, si parla anche la lingua veneta, la lingua friulana, la lingua istriota e la lingua istrorumena, mentre in Dalmazia era comune nel Medioevo la lingua dalmatica, che si estinse nel 1898, con la morte dell'ultimo parlatore, Tuone Udaina.\nGli opposti nazionalismi.\nFino all'Ottocento, in Venezia Giulia, nel Quarnaro e in Dalmazia, le popolazioni di lingua romanza e slava convissero pacificamente. Con la Primavera dei popoli del 1848-49, anche nell'Adriatico orientale, il sentimento di appartenenza nazionale cess\u00f2 di essere una prerogativa delle classi elevate e cominci\u00f2, gradualmente, a estendersi alle masse.\nFu solo a partire da tale anno che il termine \"italiano\" (ad esempio) cess\u00f2, anche in queste terre, di essere una mera espressione di appartenenza geografica o culturale e cominci\u00f2 ad implicare l'appartenenza a una \"nazione\" italiana. Analogo processo subirono gli altri gruppi nazionali: si vennero pertanto a definire i moderni gruppi nazionali: italiani, sloveni, croati e serbi.\nTra il 1848 e il 1918 l'Impero Austroungarico - in particolar modo dopo la perdita del Veneto a seguito della Terza guerra d'Indipendenza (1866) - favor\u00ec l'affermarsi dell'etnia slava per contrastare l'irredentismo (vero o presunto) della popolazione italiana. Nel corso della riunione del consiglio dei ministri del 12 novembre 1866 l'imperatore Francesco Giuseppe deline\u00f2 compiutamente in tal senso un piano di ampio respiro: \nLa politica di collaborazione con i serbi locali, inaugurata dallo zaratino Ghiglianovich e dal raguseo Giovanni Avoscani, permise poi agli italiani la conquista dell'amministrazione comunale di Ragusa nel 1899. Il 26 aprile 1909 - al termine di una lunga trattativa che aveva coinvolto il governo austriaco e i rappresentanti dei partiti dalmati - venne pubblicata un'ordinanza ministeriale concernente l\u2019uso delle lingue presso le i.r. autorit\u00e0 civili ed uffici dello Stato in Dalmazia. La lingua interna ordinaria divenne la croata, pur riconoscendo la possibilit\u00e0 di presentare un\u2019istanza e di ricevere risposta in italiano se il funzionario che trattava la pratica conosceva tale lingua: \"la corrispondenza degli uffici, la trattazione interna degli affari,\ncos\u00ec come qualunque atto ufficiale giuridico o tecnico, potevano essere compilate in lingua italiana; inoltre le notificazioni ufficiali, le insegne e i timbri sarebbero stati bilingui in 24 distretti (mandamenti) lungo la costa dalmata, dove erano concentrate le comunit\u00e0 italiane\". Questa norma venne fortemente avversata dai dalmati italiani, che vedevano in essa il definitivo riconoscimento di un ruolo subalterno dell'Italiano in Dalmazia. Queste ingerenze, insieme ad altre azioni di favoreggiamento al gruppo etnico slavo ritenuto dall'impero pi\u00f9 fedele alla corona, esasperarono la situazione andando ad alimentare le correnti pi\u00f9 estremiste e rivoluzionarie.\nIn conseguenza della politica del Partito del Popolo, che conquist\u00f2 gradualmente il potere, in Dalmazia si verific\u00f2 una costante diminuzione della popolazione italiana, in un contesto di repressione che assunse anche tratti violenti. Nel 1845 i censimenti austriaci (peraltro approssimativi) registravano quasi il 20% di Italiani in Dalmazia, mentre nel 1910 erano ridotti a circa il 2,7%. Tutto ci\u00f2 spinse sempre pi\u00f9 gli autonomisti a identificare se stessi come italiani, fino ad approdare all'irredentismo.\nDopo la nascita del Regno d'Italia, il sorgere dell'irredentismo italiano port\u00f2 il governo asburgico, tanto in Dalmazia, quanto in Venezia Giulia, a favorire il nascente nazionalismo di sloveni e croati, nazionalit\u00e0 ritenute pi\u00f9 leali e affidabili rispetto agli italiani.\nSi intendeva cos\u00ec bilanciare il potere delle ben organizzate comunit\u00e0 urbane italiane.\nL'irredentismo italiano in Istria e in Dalmazia.\nL'irredentismo italiano in Istria fu un movimento esistente tra gli istriani di etnia italiana che nell'Ottocento e Novecento promuoveva l'unione dell'Istria al Regno d'Italia. Nella prima met\u00e0 dell'Ottocento l'Istria era infatti parte dei territori austroungarici, ed il nascente nazionalismo italiano inizi\u00f2 a manifestarsi, specialmente a Capodistria.\nNel 1861, in occasione della proclamazione del Regno d'Italia, e nel 1866, dopo la terza guerra d'indipendenza, l'Istria non fu annessa all'Italia per svariate ragioni, a causa delle quali molti istriani si organizzarono al fine di ottenere questa unione, abbracciando l'irredentismo italiano. Del resto gli irredentisti volevano l'annessione dell'Istria all'Italia perch\u00e9 la ritenevano \"terra irredenta\" in quanto culturalmente parte del retaggio identitario italiano e geograficamente inclusa nei confini naturali dell'Italia fisica. Il pi\u00f9 noto fra gli irredentisti istriani fu Nazario Sauro, tenente di vascello della Regia Marina nel primo conflitto mondiale giustiziato dall'Austria-Ungheria: solo nel 1918 l'Istria fu \"redenta\" (ossia unita alla madre patria). Ad un patriota capodistriano, il generale Vittorio Italico Zupelli, gi\u00e0 distintosi nella Guerra italo-turca (1911-1912), fu addirittura affidato il \"Ministero della guerra\" italiano durante il primo conflitto mondiale.\nAnalogo movimento fu l'irredentismo italiano in Dalmazia. I primi avvenimenti che coinvolsero i dalmati italiani nel Risorgimento furono i moti rivoluzionari del 1848, durante i quali essi presero parte alla costituzione della Repubblica di San Marco a Venezia. Gli esponenti dalmati pi\u00f9 famosi che intervennero furono Niccol\u00f2 Tommaseo e Federico Seismit-Doda.\nDopo tale fase storica in Dalmazia nacquero due movimenti a carattere nazionalista, quello italiano e quello slavo. Il movimento italiano trov\u00f2 come guida Antonio Bajamonti, che dal 1860 al 1880 fu podest\u00e0 di Spalato per il partito autonomista filoitaliano che rappresentava la maggioranza italiana nella citt\u00e0.\nLe istanze politiche dei dalmati italiani erano promosse dal Partito Autonomista, fondato nel 1878 e scioltosi nel 1919: membro di spicco ne fu Antonio Bajamonti. Il partito, che originariamente ebbe il favore anche di parte della popolazione slava, sostitu\u00ec progressivamente ad un programma autonomista per la regione un progetto irredentista per la stessa, considerati l'ostilit\u00e0 dell'autorit\u00e0 austriaca e i dissidi con l'elemento slavo. Il 26 aprile 1909, con provvedimenti legislativi entrati in vigore il 1\u00ba gennaio 1912, la lingua italiana perse il proprio status di lingua ufficiale della regione in favore del solo croato (precedentemente entrambe le lingue erano riconosciute): l'italiano non pot\u00e9 pi\u00f9 essere usato a livello pubblico e amministrativo, sicch\u00e9 i dalmati italiani furono estromessi dalle amministrazioni comunali.\nAllo scoppio della prima guerra mondiale molti dalmati italiani si arruolarono nel Regio Esercito per combattere a fianco dell'Italia: tra questi famoso fu Francesco Rismondo; altri, come Natale Krekich e Ercolano Salvi vennero internati in Austria. Tra gli irredenti oltreconfine che si arruolarono nel Regio Esercito, ci fu anche Antonio Bergamas, volontario di Gradisca d'Isonzo, comune friulano annesso al Regno d'Italia solo dopo la guerra, morto in combattimento senza che il suo corpo fosse stato mai ritrovato. Sua madre, Maria Bergamas, a guerra conclusa scelse la salma di un soldato italiano morto nella prima guerra mondiale, la cui identit\u00e0 resta sconosciuta, a cui fu in seguito data solenne sepoltura all'Altare della Patria al Vittoriano. La sua tomba divenne il sacello del Milite Ignoto, che, ancora oggi, rappresenta tutti i caduti e i dispersi in guerra italiani.\nLa Grande Guerra e l'annessione all'Italia.\nNel 1915 l'Italia entr\u00f2 nella Grande Guerra a fianco della Triplice Intesa in base ai termini del Patto di Londra, che le assicuravano il possesso dell'intera Venezia Giulia e della Dalmazia settentrionale, incluse molte isole.\nLa citt\u00e0 di Fiume, invece, veniva espressamente assegnata quale principale sbocco marittimo di un eventuale futuro stato croato o del Regno d'Ungheria, nel caso in cui la Croazia avesse continuato ad essere un banato dello stato magiaro o della Duplice Monarchia.\nAl termine della guerra, il Regio Esercito occup\u00f2 militarmente tutta la Venezia Giulia e la Dalmazia, secondo i termini dell'armistizio, inclusi i territori assegnatigli dal trattato di Londra. Ci\u00f2 provoc\u00f2 le reazioni opposte delle diverse etnie, con gli italiani che acclamarono alla \"redenzione\" delle loro terre e gli slavi che guardavano con ostilit\u00e0 e preoccupazione i nuovi arrivati. La contrapposizione nazionale sub\u00ec un nuovo e forte inasprimento.\nSuccessivamente, la definizione dei confini fra l'Italia e il nuovo stato jugoslavo fu oggetto di una lunga e aspra contesa diplomatica, che trasform\u00f2 il contrasto nazionale in una contrapposizione fra Stati sovrani, che coinvolse vasti strati dell'opinione pubblica esasperandone ulteriormente i sentimenti.\nForti tensioni suscit\u00f2 in particolare la questione di Fiume, che fu rivendicata dall'Italia sulla base dello stesso principio di autodeterminazione che aveva fatto assegnare al regno jugoslavo le terre dalmate, gi\u00e0 promesse all'Italia.\nLa questione dei confini fu infine risolta con i trattati di Saint Germain e di Rapallo. L'Italia ottenne solo parte di ci\u00f2 che le era stato promesso dal patto segreto di Londra.\nIn base al \"principio di nazionalit\u00e0\", sostenuto dalla dottrina Wilson, le fu negata la Dalmazia (dove ottenne solo la citt\u00e0 di Zara e alcune isole). Per via del mancato rispetto del Patto di Londra, l'epilogo della prima guerra mondiale venne definito \"vittoria mutilata\".\nCol trattato di Rapallo Fiume venne eretta a stato libero, per poi essere annessa all'Italia in seguito al trattato di Roma (1924). In base al trattato di Rapallo sudditi dell'Impero austro-ungarico di lingua italiana ottennero la cittadinanza italiana, mentre circa di essi rimasero in territori assegnati al Regno dei Serbi, Croati e Sloveni. Contemporaneamente si ritrovarono entro i confini del Regno d'Italia slavi (di cui circa Croati e circa Sloveni).\nIl biennio rosso e il \"fascismo di confine\".\nNel biennio 1919-20 l'Europa fu investita da ondate di scioperi e agitazioni di operai che rivendicavano migliori condizioni di lavoro, il cosiddetto biennio rosso. Spesso le fabbriche furono occupate e gestite sul modello dei Soviet, sorti dalla Rivoluzione russa. \nContemporaneamente scoppiarono conflitti e scontri di carattere etnico in quei territori soggetti a opposte rivendicazioni nazionali. Nella Stiria meridionale, ad esempio, vi fu l'eccidio di Marburgo, causato da milizie slovene. Conflitti armati scoppiarono in varie regioni dell'Europa orientale, per le definizione dei confini.\nAnche l'Italia fu investita da un'ondata di tensioni sociali, con proteste, scioperi e agitazioni, che coinvolsero anche Trieste e la Venezia Giulia, oltre che la vicina Dalmazia (in gran parte sotto occupazione militare italiana). Tali problematiche si sommarono alle preesistenti tensioni nazionali e al diffondersi dell'idea di \"vittoria mutilata\" e divennero un fertile terreno per l'affermazione del nascente fascismo, che si proponeva come tutore dell'italianit\u00e0 e del mantenimento dell'ordine nazionale della Venezia Giulia, talvolta con il tacito appoggio delle autorit\u00e0. I contrasti etnici tra italiani e slavi nell'immediato dopoguerra provocarono, fra gli altri, gli incidenti di Spalato, culminati nell'uccisione (il 12 luglio 1920) di due militari della Regia Marina, il comandante della Regia Nave \"Puglia\" Tommaso Gulli e il motorista Aldo Rossi. I fascisti, il giorno dopo la morte dei due militari, organizzarono una manifestazione anti-jugoslava a Trieste.\nAltri eventi degni di nota furono l'uccisione di un italiano da parte di un uomo identificato da alcune fonti come \"slavo\" (per quanto le circostanze non siano mai state chiarite) e l'incendio, da parte dei fascisti, del Narodni dom (\"Casa nazionale slovena\") di Trieste. Tale incidente assunse a posteriori un forte significato simbolico, venendo ricordato dagli slavi come l'inizio dell'oppressione italiana.\nL'italianizzazione fascista.\nLa situazione degli slavi peggior\u00f2 con la presa del potere da parte del Partito Nazionale Fascista, nel 1922, quando fu gradualmente introdotta in tutta Italia una politica di assimilazione delle minoranze etniche e nazionali:\nSimili politiche di assimilazione forzata erano all'epoca assai comuni in Europa, venendo applicate, fra gli altri, anche da paesi come la Francia o il Regno Unito, oltre che dalla stessa Jugoslavia soprattutto nei confronti delle proprie minoranze italiane, tedesche, ungheresi e albanesi. Si potrebbe inoltre ricordare la situazione degli ungheresi di Transilvania, dei bulgari di Macedonia, o degli ucraini di Polonia.\nLa politica di \"bonifica etnica\" avviata dal fascismo fu tuttavia particolarmente pesante, in quanto l'intolleranza nazionale, talora venata di vero e proprio razzismo, venne affiancata e coadiuvata dalle misure repressive tipiche di un regime totalitario.\nL'azione del governo fascista annull\u00f2 l'autonomia culturale e linguistica di cui le popolazioni slave avevano goduto durante la dominazione asburgica e esasper\u00f2 i sentimenti di avversione nei confronti dell'Italia. Le societ\u00e0 segrete irredentiste slave, preesistenti allo scoppio della Grande Guerra, si fusero in gruppi pi\u00f9 grandi a carattere eversivo, come la Borba e il TIGR, che si resero responsabili di numerosi attacchi a militari, civili e infrastrutture italiane. Alcuni elementi di queste societ\u00e0 segrete furono catturati dalla polizia italiana e condannati a morte dal Tribunale speciale per la difesa dello Stato per le uccisioni di cui si erano resi responsabili (1 terrorista condannato e fucilato a Pola nel 1929, con 4 complici condannati a 25 anni di carcere ciascuno; 4 terroristi condannati e giustiziati a Trieste, con 12 complici condannati a pene detentive per complessivi 147 anni e 6 mesi - cosiddetto \"1\u00b0 processo di Trieste\" - nel 1930; 9 terroristi condannati a morte per terrorismo e spionaggio in periodo bellico di cui 5 giustiziati, con 51 complici condannati, complessivamente, a 666 anni e 6 mesi di carcere - cosiddetto \"2\u00b0 processo di Trieste\" - nel 1941, a guerra iniziata).\nL'invasione della Jugoslavia.\nNell'aprile del 1941 l'Italia partecip\u00f2 all'attacco dell'Asse contro la Jugoslavia, la quale, dopo la resa dell'esercito, avvenuta il giorno 17, e l'inizio della politica di occupazione, fu smembrata e parte dei suoi territori furono annessi agli stati invasori.\nA seguito del trattato di Roma l'Italia annesse parte della Slovenia, parte della Banovina di Croazia nord-occidentale (che venne accorpata alla Provincia di Fiume), parte della Dalmazia e le Bocche di Cattaro (che andarono a costituire il Governatorato di Dalmazia), divenendo militarmente responsabile della zona che comprendeva la fascia costiera, e il relativo entroterra, della ex-Jugoslavia.\nIn Slovenia fu costituita la Provincia di Lubiana, dove, a fini politici e in contrapposizione con i tedeschi, si progett\u00f2, senza successo, di instaurare un'amministrazione rispettosa delle peculiarit\u00e0 locali. Nella Provincia di Fiume e nel Governatorato di Dalmazia fu invece instaurata fin dall'inizio una politica di italianizzazione forzata, che incontr\u00f2 una decisa resistenza da parte della popolazione a maggioranza croata.\nLa Croazia fu dichiarata indipendente con il nome di Stato Indipendente di Croazia, il cui governo fu affidato al partito ultranazionalista degli ustascia, con a capo Ante Paveli\u0107.\nLa resa dell'esercito jugoslavo non ferm\u00f2 i combattimenti e in tutto il paese crebbe un'intensa attivit\u00e0 di resistenza che prosegu\u00ec fino al termine della guerra e che vide da un lato la contrapposizione tra eserciti invasori e collaborazionisti e dall'altro la lotta fra le diverse fazioni etniche e politiche.\nDurante tutta la durata del conflitto vennero perpetrati, da tutte le parti in causa, numerosi crimini di guerra. Nel corso della guerra in particolare si ebbero circa mezzo milione di serbi vittime di violenze da parte degli estremisti croati e 100.000 croati vittime delle violenze serbe\nNella Provincia di Lubiana, fallito il tentativo di instaurare un regime di occupazione morbido, emerse presto un movimento resistenziale: la conseguente repressione italiana fu dura e in molti casi furono commessi crimini di guerra con devastazioni di villaggi e ritorsioni contro la popolazione civile. Le sanguinose rappresaglie attuate dal Regio Esercito italiano, per reprimere le azioni di guerriglia partigiana, aumentarono il risentimento della popolazione slava nei confronti degli italiani.\nA scopo repressivo, numerosi civili sloveni furono deportati nei campi di concentramento di Arbe e di Gonars.\nNei territori annessi, accorpati alla Provincia di Fiume e al Governatorato della Dalmazia, fu avviata una politica di italianizzazione forzata del territorio e della popolazione.\nIn tutto il Quarnaro e la Dalmazia, sia italiana che croata, si innesc\u00f2 dalla fine del 1941 una crudele guerriglia, contrastata da una repressione che raggiunse livelli di massacro dopo l'estate del 1942.\nIl 12 luglio 1942, nel villaggio di Podhum, per rappresaglia furono fucilati da reparti militari italiani, su ordine del Prefetto della Provincia di Fiume Temistocle Testa, tutti gli uomini del villaggio di et\u00e0 compresa tra i 16 e i 64 anni. Sul monumento che oggi sorge nei pressi del villaggio sono indicati i nomi delle 91 vittime dell'eccidio. Il resto della popolazione fu deportata nei campi di internamento italiani e le abitazioni furono incendiate.\nNello Stato Indipendente di Croazia, il regime ustascia scaten\u00f2 una feroce pulizia etnica nei confronti dei serbi, nonch\u00e9 di zingari ed ebrei, simboleggiata dall'istituzione del campo di concentramento di Jasenovac, e contro il regime e gli occupanti presero le armi i partigiani di Tito, plurietnici e comunisti, e i cetnici, nazionalisti monarchici a prevalenza serba, i quali perpetrarono a loro volta crimini contro la popolazione civile croata che appoggiava il regime ustascia e si combatterono reciprocamente.\nA causa dell'annessione della Dalmazia costiera al Regno d'Italia, cominciarono inoltre a crescere le tensioni tra il regime ustascia e le forze d'occupazione italiane; venne perci\u00f2 a formarsi, a partire dal 1942, un'alleanza tattica tra le forze italiane e i vari gruppi cetnici: gli italiani incorporarono i cetnici nella Milizia volontaria anticomunista (MVAC) per combattere la resistenza titoista.\nDopo la guerra la Jugoslavia chiese di giudicare i presunti responsabili di questi massacri (come il generale Mario Roatta), ma l'Italia neg\u00f2 la loro estradizione grazie ad alcune amnistie.\nGli eccidi contro la popolazione italiana.\n1943: armistizio e prime esecuzioni.\nL'8 settembre 1943, con l'armistizio tra Italia e Alleati, si verific\u00f2 il collasso del Regio Esercito.\nFin dal 9 settembre le truppe tedesche assunsero il controllo di Trieste e successivamente di Pola e di Fiume, lasciando momentaneamente sguarnito il resto della Venezia Giulia. I partigiani occuparono quindi buona parte della regione, mantenendo le proprie posizioni per circa un mese. Il 13 settembre 1943, a Pisino venne proclamata unilateralmente l'annessione dell'Istria alla Croazia, da parte del Consiglio di liberazione popolare per l'Istria. Il 29 settembre 1943 venne istituito il Comitato esecutivo provvisorio di liberazione dell'Istria.\nImprovvisati tribunali, che rispondevano ai partigiani dei Comitati popolari di liberazione, emisero centinaia di condanne a morte. Le vittime furono non solo rappresentanti del regime fascista e dello Stato italiano, oppositori politici, ma anche semplici personaggi in vista della comunit\u00e0 italiana e potenziali nemici del futuro Stato comunista jugoslavo che s'intendeva creare.\nA Rovigno il Comitato rivoluzionario compil\u00f2 una lista contenente i nomi dei fascisti, nella quale tuttavia apparivano anche persone estranee al partito e che non ricoprivano cariche nello Stato italiano. Vennero tutti arrestati e condotti a Pisino. In tale localit\u00e0 furono condannati e giustiziati assieme ad altre persone di etnia italiana e croata.\nLa maggioranza dei condannati fu gettata nelle foibe o nelle miniere di bauxite, alcuni mentre erano ancora in vita.\nSecondo le stime pi\u00f9 attendibili, le vittime del 1943 nella Venezia Giulia si aggirano sulle 600-700 persone.\nAlcune delle uccisioni sono rimaste impresse nella memoria comune dei cittadini per la loro efferatezza: tra queste vi sono quelle di Norma Cossetto (cui \u00e8 stata riconosciuta la medaglia d'oro al valor civile), di don Angelo Tarticchio e delle tre sorelle Radecchi.\nI ritrovamenti dell'autunno 1943.\nSul principio dell'autunno del 1943, le foibe istriane furono usate anche dagli occupanti nazisti come sbrigativa forma di sepoltura per i partigiani uccisi in combattimento e per le vittime civili causate dalle numerose misure repressive messe in atto dai tedeschi in quei territori in seguito alle offensive antipartigiane dell'ottobre 1943\nLe prime ispezioni delle foibe istriane, che furono disposte immediatamente dopo il ripiegamento dei partigiani conseguente alla successiva invasione nazista, consentirono il rinvenimento di centinaia di corpi.\nIl compito di ispezionare le foibe fu affidato al maresciallo dei Vigili del Fuoco Arnaldo Harzarich di Pola, che condusse le indagini da ottobre a dicembre del 1943 in Istria, in particolare nella Foiba di Vines.\nLa propaganda fascista diede ampio risalto a questi ritrovamenti, che suscitarono una forte impressione. Fu allora che il termine \"foibe\" cominci\u00f2 ad essere associato agli eccidi, fino a diventarne sinonimo (anche quando compiuti in maniera diversa). Paradossalmente, l'enfasi data ai ritrovamenti da parte della Repubblica di Sal\u00f2 aliment\u00f2 da un lato il clima di terrore che favor\u00ec il successivo esodo, dall'altro con cui le sinistre respinsero per molto tempo la fondatezza di un crimine denunciato per la prima volta dal nemico fascista.\nL'armistizio in Dalmazia.\nIl 10 settembre, mentre Zara veniva presidiata dai tedeschi, a Spalato e in altri centri dalmati entravano i partigiani jugoslavi. Vi rimasero sino al 26 settembre, sostenendo una battaglia difensiva per impedire la presa della citt\u00e0 da parte dei tedeschi. Mentre si svolgevano quei 16 giorni di lotta, fra Spalato e Tra\u00f9 i partigiani soppressero 134 italiani, compresi agenti di pubblica sicurezza, carabinieri, guardie carcerarie e alcuni civili.\nLa Dalmazia fu occupata militarmente dalla 7. SS-Gebirgsdivision \"Prinz Eugen\" tedesca.\nGli italiani, con la 15\u00aa Divisione fanteria \"Bergamo\" di stanza a Spalato e precedentemente impegnata per anni proprio nella lotta antipartigiana, in quel frangente appoggiarono in massima parte i partigiani e combatterono in condizioni psicologiche e materiali molto difficili contro le truppe germaniche, fra le quali la sopra citata Divisione \"Prinz Eugen\", nonostante l'atteggiamento aggressivo e poco collaborativo dei partigiani titini. Dopo la capitolazione ordinata dal comandante, generale Emilio Becuzzi, molti ufficiali italiani furono passati per le armi da parte di elementi delle truppe germaniche, in quello che \u00e8 noto come il massacro di Treglia.\nLa Dalmazia fu annessa allo Stato Indipendente di Croazia. Tuttavia Zara, rest\u00f2 - seppur sotto il controllo tedesco - sotto la sovranit\u00e0 della RSI, fino alla occupazione jugoslava dell'ottobre 1944.\nL'occupazione tedesca della Venezia Giulia e l'Ozak.\nA seguito dell'armistizio di Cassibile i tedeschi lanciarono l'Operazione Nubifragio, con l'obiettivo di assumere il controllo della Venezia Giulia, della provincia di Lubiana e dell'Istria.\nL'offensiva ebbe inizio nella notte del 2 ottobre 1943 e port\u00f2 all'annientamento della resistenza opposta da parte di nuclei partigiani, che furono decimati, catturati, costretti alla fuga o dispersi. I partigiani cercarono di ostacolare i tedeschi con imboscate, colpi di mano e agguati: questi reagirono colpendo la popolazione civile, anche di etnia italiana, con fucilazioni indiscriminate, violenze, incendi di villaggi e saccheggi.\nUno dei momenti pi\u00f9 significativi sul territorio italiano fu la battaglia di Gorizia combattuta fra i giorni 11 e 26 settembre 1943 tra l'esercito tedesco e la Brigata Proletaria, un raggruppamento partigiano forte di circa 1500 uomini, costituito in massima parte da operai dei Cantieri Riuniti dell'Adriatico di Monfalcone e rafforzato da un consistente gruppo di partigiani sloveni.\nL'Operazione Nubifragio si concluse il 9 ottobre con la conquista di Rovigno.\nLe truppe germaniche costituirono nell'area occupata la Zona d'operazioni del Litorale adriatico o OZAK (acronimo di \"Operationszone Adriatisches K\u00fcstenland\"). Questa, pur essendo ufficialmente parte della Repubblica Sociale Italiana era sottoposta all'amministrazione militare tedesca e di fatto, annessa al Terzo Reich.\nDal settembre 1943 all'aprile 1945 si susseguirono le repressioni nazifasciste che portarono la provincia di Gorizia a essere la prima in Italia per numero di morti nei campi di sterminio nazisti.\nAutunno 1944: ritiro dei tedeschi dalla Dalmazia.\nUlteriori eccidi si ebbero nel corso dell'occupazione delle citt\u00e0 dalmate in cui risiedevano comunit\u00e0 italiane.\nTerribile fu la sorte di Zara, ridotta in rovine dai bombardamenti aerei anglo-americani, che causarono la morte di alcune migliaia di civili (da a ) e contribuirono alla fuga di quasi il 75% dei suoi abitanti. Alla fine dell'ottobre 1944 anche l'esercito tedesco e la maggior parte dell'amministrazione civile italiana abbandonarono la citt\u00e0.\nZara fu occupata dagli Jugoslavi il 1\u00ba novembre 1944: si stima che il totale delle persone soppresse dai partigiani in pochi mesi sia di circa 180. Fra gli altri furono uccisi i fratelli Nicol\u00f2 e Pietro Luxardo (industriali, produttori del celebre liquore maraschino): secondo alcune testimonianze Nicol\u00f2 fu annegato in mare. Quella dell'annegamento in mare legati a macigni \u00e8 una pratica di cui sono state date varie testimonianze, tanto da divenire nell'immaginario popolare la \"tipica\" modalit\u00e0 di esecuzione delle vittime zaratine, similmente alle foibe in Venezia Giulia.\nPrimavera 1945: l'occupazione della Venezia Giulia.\nNella primavera del 1945 gli jugoslavi crearono una nuova Armata \u2013 la IV, al comando del giovane generale Petar Drap\u0161in \u2013 con il compito di puntare verso Fiume, l'Istria e Trieste. L'ordine era di occupare la Venezia Giulia nel pi\u00f9 breve tempo possibile, anticipando quindi gli alleati anglosassoni in quella che venne in seguito chiamata corsa per Trieste. Tale obiettivo divenne primario per l'Esercito Popolare di Liberazione della Jugoslavia: il 20 aprile 1945 la IV Armata jugoslava entr\u00f2 nella Venezia Giulia e, assieme alle unit\u00e0 del IX Korpus sloveno, ivi gi\u00e0 operanti dal dicembre 1943, tra il 30 aprile e il 1\u00ba maggio dilag\u00f2 nel Carso e nell'Istria, occupando Trieste e Gorizia (1\u00ba maggio), Fiume (3 maggio) e Pola (5 maggio), all'incirca una settimana prima della stessa liberazione di Lubiana e Zagabria. Ci\u00f2 corrispondeva alla volont\u00e0 di Tito di creare il \"fatto compiuto\" sul terreno, determinante ai fini delle future trattative sulla delimitazione dei confini fra Italia e Jugoslavia, invadendo l'Italia nord-orientale fino al fiume Tagliamento, mentre la sovranit\u00e0 sulle capitali di Slovenia e Croazia non era in discussione. Allo stesso modo, gli jugoslavi entrarono in forze nella Carinzia austriaca, gi\u00e0 oggetto di rivendicazioni al termine della Prima guerra mondiale.\nIl nuovo regime si mosse nella Venezia Giulia in due direzioni. Le autorit\u00e0 militari avevano il mandato di ristabilire la legittimit\u00e0 della nuova situazione creatasi con operazioni militari di occupazione. L'OZNA, la polizia segreta jugoslava, invece, operava nella pi\u00f9 totale autonomia.\nDopo la liberazione dall'occupazione tedesca, a partire dal maggio del 1945, nelle province di Gorizia, Trieste, Pola e Fiume il potere venne assunto dalle forze partigiane jugoslave; tale periodo fu funestato da arresti, sparizioni e uccisioni di centinaia di persone, alcune delle quali gettate nelle foibe ancora vive. A Gorizia, Trieste e Pola le violenze cessarono solamente dopo la sostituzione della amministrazione jugoslava con quella degli alleati, che avvenne il 12 giugno 1945 a Gorizia e Trieste, e il 20 giugno a Pola; a Fiume, invece, gli alleati non giunsero mai e le persecuzioni continuarono.\nEccidi a Trieste e in Istria.\nI baratri venivano usati per l'occultamento di cadaveri con tre scopi: eliminare gli oppositori politici e i cittadini italiani che si opponevano (o avrebbero potuto opporsi) alle politiche del Partito Comunista di Jugoslavia di Tito.\nDi nuovo si verificarono uccisioni efferate, come quella dei democristiani Carlo Dell'Antonio e Romano Meneghello e di don Francesco Bonifacio, torturato e quindi assassinato (il suo corpo non \u00e8 mai stato ritrovato); ritenuto martire \"in odium fidei\" dalla Chiesa, \u00e8 stato beatificato nel 2008.\nTra gli altri politici di riferimento del CLN, si segnalano i casi di Augusto Bergera e Luigi Podest\u00e0 - che restano due anni in campo di concentramento jugoslavo - e quelli del socialista Carlo Schiffrer e dell'azionista Michele Miani, che riescono ad aver salva la vita.\nGli scritti dell'allora sindaco di Trieste, Gianni Bartoli, nonch\u00e9 alcuni documenti inglesi riportano che \"molte migliaia di persone sono state gettate nelle foibe locali\" riferendosi alla sola citt\u00e0 di Trieste e alle zone limitrofe, non includendo dunque il resto della Venezia Giulia, dell'Istria (dove si \u00e8 registrata la maggioranza dei casi), del Quarnaro e della Dalmazia. In possesso di queste informazioni il Governo De Gasperi, nel maggio 1945, chiese ragione a Tito di 2.500 morti e 7.500 scomparsi nella Venezia Giulia. Tito conferm\u00f2 l'esistenza delle foibe come occultamento di cadaveri e i governi jugoslavi successivi mai smentirono tali affermazioni.\nUn controverso studio svolto dalla giornalista Claudia Cernigoi stima nel numero di 517 le vittime triestine, delle quali 412 sarebbero appartenute a formazioni militari, paramilitari o di polizia, poste al servizio delle autorit\u00e0 germaniche dell'OZAK (tra cui la Milizia Difesa Territoriale, l'Ispettorato Speciale di Pubblica Sicurezza, formazioni della X^ MAS, Brigate Nere, formazioni squadriste), e sostiene che una consistente parte di esse (almeno 79) non sarebbero state infoibate ma sarebbero decedute a Borovnica o in altri campi di prigionia militari jugoslavi.\nEccidi a Gorizia e provincia.\nCon l'arrivo dell'Armata Popolare Jugoslava, anche a Gorizia iniziarono le repressioni che toccarono l'apice fra il 2 e il 20 maggio. Migliaia furono gli arresti e gli scomparsi non solo tra gli italiani, ma anche tra gli sloveni che si opponevano al regime comunista di Tito.\nFra le vittime si ricordano alcuni esponenti politici locali di riferimento del CLN: Licurgo Olivi del Partito Socialista Italiano e Augusto Sverzutti del Partito d'Azione, riguardo al quale non si sa ancora la data dell'uccisione e se il suo cadavere sia stato infoibato.\nLe autorit\u00e0 slovene, a marzo del 2006, hanno consegnato al sindaco di Gorizia un elenco di 1.048 deportati dalla provincia di Gorizia, dei quali circa 900 non hanno fatto pi\u00f9 ritorno; di questi, circa 470 appartenevano a forze di ordine pubblico e formazioni militari italiane postesi al servizio degli occupatori tedeschi, circa 250 erano civili giuliani, 70 erano civili originari di altre province italiane e circa 110 erano sloveni collaborazionisti o presunti tali. Secondo il presidente dell'Unione degli Istriani, Massimiliano Lacota, questa lista sarebbe ancora grandemente incompleta.\nEccidi a Fiume.\nFiume fu occupata il 3 maggio dagli jugoslavi, che avviarono in breve tempo un'intensa campagna di epurazione. Gli agenti dell'OZNA deportarono 65 guardie di pubblica sicurezza e agenti della questura, 34 guardie di finanza e una decina di carabinieri; alcuni esponenti compromessi con il regime fascista furono invece uccisi sul posto.\nTra gli esponenti pi\u00f9 in vista del PNF furono uccisi i senatori fiumani Icilio Bacci e Riccardo Gigante (podest\u00e0 di Fiume dal 1930 al 1934), che non si erano macchiati di alcun crimine. Nell'ambito della caccia agli esponenti politici italiani vennero uccisi, fra gli altri, gli ex podest\u00e0 Carlo Colussi (in carica dal 1934 al 1938, venne eliminato con la moglie Nerina Copetti) e Gino Sirola (podest\u00e0 dal 1943 al 1945). In anni recenti, vicino alla localit\u00e0 di Castua, \u00e8 stata individuata la fossa dove riposano i resti di Gigante, ma il loro recupero risulta complesso.\nParticolarmente violenta fu anche la caccia ai superstiti del Partito Autonomista Fiumano, concepito come un potenziale ostacolo all'annessione della citt\u00e0 alla Jugoslavia. Il quotidiano comunista \"La Voce del Popolo\" scaten\u00f2 una campagna di denuncia contro gli autonomisti, che vennero equiparati ai fascisti. I partigiani, nelle prime ore di occupazione della citt\u00e0, uccisero i vecchi capi del partito, fra i quali Mario Blasich, Giuseppe Sincich, Nevio Skull, Giovanni Baucer, Mario De Hajnal e Giovanni Rubinich, che fu fondatore del Movimento Autonomista Liburnico.\nLa persecuzione colp\u00ec anche gli esponenti dei CLN, secondo una linea ampiamente usata anche a Trieste e Gorizia. Numerosi furono nelle tre citt\u00e0 gli arresti e le deportazioni di antifascisti, dei quali solo alcuni faranno ritorno dai campi di concentramento dopo lunghi periodi di detenzione. Ancora nel 1946, assai dopo le esplosioni di \"jacquerie\", risulteranno comminate condanne capitali contro reclusi accusati di aver fatto parte dei CLN.\nIl numero di italiani sicuramente uccisi dall'entrata nella citt\u00e0 di Fiume delle truppe jugoslave (3 maggio 1945) fino al 31 dicembre 1947 \u00e8 di 652, a cui va aggiunto un ulteriore numero di vittime non esattamente identificabile per mancanza di riscontri certi.\nL'esodo degli italiani di Istria, Fiume e Dalmazia.\nAl massacro delle foibe segu\u00ec l'esodo giuliano dalmata, ovvero l'emigrazione forzata della maggioranza dei cittadini di etnia e di lingua italiana in Istria e nel Quarnaro, dove si svuotarono dai propri abitanti interi villaggi e cittadine. Nell'esilio furono coinvolti tutti i territori ceduti dall'Italia alla Jugoslavia con il trattato di Parigi e anche la Dalmazia, dove vivevano i dalmati italiani.\nCon la firma del trattato l'esodo s'intensific\u00f2 ulteriormente. Da Pola, cos\u00ec come da alcuni centri urbani istriani (Capodistria, Parenzo, Orsera, ecc.) part\u00ec oltre il 90% della popolazione etnicamente italiana, da altri (Buie, Umago e Rovigno) si desumono percentuali inferiori ma sempre molto elevate. Si stima che l'esodo giuliano-dalmata abbia interessato un numero compreso tra i e i italiani. I massacri delle foibe e l'esodo giuliano-dalmata sono ricordati dal Giorno del ricordo, solennit\u00e0 civile nazionale italiana celebrata il 10 febbraio di ogni anno.\nL'ultima fase migratoria ebbe luogo dopo il 1954 allorch\u00e9 il Memorandum di Londra assegn\u00f2 definitivamente la zona A del Territorio Libero di Trieste all'Italia, e la zona B alla Jugoslavia. L'esodo si concluse solamente intorno al 1960. Dal censimento jugoslavo del 1971 in Istria e nel Quarnaro erano rimasti 17.516 italiani su un totale di 432.136 abitanti.\nLa questione triestina.\nNella parte finale della seconda guerra mondiale e durante il successivo dopoguerra ci fu la contesa sui territori della Venezia Giulia tra Italia e Jugoslavia, che \u00e8 chiamata \"questione giuliana\" o \"questione triestina\". Trieste era stata occupata dalle truppe del Regno d'Italia il 3 novembre del 1918, al termine della prima guerra mondiale, e poi ufficialmente annessa all'Italia con la ratifica del Trattato di Rapallo del 1920: al termine della seconda, con l'Italia sconfitta, ci furono infatti le occupazioni militari tedesca e poi jugoslava.\nL'occupazione jugoslava fu ottenuta grazie alla cosiddetta \"corsa per Trieste\", ovvero all'avanzata verso la citt\u00e0 giuliana compiuta in maniera concorrenziale nella primavera del 1945 da parte della quarta armata jugoslava e dell'ottava armata britannica.\nIl 10 febbraio del 1947 fu firmato il trattato di pace dell'Italia, che istitu\u00ec il Territorio Libero di Trieste, costituito dal litorale triestino e dalla parte nordoccidentale dell'Istria, provvisoriamente diviso da un confine passante a sud della cittadina di Muggia ed amministrato dal Governo Militare Alleato (zona A) e dall'esercito jugoslavo (zona B), in attesa della creazione degli organi costituzionali del nuovo stato.\nNella regione la situazione si fece incandescente e numerosi furono i disordini e le proteste italiane: in occasione della firma del trattato di pace, la maestra Maria Pasquinelli uccise a Pola il generale inglese Robin De Winton, comandante delle truppe britanniche. All'entrata in vigore del trattato (15 settembre 1947) corse addirittura voce che le truppe jugoslave della zona B avrebbero occupato Trieste. Negli anni successivi la diplomazia italiana cerc\u00f2 di ridiscutere gli accordi di Parigi per chiarire le sorti di Trieste, senza successo.\nLa situazione si chiar\u00ec solo il 5 ottobre 1954 quando col Memorandum di Londra la \"Zona \"A\"\" del TLT pass\u00f2 all'amministrazione civile del governo italiano, mentre l'amministrazione del governo militare jugoslavo sulla \"Zona \"B\"\" pass\u00f2 al governo della Repubblica socialista. Gli accordi prevedevano inoltre alcune rettifiche territoriali a favore della Jugoslavia fra cui il centro abitato di Albaro Vescov\u00e0 / \u0160kofije con alcune aree appartenenti al Comune di Muggia (pari a una decina di km\u00b2). Il trattato fu un passo molto gradito alla NATO, che valutava particolarmente importante la stabilit\u00e0 internazionale della Jugoslavia.\nCause.\nLa qualificazione delle concause e dei fattori che possono essere alla base dei massacri delle foibe \u00e8 un'operazione senza dubbio complessa. Dall'esame dei fatti storici emergono una serie di elementi antecedenti non trascurabili, quali:\nLa spirale di violenza si innesc\u00f2 immediatamente dopo la caduta del regime nazifascista, favorita dalle tensioni politiche e sociali presenti sul territorio, che contribuirono al compimento di azioni di natura giustizialista nei confronti dei sostenitori del precedente regime e che furono successivamente indirizzate da alcuni nuclei di potere, formatisi in seno al movimento di resistenza, all'eliminazione di potenziali avversari politici, additati come nemici del popolo. In questa analisi non vanno trascurate anche le azioni criminali di semplici delinquenti, che approfittarono della confusione e della temporanea assenza di forze di polizia, preposte al mantenimento dell'ordine pubblico, per compiere azioni criminali e azioni di violenza gratuita.\n, il cui duplice obiettivo era:\nPertanto gli eccidi \"si verificarono in un clima di resa dei conti per la violenza fascista e di guerra e appaiono in larga misura il frutto\" di una \"violenza di stato\", attuata con la repressione politica e l'intimidazione, in vista dell'annessione alla Jugoslavia di tutta la Venezia Giulia (incluse Trieste e Gorizia) e per eliminare gli oppositori (reali o presunti) del costituendo regime comunista. In vista di questi due obiettivi era infatti necessario reprimere le classi dirigenti italiane (compresi antifascisti e resistenti), per eliminare ogni forma di resistenza organizzata. Questo aspetto era particolarmente importante a Gorizia e Trieste, della cui annessione gli Jugoslavi non erano certi. Tito, pertanto, fece il possibile per occupare le due citt\u00e0 prima di ogni altra forza alleata, per assicurarsi una posizione di forza nelle trattative. Durante l'occupazione di Gorizia e di Trieste diverse migliaia di italiani furono arrestati, uccisi o deportati nei lager jugoslavi (soprattutto nel campo di lavoro e detenzione di Borovnica e nel carcere dell'OZNA di Lubiana). Neutralizzando i vertici dirigenziali ed eliminando o intimorendo i cittadini italiani, tent\u00f2 di far credere che gli jugoslavi fossero la maggioranza assoluta della popolazione: la composizione etnica sarebbe stata, infatti, un fattore decisivo nelle conferenze del dopoguerra e per questo motivo la riduzione della popolazione italiana risultava essenziale.\nLo sfruttamento del clima giustizialista per eliminare, oltre ai sostenitori del regime fascista, anche potenziali oppositori politici, accomuna, secondo lo storico Boris Gomba\u010d, i massacri delle foibe alle violenze perpetrate nello stesso periodo da gruppi radicali comunisti nel cosiddetto triangolo della morte in Emilia, dove, tra le migliaia di vittime della violenza insurrezionale, vi furono anche circa 400 tra proprietari terrieri, industriali, professionisti, preti e altri appartenenti alla borghesia, solo perch\u00e9 dichiaratisi anticomunisti.\nSu questo dibattuto problema, gli storici italiani e sloveni hanno raggiunto conclusioni concordi, espresse nella Relazione della Commissione storico-culturale italo-slovena:\nIl Governo italiano, nel 2007, rispondendo a un'interrogazione parlamentare del deputato Cardano, ha precisato che, godendo gi\u00e0 la Relazione della Commissione bilaterale dello status di ufficialit\u00e0 ed essendo passati ormai ben 7 anni dalla sua prima pubblicazione sulla stampa e dal riconoscimento ufficiale del Governo sloveno, non riteneva necessario pubblicarla in quanto essa godeva gi\u00e0 dello status di ufficialit\u00e0 e, confermando la sua veridicit\u00e0, ne ha auspicato la diffusione nel mondo della cultura e della scuola.\nPer quanto riguarda il supposto aspetto \"vendicativo\", essendo i fascisti e i loro fiancheggiatori in gran parte italiani (sia pure non in numero superiore rispetto ad altre regioni italiane), e opponendosi essenzialmente gli italiani all'annessione alla Jugoslavia, soprattutto a livello locale fu frequentemente sostenuta l'equiparazione degli italiani ai fascisti. Questo aspetto provoc\u00f2, localmente, episodi di \"jacquerie\" (insurrezioni spontanee dei ceti popolari), in cui molti colsero anche l'opportunit\u00e0 di portare avanti vendette personali o compiere rapine eliminando i testimoni. Gli episodi di \"jacquerie\" si verificarono prevalentemente nel corso degli eccidi del settembre e ottobre del 1943, avvenuti in un contesto in cui vennero a mancare i poteri costituiti. Tale \"jacquerie\" si rivolse non solo verso i rappresentanti del regime fascista, ma anche verso gli italiani in quanto tali.\nVittime.\nTipologia delle vittime.\nTra i caduti figurano non solo personalit\u00e0 legate al Partito Nazionale Fascista, ma anche ufficiali, funzionari e dipendenti pubblici, insegnanti, impiegati bancari, postini, sacerdoti, parte dell'alta dirigenza italiana contraria sia al comunismo, sia al fascismo, tra cui compaiono esponenti di organizzazioni partigiane o anti-fasciste, autonomisti fiumani seguaci di Riccardo Zanella, collaboratori e nazionalisti radicali e semplici cittadini.\nIn paralleli eccidi furono coinvolti anche cittadini italiani o ex italiani di nazionalit\u00e0 slovena e croata. Tali uccisioni ebbero una matrice esclusivamente politica, rimanendo esclusa quella etnica, intendendo il costituendo regime comunista, \u00ab oltre a fare i conti con il fascismo, eliminare tutti gli oppositori, anche solo potenziali... \u00bb. Questi episodi, pertanto, nel dibattito italiano non sono di solito considerati parte degli eccidi delle foibe, termine che si riferisce alle sole vittime di nazionalit\u00e0 italiana.\nQuantificazione delle vittime.\nUna quantificazione precisa delle vittime \u00e8 impossibile a causa di una generale mancanza di documenti. Il Governo jugoslavo (e successivamente quello croato) non ha mai accettato di partecipare a inchieste per determinare il numero di decessi. Negli ultimi anni ha invece dimostrato una volont\u00e0 di partecipazione, per far luce sulla vicenda, il Governo della Repubblica di Slovenia, consegnando nel 2005 al sindaco di Gorizia l'elenco dei goriziani arrestati da parte delle autorit\u00e0 jugoslave, redatto in base alle informazioni in suo possesso. Alcuni commentatori ritengono inoltre che una parte della documentazione sia tuttora secretata negli archivi, in particolare dell'ex Partito comunista italiano. Guido Rumici nel 2002 ha valutato il numero totale delle vittime (comprensive quindi di quelle morte durante la prigionia o la deportazione) come compreso tra poco meno di e . Nel 2020 lo storico Raoul Pupo ha quantificato fra e il numero dei morti.\nNel dopoguerra e nei decenni immediatamente successivi le vittime venivano usualmente indicate in , anche se all'epoca tali valutazioni non erano basate su stime scientifiche e talvolta vennero aumentate fino a . Calcoli volumetrici eseguiti tenendo presente la profondit\u00e0 del pozzo prima e dopo la strage della Foiba di Basovizza hanno ipotizzato la presenza di oltre duemila vittime. Alcuni storici ritengono questa cifra solamente speculativa, in quanto le stime si basano solamente su calcoli volumetrici fatti sulle dimensioni della Foiba di Basovizza; secondo tali autori, le ricerche condotte non hanno confortato questa ipotesi: nel 1945 durante l'ispezione della foiba sono stati trovati detriti, carcasse di animali e alcuni resti di uniformi tedesche assieme ad alcuni corpi, mentre nel 1953 una compagnia che commerciava ferro fu autorizzata a recuperare le rimanenze di metallo nella foiba, dichiarando, alla fine dei lavori, di aver scavato fino in fondo senza incontrare resti umani.\nStudi rigorosi sono stati effettuati solo a partire dagli anni novanta. Le salme di \"infoibati\" effettivamente rinvenute finora sono circa un migliaio. Nell'uso comune, comunque, anche gli uccisi in altre circostanze legate all'avanzata delle forze jugoslave lungo il confine orientale italiano vengono considerati vittime \"delle foibe\".\nModalit\u00e0 delle esecuzioni.\nNelle foibe sono stati gettati cadaveri sia di militari sia di civili. In alcuni casi, com'\u00e8 stato possibile documentare, furono infoibate persone non colpite o solo ferite.\nSebbene quest'ultima modalit\u00e0 di esecuzione fosse, come gi\u00e0 detto, solo uno dei modi con cui vennero uccise le vittime dei partigiani di Tito, nella cultura popolare divenne il metodo di esecuzione per eccellenza e simbolo del massacro.\nIn realt\u00e0 la maggior parte delle vittime, considerate come \"infoibate\", vennero uccise o morirono di stenti o malattia nei campi di concentramento jugoslavi .\nTestimonianze.\nFurono poche le persone che riuscirono a salvarsi risalendo dalle foibe, tra questi Graziano Udovisi, Giovanni Radeticchio e Vittorio Corsi hanno raccontato la loro tragica esperienza a emittenti televisive e storici:\nQuesta testimonianza, della primavera del 1945, fu pubblicata il 26 gennaio 1946 sul periodico della Democrazia Cristiana triestina \"La Prora\" e poi riportata integralmente e anonimamente nell'opuscolo \"Foibe, la tragedia dell'Istria\", edito dal CLN dell'Istria. A partire dall'inserimento della testimonianza in un libro di Giuseppe Bedeschi nel 1987, questa \u00e8 stata poi varie volte ripresa dalla pubblicistica.\nAnche le testimonianze degli scampati dalle foibe hanno causato delle polemiche politico-storiografiche: Pol Vice (pseudonimo di Paolo Consolaro), saggista di ispirazione marxista ed esponente di Rifondazione Comunista, ha sottoposto i testi a una serrata critica, giungendo ad affermare che siamo in presenza di falsi testimoni. Il libro di Pol Vice \u00e8 stato presentato dall'editrice Alessandra Kersevan come parte di un progetto pi\u00f9 ampio comprendente anche dei similari testi di forte critica di Claudia Cernigoi e Daniela Antoni. La Kersevan, varie volte presentata dalla stampa come \"negazionista\", ritiene che sulle foibe stia \u00abfunzionando una propaganda forsennata (...) che ha come scopo preciso quello della rivalutazione del fascismo\u00bb: \u00abun vero e proprio progetto mediatico di falsificazione della storia (...) costruito ed imposto all'opinione pubblica (...) dall'immediato dopoguerra ad oggi da forze politiche sociali ed economiche tuttora dominanti nel nostro Paese\u00bb, anche grazie a \u00abstorici compiacenti\u00bb come Pupo e Spazzali, con la Democrazia Cristiana in testa nell'appoggio politico ai \u00abneo irredentisti ex fascisti\u00bb.\nStoriografia sui massacri delle foibe.\nLe tesi militanti.\nNell'immediato dopoguerra le stragi delle foibe hanno avuto un profondo impatto sull'opinione pubblica italiana. Da qui nacque l'esigenza di interpretare l'accaduto, esigenza che fu giocoforza influenzata dal pesante clima politico dell'epoca. Per questo presero piede due versioni, contrastanti e contrapposte, l'una espressione del \"sentire\" jugoslavo e comunista, l'altra anticomunista, antijugoslava e rappresentante il sentimento italiano relativo a tali vicende. Negli anni cinquanta, a causa delle tensioni dovute alla questione triestina, tali versioni si consolidarono presso le forze politiche e la pubblica opinione, fino a diventare una sorta di \"verit\u00e0 acquisita\". Sono queste le tesi \"militanti\", ossia finalizzate a mettere polemicamente in crisi l'avversario politico.\nTali tesi hanno conservato a lungo una grande influenza sull'opinione pubblica, dovuta assai pi\u00f9 alle loro implicazioni politiche, che non alla loro correttezza storica. Malgrado la loro infondatezza sia ormai stata dimostrata, hanno mantenuto una forte diffusione fino ai giorni nostri, in quanto \u00absi prestano ad un uso politico che non \u00e8 mai venuto a meno, mentre le semplificazioni, spesso assai grevi, di cui sono intessute, ne favoriscono l'utilizzo da parte dei mezzi di comunicazione \u00bb.\nLe tesi negazioniste.\nLe prime tesi sono quelle negazioniste, volte a negare un qualsivoglia eccidio da parte Jugoslava, che la ricerca storica ha dimostrato essere \u00abdel tutto prive di senso\u00bb. Ipotesi di questo tipo sono state dominanti nella storiografia della Jugoslavia comunista, dove erano divenute una vera e propria \"verit\u00e0 di Stato\". Erano basate su quanto affermato, fin dall'immediato dopoguerra, dagli jugoslavi: \"da parte del governo jugoslavo non furono effettuati n\u00e9 confische di beni, n\u00e9 deportazioni, n\u00e9 arresti, salvo che [\u2026] di persone note come esponenti fascisti di primo piano o criminali di guerra\" (9 giugno 1945).\nNasceva cos\u00ec il falso mito della \"vendetta contro i fascisti\", che viene tuttora perpetuato, in alcuni ambiti, anche in senso riduzionista: non si negano dei massacri ma si tende a ridimensionare il fenomeno.\nLa tesi del genocidio nazionale.\nSpeculare alla tesi precedente, \u00e8 la tesi del \"genocidio nazionale\" degli italiani, secondo cui gli italiani furono perseguitati in quanto tali (\"colpevoli solo di essere italiani\"), nel tentativo di distruggerne la presenza. Tale tesi, sviluppatasi sulla base della percezione dei protagonisti del tempo, si \u00e8 andata via via cristallizzando, anche a causa dell'assenza di ricerca storica, divenendo cos\u00ec una convinzione difficile da superare. Anche in questo caso la ricerca storica ne ha rilevato l'inconsistenza, non essendosi mai potuto dimostrare che le stragi avessero come obiettivo una \"pulizia etnica\" degli italiani.\nIl numero delle vittime, pur elevato, \u00e8 infatti lontano dalla dimensioni di un genocidio; inoltre la repressione jugoslava del 1945 ebbe sicuramente finalit\u00e0 intimidatorie nei confronti dell'intera comunit\u00e0 italiana, tuttavia queste sono da collegare non tanto a un progetto di espulsione (che prese effettivamente corpo solo negli anni successivi), quanto alla volont\u00e0 di far comprendere nel modo pi\u00f9 drastico agli italiani, che sarebbero potuti sopravvivere nella nuova Jugoslavia, solo se avessero accettato il nuovo regime, assieme a tutti i suoi obiettivi di ordine politico, nazionale e sociale.\nTale tesi \u00e8 tuttora popolare nell'ambiente degli esuli e, presentandosi a facili strumentalizzazioni politiche, in talune frange della destra italiana.\nL'oblio del dopoguerra.\nTrascorso il secondo dopoguerra, la vicenda \u00e8 stata a lungo trascurata per i convergenti interessi di governo e opposizione.\nSecondo lo storico Gianni Oliva, il silenzio fu causato da tre motivi: prima di tutto vi fu un silenzio internazionale, provocato dalla rottura tra Tito e Stalin avvenuta nel 1948, che spinse tutto il blocco occidentale a stabilire rapporti meno tesi con la Jugoslavia, in funzione antisovietica (si era agli inizi della guerra fredda). Vi furono anche cause politiche, dal momento che il PCI non aveva interesse a evidenziare le proprie contraddizioni sulla vicenda e le proprie subordinazioni alla volont\u00e0 del comunismo internazionale. Vi fu infine un silenzio da parte dello Stato Italiano, che non voleva pi\u00f9 prendere in considerazione le questioni relative alla sconfitta nella seconda guerra mondiale, considerato che a partire dagli anni sessanta i rapporti fra Jugoslavia e Italia si erano normalizzati.\nLa memoria degli avvenimenti rimase per lo pi\u00f9 ristretta nell'ambito degli esuli, di qualche intellettuale anticonformista e di commemorazioni locali. Solo una parte della destra ha sostenuto le ragioni delle vittime, sia pure strumentalizzandole in funzione prettamente anticomunista, finanche ad esagerarne il loro numero.\nIl volume del Grande Dizionario Enciclopedico UTET contenente il lemma \"F\u00f2iba\", edito nel 1968, si limita alla mera definizione geologica senza alcuna menzione dei massacri.\nIl 24 aprile 1975, Giovanni Leone, presidente delle Repubblica Italiana, partecip\u00f2 alle celebrazioni per il tentennale della Liberazione di Trieste alla Risiera di San Sabba e il giorno seguente presso la foiba di Basovizza, deponendo una corona di alloro: questo gesto provoc\u00f2 a distanza di poche ore una forte nota di protesta jugoslava tramite l'agenzia di stampa Tanjug e la corona venne rubata e bruciata.\nCi\u00f2 non toglie che in opere storiche l'argomento fosse dibattuto: ad esempio nel 1980, Arrigo Petacco, noto giornalista e saggista, illustr\u00f2 la tragica realt\u00e0 di questo massacro. Il suo racconto, pur all'interno di un'opera pi\u00f9 ampia e con molte incertezze, prudenze e omissioni, offriva un quadro sufficientemente completo, senza sottovalutare entit\u00e0 e ferocia delle stragi.\nNel 1982 Giovanni Spadolini, Presidente del Consiglio dei ministri, dichiar\u00f2 le foibe di Basovizza e di Monrupino, ossia le uniche due foibe ove avvennero uccisioni esistenti nel territorio della Repubblica Italiana, monumenti di interesse nazionale; nel 2004 entrambi i luoghi divennero monumento nazionale.\nL'analisi delle responsabilit\u00e0 fasciste.\nA partire dagli anni settanta vi furono i primi studi storici sugli eccidi da parte dell'INSMLI, con contributi di Galliano Fogar, Giovanni Miccoli e Teodoro Sala. Le tesi elaborate sono sicuramente pi\u00f9 plausibili rispetto alle sopra citate \"tesi militanti\" e hanno consentito di collocare gli eccidi del 1943 e del 1945 all'interno del periodo iniziato nei primi anni venti con la politica di italianizzazione fascista nei confronti degli allogeni, con le relative oppressioni e violenze, proseguita con l'aggressione italiana contro la Jugoslavia e culminata con la brutale repressione della resistenza jugoslava.\nIn quest'ottica, apparve logico considerare le stragi come un fenomeno di reazione largamente spontaneo: una sorta di brutale e spesso indiscriminata resa dei conti in reazione alle angherie subite. Tuttavia questa valutazione trascurava un aspetto fondamentale, ossia la premeditazione esistente nella repressione avviata dalle autorit\u00e0 jugoslave e dovuta non tanto a una volont\u00e0 \"barbarica\" di sterminio degli italiani, quanto a una ponderata strategia di eliminazione del dissenso, in perfetto stile stalinista. Tali studi hanno comunque avuto il merito di addivenire a una prima storicizzazione del fenomeno, con l'individuazione delle responsabilit\u00e0 del fascismo nello scoppio della crisi che travolse l'italianit\u00e0 della Venezia Giulia, del Quarnaro e della Dalmazia.\nIl ruolo dell'epurazione preventiva.\nA partire dalla fine degli anni ottanta una serie di studi ad opera di Elio Apih, Raoul Pupo e Roberto Spazzali, hanno evidenziato il nesso tra gli eccidi del 1945 e le stragi jugoslave, ossia quell'insieme di eccidi che hanno ovunque marcato la presa del potere in Jugoslavia, da parte di un movimento rivoluzionario a guida comunista, protagonista di una guerra che non era solo di liberazione, ma che era anche una feroce guerra civile, diretta all'eliminazione fisica degli avversari e che si trascin\u00f2, in termini di scontri armati e stragi, fino al 1946.\nPertanto l'ipotesi pi\u00f9 plausibile per spiegare gli eccidi delle foibe \u00e8 stata quella dell'\"epurazione preventiva\". Tale epurazione nella Venezia Giulia combinava, in modo inscindibile, obiettivi di rivalsa nazionale e di affermazione ideologica, nonch\u00e9 di riscatto sociale, e voleva eliminare tutti i potenziali oppositori (reali o meno) del disegno politico di Tito. Il progetto era contemporaneamente nazionale e ideologico, dal momento che mirava sia all'annessione della Venezia Giulia, sia all'instaurazione di un regime stalinista.\nQuesta interpretazione dei fatti, non sottovaluta il fondamentale ruolo del nazionalismo sloveno e croato e del loro inserimento nell'ambito della politica di potenza della nuova Jugoslavia e pone al centro dell'attenzione il problema dell'affermazione del comunismo mediante la lotta armata, evidenziando inoltre la differenza fra la resistenza nella Venezia Giulia e quella del resto d'Italia.\nLe stragi giuliane del 1945, non ebbero nulla a che vedere con la Resistenza italiana, non solo perch\u00e9 essa non vi partecip\u00f2, ma soprattutto perch\u00e9 i contesti in cui agirono i due movimenti di resistenza furono profondamente diversi. In Italia le zone liberate furono spesso teatro di svariate azioni violente, che segnarono la brutale conclusione di conflitti che si erano aperti fin dai primi anni venti. Tali violenze per\u00f2, si svolsero al di fuori delle strutture di uno Stato che sarebbe stato, da l\u00ec a poco, ricostruito secondo principi democratici e liberali e che non era nemmeno collegabile a nessun disegno politico complessivo, poich\u00e9 l'ipotesi di una presa del potere rivoluzionaria era stata scartata dal PCI.\nNella Venezia Giulia invece, la violenza di massa costitu\u00ec uno degli elementi portanti di una rivoluzione vittoriosa che si trasform\u00f2 gradualmente in un regime stalinista, capace di \"convertire in violenza di Stato l'aggressivit\u00e0 nazionale e ideologica presente nei quadri partigiani\".\nLa commissione storico-culturale italo-slovena.\nNel 2001 viene pubblicata la relazione della \"Commissione storico-culturale italo-slovena\", incaricata dal Governo italiano e dal Governo sloveno di mettere a punto un'interpretazione condivisa dei rapporti italo-sloveni fra il 1880 e il 1956. Di essa facevano parte i massimi studiosi che, sia in Italia sia in Slovenia, si erano occupati del periodo. Nel rapporto si conclude che \u00abtali avvenimenti si verificarono in un clima di resa dei conti per la violenza fascista e di guerra e appaiono in larga misura il frutto di un progetto politico preordinato, in cui confluivano diverse spinte: l'impegno a eliminare soggetti e strutture ricollegabili (anche al di l\u00e0 delle responsabilit\u00e0 personali) al fascismo, alla dominazione nazista, al collaborazionismo e allo stato italiano, assieme a un disegno di epurazione preventiva di oppositori reali, potenziali o presunti tali, in funzione dell'avvento del regime comunista, e dell'annessione della Venezia Giulia al nuovo Stato jugoslavo. L'impulso primo della repressione part\u00ec da un movimento rivoluzionario che si stava trasformando in regime, convertendo quindi in violenza di Stato l'animosit\u00e0 nazionale e ideologica diffusa nei quadri partigiani.\u00bb.\nAnni novanta: l'emergere del ricordo.\nCon la fine della guerra fredda, nei primi anni novanta, il tema delle foibe torn\u00f2 a riscuotere anche l'interesse dei mass media. Anche su iniziativa degli ex comunisti, si pose l'attenzione su questi episodi, che iniziarono a essere ufficialmente ricordati.\nDal 2005, ogni 10 febbraio si celebra il Giorno del ricordo, solennit\u00e0 dedicata alla commemorazione delle stragi e del successivo esodo. La data ricorda il trattato di Parigi siglato nel 1947, che assegn\u00f2 alla Jugoslavia la grande maggioranza della Venezia Giulia e la citt\u00e0 di Zara.\nIn tale occasione fu trasmessa da RAI 1 la fiction \"Il cuore nel pozzo,\" prodotta dalla RAI e liberamente ispirata alle stragi delle foibe. La trasmissione ebbe una vasta audience, ma suscit\u00f2 numerose polemiche per la grossolana approssimazione con cui veniva trattato il contesto storico della vicenda.\nGi\u00e0 nel 1997, va notato, Forl\u00ec e Loano, furono le prime citt\u00e0 italiane a farlo, dedicarono una via ai \"Martiri delle Foibe\". Parecchie altre seguirono in seguito l'esempio.\nLe tesi militanti oggi.\nLa ricerca storica ha ormai concluso molteplici studi sugli avvenimenti, molte opere divulgative sono, inoltre, state pubblicate. Nell'opinione pubblica, tuttavia, persiste una forte enfasi, di origine ideologica, sulle responsabilit\u00e0 che comunismo e fascismo hanno avuto nelle foibe: questo genera una serie di \"tesi militanti\" (secondo la definizione degli storici Pupo e Spazzali), di tesi cio\u00e8 originate in ambiti politici e non supportate da un adeguato lavoro di ricerca storica.\nComunismo e fascismo: il dibattito sulle responsabilit\u00e0.\nIn particolare, in alcuni ambienti della destra si afferma che le foibe sono state semplicemente un crimine del comunismo (spregiativamente denominato \"barbarie slavocomunista\"), un genocidio di cittadini inermi che avevano la \"sola colpa di essere italiani\", in preparazione alla successiva pulizia etnica. D'altra parte, in alcuni ambienti della sinistra, \u00e8 diffuso un atteggiamento \"giustificazionista\" e si presentano gli eccidi come una \"reazione\" alla brutalit\u00e0 fascista. \u00c8 diffuso, inoltre, un atteggiamento \"riduzionista\" che contesta il numero delle vittime delle foibe correggendolo al ribasso e che sostiene che gli eccidi abbiano coinvolto essenzialmente esponenti fascisti, sia militari sia civili, responsabili di repressioni e di crimini di guerra italiani in Jugoslavia. Si \u00e8 gi\u00e0 visto precedentemente come le cause degli eccidi siano, in realt\u00e0, molto pi\u00f9 complesse rispetto a queste semplificazioni.\nResponsabilit\u00e0 del regime comunista jugoslavo.\nGli eccidi, come detto, avevano anche l'obiettivo di eliminare i possibili oppositori del costituendo regime comunista jugoslavo e furono uno dei tanti strumenti che caratterizzarono la sua ascesa al potere. Fra questi \u00e8 rimasto tristemente celebre il massacro di Bleiburg. Repressioni di tale portata furono consentite dalle caratteristiche dittatoriali del regime comunista di Tito. Simili repressioni furono, inoltre, caratteristiche dell'ascesa al potere di gran parte dei regimi comunisti del periodo (che all'epoca coincidevano con lo stalinismo), fatto che ha spesso portato a presentare le foibe come un \"crimine del comunismo\".\nLa posizione del Partito Comunista Italiano.\nL'atteggiamento del Partito Comunista Italiano nei confronti della questione dei confini orientali italiani fu ambiguo: gi\u00e0 nel corso del conflitto esso aveva acconsentito a lasciare la Venezia Giulia e il Friuli orientale sotto il controllo militare dei partigiani di Tito, avallando cos\u00ec la successiva occupazione jugoslava: fu per questo motivo che venne ordinato ai partigiani operanti nella regione di porsi sotto il controllo del comando jugoslavo (e fu proprio in tale contesto che matur\u00f2 l'eccidio di Porz\u00fbs). La pratica jugoslava dell'infoibamento era nota al PCI di Trieste, come si evince da un'istruzione destinata al Battaglione \"Trieste\" nel dicembre 1943, in cui \u2013 nell'ambito di una serie di esortazioni alla guerra totale contro il nemico \u2013 si invitava tra l'altro a utilizzare \u00abla tattica delle foibe\u00bb.\nSuccessivamente - pur in presenza di resistenze interne, concentrate soprattutto fra i membri del partito giuliani, ed in particolare i triestini - il PCI accett\u00f2 che i territori assegnati all'Italia col Trattato di Rapallo (1920) passassero alla Jugoslavia, ritenendo che i diritti nazionali degli italiani sarebbero stati tutelati dal nuovo ordine socialista imposto da Tito al suo Paese; infine - a partire dalla met\u00e0 del 1945 e massimamente a seguito della rottura fra Tito e Stalin - pass\u00f2 a una difesa del carattere italiano della citt\u00e0 di Trieste: in un primo momento sposando la linea per la quale era da crearsi il Territorio Libero di Trieste, in seguito, dal 1948, assumendo il mantenimento della citt\u00e0 in Italia fra gli obiettivi del suo programma politico.\nIn particolare, il PCI di Trieste - allontanatosi alla fine del 1944 dal CNL cittadino per sottoporsi gerarchicamente al fronte di liberazione della Slovenia - auspic\u00f2, durante il corso di un'assemblea pubblica indetta dalle autorit\u00e0 italo-slave, quella che venne definita \"risoluzione settima repubblica\", che prevedeva la formazione di una settima repubblica federativa jugoslava, di carattere italiano (con una bandiera ufficiale gi\u00e0 prevista e realizzata), comprendente Trieste, Monfalcone e il Friuli orientale: a tale scopo venne creato il Partito Comunista della Venezia Giulia.\nNegli anni successivi furono tuttavia molti gli ex partigiani e i militanti a prendere la via dell'esodo, come conseguenza delle politiche nazionaliste e repressive del comunismo jugoslavo, oltre che per la disputa che opponeva Tito a Stalin, e che vedeva i comunisti italiani schierati su posizioni rigidamente staliniane.\nNegli anni successivi il PCI contribu\u00ec a dare all'opinione pubblica italiana una visione alterata degli avvenimenti, volta a minimizzare e a giustificare le azioni dei comunisti jugoslavi. Di tale atteggiamento ne fecero le spese soprattutto i profughi, ai quali fu ingiustamente cucita addosso la nomea di \"fascisti in fuga\".\nA tutt'oggi persiste in taluni ambienti comunisti e post-comunisti, in particolar modo quelli pi\u00f9 legati all'epopea partigiana, un atteggiamento che tende a minimizzare e a giustificare gli eccidi.\nNegazionismo o riduzionismo dei massacri.\nIn un suo libro del 1997, la giornalista triestina Claudia Cernigoi ha definito in un suo saggio tutto il processo di riflessione storiografica sulle foibe sviluppatosi in Italia nel corso degli anni novanta come frutto diretto della \u00abpropaganda nazifascista\u00bb e teso a riproporre un \u00abneoirredentismo\u00bb italiano. Uno degli scopi dichiarati dall'autrice \u00e8 quello di \u00abliberare finalmente anche gli Sloveni e la sinistra tutta da quel senso di colpa che si portano dietro come \"infoibatori\"\u00bb. In questo libro il numero degli infoibati nella provincia di Trieste per opera degli jugoslavi venne determinato in 517, oltre a ci\u00f2, per l'autrice, \u00abnon vi furono massacri indiscriminati: della maggior parte degli arrestati si sa che erano militari e comunque collaboratori del nazifascismo\u00bb. Allo stesso tempo, con riferimento alle onoranze concesse negli anni pi\u00f9 recenti agli infoibati, la Cernigoi affermava che \u00abvisti i ruoli impersonati dalla maggior parte degli \"infoibati\", personalmente ci rifiutiamo di onorarli. Si pu\u00f2 provare umana piet\u00e0 nei confronti dei morti, ma da qui ad onorare chi tradiva, spiava, torturava, uccideva, ce ne corre\u00bb.\nIl testo provoc\u00f2 moltissime polemiche, tanto che un ricercatore vicino alle associazioni degli esuli istriani - Giorgio Rustia - pubblic\u00f2 nel 2000 un saggio fortemente critico delle metodiche di studio della Cernigoi. Rustia contest\u00f2 alla radice l'intera impostazione del saggio della Cernigoi, fra l'altro individuando all'incirca altri duecento nomi di persone soppresse dagli jugoslavi a Trieste e nella provincia e ricostruendo la storia personale di alcuni degli infoibati dalla Cernigoi accusati di gravi reati che secondo Rustia non furono commessi.\nIn uno studio del 2003, gli storici Raoul Pupo e Roberto Spazzali hanno pertanto inserito Claudia Cernigoi fra i \u00abnegazionisti (o riduzionisti)\u00bb delle foibe. Claudia Cernigoi ha reagito molto duramente a tale accusa, con due articoli apparsi sulla rivista on-line \"La Nuova Alabarda,\" da lei diretta, a marzo del 2003 e a febbraio del 2007, nei quali ha affermato di ritenere \u00abinesatta e fuorviante, oltrech\u00e9 offensiva, questa definizione\u00bb e ribadendo che - a suo dire - sulle foibe sarebbe stata artatamente creata una \u00abmitologia (...) a scopi politici\u00bb, \u00aba scopo anticomunista, antipartigiano e soprattutto in funzione razzista contro i popoli della ex Jugoslavia (...)\u00bb, augurandosi nel contempo che in Italia non si fosse \u00abgi\u00e0 arrivati al fascismo completo\u00bb. In una lettera aperta di marzo 2010, la stessa Cernigoi si \u00e8 lamentata del fatto che \u00abda un po' di tempo (...) gli studiosi Claudia Cernigoi (che scrive), Sandi Volk e Alessandra Kersevan (che \u00e8 anche titolare della casa editrice Kappa Vu di Udine) sono accusati di essere dei \u201cnegazionisti delle foibe\u201d, dove va considerato che il termine di \u201cnegazionista\u201d \u00e8 genericamente usato, in ambito storico, per definire in senso negativo gli studiosi e i propagandisti che cercano di dimostrare che non vi fu una politica di sterminio nazista nei confronti del popolo ebraico. Con questa similitudine si cerca pertanto di paragonare la nostra attivit\u00e0 di ricerca storica a quella di altre persone che nulla di scientifico in ambito storico hanno prodotto ma si limitano ad arrampicarsi sugli specchi per dimostrare una propria teoria\u00bb.\nClaudia Cernigoi \u00e8 stata in seguito definita \"negazionista\" anche dallo storico tedesco Rolf W\u00f6rsd\u00f6rfer. La storica Marta Verginella, nel recensire l'opera \"Operazione Foibe. Tra storia e mito\", ha commentato: \"La ricostruzione di Cernigoi, sebbene volta a contrastare letture tendenziose, cede anch'essa a omissioni e imprecisioni, soprattutto quando nega che tra gli infoibati e gli scomparsi vi fossero avversari politici e nazionali\".\nAnche Jo\u017ee Pirjevec contesta l'opinione di coloro che considerano le foibe come strumento utilizzato per compiere una pulizia etnica programmata, e sostiene che: \nPer la condivisione di tale tesi, il professor Pirjevec \u00e8 stato fortemente criticato da molti opinionisti e storici italiani, fra i quali Paolo Mieli (per il quale Pirjevec avrebbe scatenato \u00abpolemiche di fuoco\u00bb), Roberto Spazzali, Ugo Finetti, Frediano Sessi e Giuseppe Parlato.\nDi negazionismo ha parlato anche il presidente della Repubblica Italiana, Sergio Mattarella, in occasione della Giornata del Ricordo del 2020, quando ha affermato esplicitamente \nTesi sul primo utilizzo delle foibe.\nAttorno al 1860, Giovanni Bennati, un prete nativo di Pirano, per contrastare in modo irridente chi non voleva riconoscere la sua cittadina come capoluogo della Marca Istriana nell'ambito della riorganizzazione amministrativa dell'Impero austro-ungarico, scrisse una filastrocca con cui intendeva irridere i sostenitori di Pola. Nel testo della canzoncina era contenuta la frase \"A Pola x\u00e8 l'Arena, la Foiba x\u00e8 a Pisin, che i buta z\u00f2 in quel fondo chi g\u00e0 zerto morbin...\". Peraltro Foiba \u00e8 il nome di un torrente che si getta in un celebre e imponente inghiottitoio carsico e non indica quindi le \"foibe\" nel loro complesso, ma nel significato originario indica sia il torrente che il suo inghiottito dove il torrente termina.\nIl tempo e l'uso della parola hanno, com'\u00e8 normale che sia in una lingua viva, fatto mutare il significato della parola Foiba facendolo diventato l'attuale significato riferito a tutte le voragini carsiche, sia con lago o acque correnti sul fondo, sia senza.\nNel 1919 l'irredentista triestino Giuseppe Cobol (Cobolli Gigli) scrisse una guida turistica di Trieste in cui riportava il testo della filastrocca. Otto anni dopo, nel 1932, Cobol (che nel frattempo aveva aderito al fascismo) in un articolo edito sull'organo del PNF \"Gerarchia\" scrisse: \u00abLa musa istriana ha chiamato Foiba degno posto di sepoltura per chi nella provincia d'Istria minaccia le caratteristiche nazionali dell'Istria\"\u00bb\". Negli anni ottanta le pubblicazioni di Cobolli furono riscoperte e divennero oggetto di polemiche nell'ambito locale giuliano. Sulla base di esse si \u00e8 afferm\u00f2 infatti che l'utilizzo delle foibe, per eliminare le vittime di stragi, fosse di \"ideazione fascista\".\nGi\u00e0 all'epoca, in ambito storiografico, furono espresse delle perplessit\u00e0. Ad esempio per lo storico Elio Apih, il nesso fra le foibe e gli scritti di Cobolli \u00e8 \"suggestivo e non credibile\" e tali scritti, anche se definibili come \"cattiva letteratura\" e testimonianza di una \"ostilit\u00e0 scherzosa\", non possono essere certo presentati, retrospettivamente, come un antefatto alle stragi.\nNel 2003, il giornalista e scrittore Giacomo Scotti ha rilanciato la tesi affermando, sulla base degli scritti di Cobolli, che le foibe sarebbero state un'\"invenzione fascista\". L'innovazione fu che, a riprova di un effettivo utilizzo delle foibe da parte fascista, Scotti cit\u00f2 una lettera, a firma di Raffaello Camerini, pubblicata sul quotidiano triestino \"Il Piccolo\" nel 2001, dove si riferisce di supposti eccidi compiuti dai fascisti e dell'occultamento dei cadaveri delle vittime in alcune foibe. Le affermazioni contenute in tale lettera sono state oggetto di critiche essendo prive di riscontri.\nLo storico Elio Apih, che pure ha effettuato un'analisi dei possibili precursori delle foibe, non menziona tale tesi. Lo stesso Apih ricorda che l'utilizzo delle foibe quale fossa comune non costituisce una caratteristica originale degli eccidi giuliani. In gran parte delle stragi che caratterizzarono la seconda guerra mondiale, difatti, insorse la necessit\u00e0 pratica di seppellire o occultare in fretta e con poca fatica le vittime. Le foibe furono utilizzate semplicemente perch\u00e9 era ci\u00f2 che la Venezia Giulia offriva allo scopo, a fianco, peraltro, di miniere abbandonate e di cave.\nLo storico Raoul Pupo \u00e8 sostanzialmente in linea con quest'ultima affermazione laddove parla di una tecnica di omicidio \"diffusa in tutta l'area Jugoslava\".\nLe tesi di Scotti, pur essendo diffuse in ambito giornalistico, non sono mai state validate in ambito storiografico. Nonostante questo hanno avuto una certa diffusione, venendo riportate anche da un intellettuale come Predrag Matvejevi\u0107 e in molti ambienti vicini alla resistenza (soprattutto a quella comunista) come l'ANPI e in quotidiani di ispirazione comunista, quali \"il manifesto\" e \"Liberazione\". La tesi \u00e8 inoltre popolare in svariate associazioni neo e post comuniste.\nNel gi\u00e0 citato saggio del 2009, curato dallo storico italiano Jo\u017ee Pirjevec, le tesi di Scotti sono citate (senza ulteriori approfondimenti) assieme alla testimonianza del Camerini, primo e unico caso nell'ambiente della ricerca storica. Come evidenziato sopra tale saggio \u00e8 stato fortemente criticato da molti storici e giornalisti.\nUn'altra ipotesi, che attribuisce al comandante di polizia della RSI Gaetano Collotti l'utilizzo di foibe per eliminare i cadaveri di perseguitati politici, \u00e8 stata proposta nel gi\u00e0 citato testo \"Operazione foibe a Trieste\", della giornalista Claudia Cernigoi.\nLa dichiarazione congiunta di Italia e Croazia.\nLa considerazione dei massacri come atto di vendetta \u00e8 stata ribadita nella dichiarazione congiunta espressa dal Presidente della Repubblica Italiana Giorgio Napolitano e dal Presidente della Repubblica di Croazia Ivo Josipovi\u0107, durante il loro incontro avvenuto a Pola nel 2011: \nIl Governo sloveno ha salutato con soddisfazione la pubblicazione della relazione \"I rapporti italo-sloveni dal 1880 al 1956\", consegnata nel 2000 dalla Commissione mista storico-culturale italo-slovena, appositamente istituita nell'ottobre 1993 su iniziativa dei Ministri degli Esteri d'Italia e Slovenia.\nIl \"Giorno del ricordo\".\nCon la legge n. 92 del 30 marzo 2004 in Italia \u00e8 stato istituito, nella giornata del 10 febbraio di ogni anno, il \"Giorno del ricordo\" in memoria delle vittime delle foibe e dell'esodo giuliano-dalmata.\nLo stesso provvedimento legislativo ha anche istituito una specifica medaglia commemorativa destinata ai congiunti delle vittime fino al sesto grado:\nProcessi ai criminali di guerra.\nI vari governi italiani succedutisi negli anni mai consegnarono i responsabili dei crimini nei Balcani, sia a causa della cosiddetta \"amnistia Togliatti\" intervenuta il 22 giugno 1946, sia perch\u00e9 il 18 settembre 1953 il governo Pella approv\u00f2 l'indulto e l'amnistia proposta dal guardasigilli Antonio Azara per i tutti i reati politici commessi entro il 18 giugno 1948, a cui si aggiunse quella del 4 giugno 1966.\nAll'epoca la sola citt\u00e0 di Belgrado chiese di imputare oltre 700 presunti criminali di guerra italiani e i generali Mario Roatta, Vittorio Ambrosio e Mario Robotti, che non furono mai consegnati nonostante gli accordi internazionali prevedessero la loro estradizione.\nNel 1992 \u00e8 stato istituito un procedimento giudiziario in Italia contro alcuni dei responsabili dei massacri ancora in vita. Tali inchieste furono giustificate dal fatto che all'epoca la Venezia Giulia era ancora ufficialmente sotto sovranit\u00e0 italiana; inoltre i crimini di guerra non sono soggetti a prescrizione. Partite dalla denuncia di Nidia Cernecca, figlia di un infoibato, videro come principali imputati i croati Oscar Piskulic e Ivan Motika, definito il \"boia di Pisino\". L'inchiesta fu istituita dal pubblico ministero Giuseppe Pittitto. Nel 1997 diversi parlamentari sollecitarono il governo affinch\u00e9 avanzasse richiesta di estradizione per alcuni degli imputati. Il procedimento si \u00e8 concluso con un nulla di fatto: nel 2004 fu infatti negata la competenza territoriale dei magistrati italiani.\nAnche in questa occasione fiorirono le polemiche: fra le altre cose Pittitto fu accusato di volere imbastire un \"processo alla resistenza\".\nElenco di foibe e altri luoghi di infoibamento.\nIn questo elenco sono segnalate le foibe, le cave, le miniere, i pozzi o altri luoghi nei quali sono stati trovati resti umani di persone infoibate, dei quali solo una minima parte \u00e8 stata recuperata:\nDivulgazione.\nSulla scorta della legge istitutiva del Giorno del ricordo che previde, tra l'altro, l'organizzazione di \"[...] iniziative per diffondere la conoscenza dei tragici eventi [delle foibe e dell'esodo] presso i giovani delle scuole di ogni ordine e grado [...]\", nel 2014 \u00e8 stato realizzato il film-documentario \"Il sorriso della Patria\", prodotto dall'Istituto piemontese per la storia della Resistenza e della societ\u00e0 contemporanea \"Giorgio Agosti\" di Torino (Istoreto) con la collaborazione dell'Associazione Nazionale Venezia Giulia e Dalmazia. Il documentario, che dura circa 44 minuti, \u00e8 costituito da spezzoni di diciotto fra cinegiornali e filmati vari dell'Istituto Luce \u2013 prodotti fra il maggio del 1946 e l'aprile del 1956 \u2013 inframmezzati da foto d'epoca, testimonianze e brani storici.\nToponomastica.\nMolte citt\u00e0 italiane, con amministrazioni di maggioranze politicamente diverse, hanno deciso di dedicare una via o una piazza alle vittime dei massacri delle foibe. Le vie e piazze dedicate alla memoria delle vittime nei massacri sono aumentate da quando si celebra il Giorno del ricordo, ma gi\u00e0 prima esistevano diverse vie intitolate alle vittime italiane. Solitamente le vie vengono denominate con la definizione \"martiri delle foibe\" e sono inaugurate in data 10 febbraio per rispettare la giornata ufficiale stabilita dalla legge della Repubblica Italiana. In alternativa le vie sono dedicate a singoli personaggi trucidati nei massacri come Norma Cossetto, Riccardo Gigante e altri meno noti ma legati alla storia di quella citt\u00e0 o comune."}
{"id": "2221196", "revid": "767487", "url": "https://it.wikipedia.org/wiki?curid=2221196", "title": "Around the World in a Day", "text": "Around the World in a Day \u00e8 il terzo album da studio del gruppo statunitense Prince and The Revolution, pubblicato nel 1985 dalla Warner Bros. Records. \u00c8 il settimo album della carriera di Prince. Il disco non fu assolutamente pubblicizzato, si trov\u00f2 semplicemente in vendita nei negozi e fu come una specie di sorpresa per i fan.\n\"Around the World in a Day\" non fu neanche trasmesso per radio, ma, nonostante tutto, raggiunse il primo posto nella Billboard 200, vinse due dischi di platino e fu un'importante evoluzione nella musicalit\u00e0 di Prince, con nuovi strumenti e nuove sonorit\u00e0.\nDescrizione.\nDiscostandosi parzialmente dal suono commerciale del precedente disco, il multi premiato \"Purple Rain\" (1984), l'album vede Prince sperimentare con il genere psichedelico ed arrangiamenti maggiormente complessi.\n\"Around the World in a Day\" venne accolto da recensioni miste, sebbene le vendite furono considerevoli a dispetto della poca promozione, diventando disco di platino e raggiungendo la vetta della classifica Billboard 200. Dall'album furono estratti quattro singoli, due dei quali raggiunsero la top 10: \"Raspberry Beret\" e \"Pop Life\".\nSin dalla sua uscita, a causa dei rimandi alla psichedelia che pervade gran parte dei pezzi sull'album, furono moltissimi i critici che citarono come fonte di ispirazione di Prince il celebre \"Sgt. Pepper's Lonely Hearts Club Band\" dei Beatles. Tuttavia, Prince in una intervista cos\u00ec si espresse circa la copertina dell'album, il sound psichedelico, e l'accostamento a \"Sgt. Pepper\":"}
{"id": "2221202", "revid": "767487", "url": "https://it.wikipedia.org/wiki?curid=2221202", "title": "Coppa di Francia 1970-1971", "text": "La stagione 1970-71 della Coppa di Francia \u00e8 stata la cinquantaquattresima edizione della coppa nazionale di calcio francese. Vide la vittoria finale dello Stade Rennais, che sconfisse in finale l'Olympique Lione."}
{"id": "2221211", "revid": "1543377", "url": "https://it.wikipedia.org/wiki?curid=2221211", "title": "Dandora", "text": "Dandora \u00e8 una localit\u00e0 nei pressi di Nairobi, in Kenya, nota soprattutto per via della discarica di rifiuti, la pi\u00f9 grande del paese. Diverse organizzazioni, fra cui il Blacksmith Institute, il Programma delle Nazioni Unite per l'Ambiente e i missionari comboniani del vicino \"slum\" (baraccopoli) di Korogocho hanno da tempo segnalato l'area di Dandora come la pi\u00f9 inquinata del pianeta. In particolare, i bambini delle baraccopoli adiacenti alla discarica presentano elevatissimi livelli di piombo e altri metalli pesanti nel sangue.\nUn progetto di dislocazione della discarica era stato iniziato nel 2006, con l'appoggio del governo italiano, ma \u00e8 in seguito stato abbandonato a causa di una non chiara gestione dei relativi appalti.\nNell'area di Dandora sorgono numerosi slum (Canaan, Shashamane, Korogocho e altri) che ospitano centinaia di migliaia di abitanti che vivono in condizioni di estrema povert\u00e0. Parte di questa popolazione trova parte del proprio sostentamento nella discarica stessa, dove vengono scaricate grandi quantit\u00e0 di rifiuti alimentari, indumenti e altri rifiuti che per gli abitanti dello slum sono generi di prima necessit\u00e0. Inoltre, numerosi abitanti degli slum lavorano nel ciclo produttivo dello smistamento dei rifiuti, per esempio raccogliendo i vetri e rivendendoli frantumati. Per questo motivo, alcune organizzazioni che si battono per il trasferimento della discarica (soprattutto i comboniani) pongono al governo keniota il problema di garantire che questa fonte di risorse non venga del tutto preclusa alle popolazioni locali.\nLa vicenda Eurafrica.\nIl progetto di bonifica della discarica di Dandora ha avuto inizio nel 2006, con la promessa di supporto da parte del governo italiano. In seguito all'avvio delle attivit\u00e0, il governo keniano ha stanziato un cospicuo budget (721.000 euro) per finanziare uno studio di fattibilit\u00e0, affidato alla societ\u00e0 Eurafrica, gruppo tra l'altro collegato a industrie produttrici di armi come Beretta e Oto Melara. Questa operazione ha suscitato il sospetto di alcune delle parti interessate alla bonifica, inclusi i comboniani della missione di Korogocho, che hanno fatto notare che esistevano gi\u00e0 altri tre studi di fattibilit\u00e0 regolarmente depositati presso il governo del Kenya, e che i motivi della scelta di Eurafrica come societ\u00e0 appaltatrice erano poco chiari. In seguito a questi fatti, l'allora ministro dell'ambiente italiano Pecoraro Scanio ha bloccato i finanziamenti. Alex Zanotelli, che ha delineato il quadro della situazione in una conferenza stampa, \u00e8 stato denunciato da Eurafrica.\nCultura.\nL'area di Dandora \u00e8 caratterizzata, come molti slum africani, da una intensa attivit\u00e0 artistica e culturale. Sono originari di quest'area, per esempio, alcuni gruppi musicali kenioti come gli U.K.O.O. F.L.A.N.I. (abbreviazione di \"Upendo Kote Ole wenu Ombeni Funzo La Aliyetuumba Nija Iwepo\", in swahili \"Amore ovunque, prega per gli insegnamenti di Colui che ci ha creati, perch\u00e9 esiste una via\") e l'ensemble di ballo tradizionale Waza Afrika.\nDi Dandora \u00e8 originario anche Eric Bwami, oggi calciatore professionista di fama internazionale.\nLa delinquenza \u00e8 molto diffusa, e l'area \u00e8 in parte sotto il controllo dell'organizzazione criminale Mungiki, nota tra l'altro per l'usanza di decapitare gli affiliati che tentano di fuoriuscirne."}
{"id": "2221213", "revid": "465036", "url": "https://it.wikipedia.org/wiki?curid=2221213", "title": "Missionari comboniani", "text": ""}
{"id": "2221217", "revid": "751106", "url": "https://it.wikipedia.org/wiki?curid=2221217", "title": "Mike Magill", "text": "Carriera.\nDopo aver servito l'Esercito americano durante la Seconda guerra mondiale, corse nella serie Champ Car dal 1955 al 1959 disputando 15 gare. Miglior risultato fu il 4\u00ba posto conquistato a Langhorne nel 1955.\nCorse la 500 Miglia di Indianapolis tre volte, debuttando nel 1957. L'anno seguente, quando Juan Manuel Fangio non riusc\u00ec a partecipare alla storica corsa per problemi contrattuali, Magill condusse l'auto usata dal campione argentino in prova. Fu coinvolto in un incidente al primo giro, ma dopo oltre un'ora ai box ripart\u00ec finendo 17\u00ba.\nCorse la sua ultima 500 Miglia nel 1959, non terminandola a causa di una collisione.\nMuore nel 2006 e viene sepolto presso il Locustwood Memorial Park a Cherry Hill, New Jersey.\nTra il 1950 e il 1960 la 500 Miglia di Indianapolis faceva parte del Campionato Mondiale, per questo motivo Magill ha all'attivo anche tre Gran Premi in Formula 1."}
{"id": "2221218", "revid": "287204", "url": "https://it.wikipedia.org/wiki?curid=2221218", "title": "Sloan", "text": ""}
{"id": "2221222", "revid": "1904508", "url": "https://it.wikipedia.org/wiki?curid=2221222", "title": "Konstantin Konstantinovi\u010d Romanov (1858-1915)", "text": "Biografia.\nGiovinezza ed educazione.\nQuarto figlio del granduca Konstantin Nikolaevi\u010d di Russia e della moglie, la principessa Alessandra di Sassonia-Altenburg, Konstantin Romanov nacque nel palazzo di Costantino a Strelna. La sorella maggiore, la granduchessa Ol'ga Konstantinovna, spos\u00f2 re Giorgio I di Grecia nel 1867.\nFin dai primi anni di vita Konstantin dimostr\u00f2 di essere maggiormente interessato alla letteratura, all'arte ed alla musica piuttosto che all'istruzione militare prevista per i giovani Romanov, ma ciononostante il Granduca venne mandato a prestar servizio nella Marina Imperiale Russa. Konstatin Romanov era per\u00f2 insoddisfatto e lasci\u00f2 la marina per unirsi all'elitario reggimento Izmajlovskij della Guardia Imperiale, dove egli si distinse durante il suo periodo di servizio.\nMatrimonio.\nNonostante la sua dichiarata omosessualit\u00e0, Konstantin Romanov riteneva primario compiere il proprio dovere verso la famiglia imperiale; fu cos\u00ec che nel 1884 spos\u00f2 a San Pietroburgo la principessa Elisabetta di Sassonia-Altenburg, sua seconda cugina, la quale, con il matrimonio, divenne la granduchessa Elizaveta Mavrikievna (in famiglia meglio conosciuta come \"Mavra\").\nIl principe Ivan spos\u00f2 la principessa Elena di Serbia (figlia di re Pietro I di Serbia) nel 1911; la principessa Tatijana spos\u00f2 il principe georgiano Konstantin Bagration-Muhransky nello stesso anno. Il matrimonio di Tatijana venne celebrato con la piena approvazione dello Zar, contrariamente a quanto era avvenuto con i numerosi matrimoni morganatici contratti da altri Romanov in quel periodo.\nI figli di Konstantin Romanov furono i primi ad essere colpiti dagli effetti della nuova Legge di Famiglia dell'imperatore Alessandro III. Essa stabiliva che da quel momento in poi unicamente i figli e nipoti di linea maschile di uno zar avrebbero potuto fregiarsi del titolo di granduca o granduchessa e godere del trattamento di Altezza Imperiale; i bisnipoti ed i loro discendenti sarebbero stati invece principi (o principesse) di Russia e trattati come Altezze. Questa riforma fu dovuta alla necessit\u00e0 di diminuire il numero di persone aventi diritto a ricevere un vitalizio dal Tesoro Imperiale.\nKonstantin Romanov fu a tutti gli effetti un padre amorevole, devoto alla moglie ed ai figli; lui ed Elisabetta stabilirono la loro residenza a Pavlovsk, un palazzo periferico di San Pietroburgo nonch\u00e9 rifugio preferito del bisnonno di Konstantin, lo zar Paolo I.\nVita pubblica.\nKonstantin Romanov fu sia un patrono delle arti russe che un artista egli stesso; fu un pianista di talento, tanto che ricopr\u00ec la carica di presidente della Societ\u00e0 Musicale Russa, e vantava tra i suoi amici pi\u00f9 intimi P\u00ebtr Il'i\u010d \u010cajkovskij. Konstantin Konstantinovi\u010d era per\u00f2 soprattutto e prima di tutto un letterato: fond\u00f2 numerose associazioni letterarie, tradusse opere straniere (tra cui quelle di Schiller e Goethe) in russo ed era particolarmente orgoglioso della sua traduzione dell\"'Amleto\". Esperto poeta e drammaturgo, Konstantin Romanov aveva inoltre un grande interesse nel dirigere personalmente i propri lavori teatrali: egli inoltre partecip\u00f2 al suo ultimo dramma, \"King of Judea\", interpretando Giuseppe di Arimatea.\nLa slavofilia artistica del Granduca e la sua devozione al dovere contribuirono a renderlo caro tanto ad Alessandro III, quanto a Nicola II; il primo lo nomin\u00f2 presidente dell'Accademia russa delle scienze ed in seguito capo di tutti i collegi militari. Konstantin Romanov e la moglie furono tra i relativamente pochi Romanov ad intrattenere rapporti amichevoli con Nicola II e l'imperatrice Alessandra Feodorovna, la quale riteneva il rispetto di Konstantin per la famiglia come una benefica contrapposizione allo stile di vita mondano e frivolo di molti altri granduchi.\nKonstantin Konstantinovi\u010d era inoltre un intimo amico della granduchessa Elisabetta F\u00ebdorovna e scrisse un poema in suo onore per esprimere la propria ammirazione quando la vide per la prima volta venire in Russia per sposarsi. Tra l'altro fu anche uno dei pochi membri della famiglia imperiale a recarsi a Mosca per partecipare ai funerali del marito di Elisabetta, il granduca Sergej Aleksandrovi\u010d, ucciso dalla bomba di un terrorista.\nVita privata.\nQuanto esemplare e devota (persino conservatrice) era la vita pubblica di Konstantin Romanov, tanto era intensa la confusione della sua vita privata. Se non fosse stato per la pubblicazione dei suoi eccezionalmente schietti diari molto tempo dopo la sua morte, il mondo non avrebbe mai saputo che Konstantin, tra i pi\u00f9 prolifici granduchi, padre di nove bambini, era omosessuale.\nLa prima esperienza omosessuale di Konstantin avvenne tra le Guardie Imperiali; il Granduca tent\u00f2 duramente di reprimere i suoi sentimenti, ma, a dispetto del suo amore per la moglie, Konstantin Romanov non riusc\u00ec a resistere alle tentazioni che si presentavano ad una persona sensibile com'era. Nei suoi diari Konstantin Romanov afferm\u00f2 che tra il 1893 ed 1899 egli si astenne dalla pratica di quello che egli definiva come il suo \"peccato principale\"; per\u00f2, dopo la nascita del settimo figlio, Konstantin divenne un assiduo frequentatore dei numerosi bordelli maschili di San Pietroburgo. Nel 1904 egli scrisse nel suo diario che \u00abordinai al mio cocchiere [...] di andare, e continuai a piedi fin dopo la \"bath-house\". Avevo intenzione di proseguire dritto [...] ma prima ancora di raggiungere il ponte Pev\u010deskij, mi girai ed entrai. E cos\u00ec mi ero arreso ancora una volta, senza lottare poi molto contro le mie inclinazioni depravate\u00bb. Il ciclo di resistenze e capitolazioni alle tentazioni \u00e8 un tema molto frequente delle pagine di diario di Konstantin Romanov.\nVerso la fine del 1904 Konstantin Romanov si ritrov\u00f2 legato ad un giovane attraente di nome Jacko.\nAlcuni giorni dopo Konstantin Romanov e Jacko si incontrarono nuovamente e fu cos\u00ec che tra i due nacque una relazione.\nNegli ultimi anni della sua vita Konstantin scrisse che la sua omosessualit\u00e0 diventava sempre meno pressante, sia perch\u00e9 egli aveva raggiunto una propria pace interiore, sia a causa dell'et\u00e0 avanzata e della cattiva salute.\nAnni di guerra e morte.\nLo scoppio della Prima guerra mondiale colse Konstantin Romanov e la moglie in Germania, dove si erano recati per curarsi nella localit\u00e0 di Wildungen; sorpresa in territorio nemico, la coppia tent\u00f2 un veloce ritorno in Russia, ma i loro piani vennero contrastati dalle autorit\u00e0 tedesche, le quali trattennero Konstantin Konstantinovi\u010d ed Elisabetta come prigionieri politici. La Granduchessa mand\u00f2 quindi un messaggio al \"Kaiser\" ed alla moglie chiedendo il loro aiuto; infine Konstantin ed il suo \"entourage\" furono autorizzati a lasciare la Germania e vennero trasportati fino alla prima postazione russa. L'affaticato Konstantin Romanov dovette procedere a piedi attraverso la linea del fronte e, quando lui e la consorte furono giunti a San Pietroburgo, all'epoca ribattezzata Pietrogrado, il Granduca era ormai in condizioni piuttosto gravi di salute.\nIl primo anno di guerra impose una grave perdita sulla sua cerchia famigliare pi\u00f9 stretta: cinque dei sei figli maschi facevano parte dell'esercito russo e, nell'ottobre 1914, Oleg Konstantinovi\u010d, il quarto e pi\u00f9 brillante dei figli, venne ferito a morte in una battaglia contro i tedeschi. Nel marzo seguente il loro genero, il principe Bagration Muhransky, venne ucciso sul fronte del Caucaso. Questi avvenimenti compromisero irrimediabilmente l'umore e la salute del Granduca ed il 15 giugno 1915 egli mor\u00ec; la morte lo risparmi\u00f2 dall'assistere alle tremende sofferenze che si abbatterono sulla sua famiglia durante la seguente rivoluzione.\nDiscendenza.\nIl granduca Konstantin e la principessa Elisabetta di Sassonia-Altenburg ebbero un totale di nove figli:\nFamiglia.\nI principi Ivan, Gavriil, Konstantin ed Igor' vennero arrestati dopo la presa del potere da parte dei Bolscevichi nell'ottobre 1917. Gavriil Konstantinovi\u010d venne trattenuto a Pietrogrado a causa di una malattia, ma gli altri vennero deportati ad Alapaevsk, una piccola citt\u00e0 degli Urali. L\u00ec vennero imprigionati per alcuni mesi, assieme alla granduchessa Elisabetta F\u00ebdorovna (sorella della deposta Zarina), al granduca Sergej Michajlovi\u010d (cugino di Konstantin Romanov), al principe Vladimir Pavlovi\u010d Paley (figlio del granduca Pavel Aleksandrovi\u010d, un altro cugino Romanov), a F\u00ebdor Remez (segretario del granduca Sergej) ed a Varvara Jakovleva, una suora del convento di Mosca, compagna di Elizaveta F\u00ebdorovna. La notte tra il 17 ed il 18 luglio 1918, ventiquattro ore dopo la fucilazione di Nicola II e della sua famiglia ad Ekaterinburg, i prigionieri di Alapaevsk vennero sgozzati dai loro carcerieri. I loro corpi vennero in seguito recuperati dal pozzo di una miniera abbandonata dall'Armata Bianca e infine risepolti nella Chiesa dei Martiri nei pressi di Pechino, in Cina.\nIl principe Gavriil alla fine venne rilasciato dalla prigionia grazie all'intercessione di Maksim Gor'kij, il quale aveva tentato, senza successo, di salvare numerosi altri Romanov dall'esecuzione. Gavriil e la moglie, Antonina Rafailovna Nesterovskaya, sposata dopo la rivoluzione, emigrarono all'estero e si stabilirono a Parigi, dove mor\u00ec nel 1955.\nLa principessa Tatiana, rimasta vedova, fugg\u00ec in Romania e poi in Svizzera assieme ai figli; in seguito divent\u00f2 suora e mor\u00ec a Gerusalemme nel 1979, dove era badessa del convento ortodosso della Chiesa di Maria Maddalena presso il Monte degli Ulivi.\nLa moglie di Konstantin Romanov assieme ai due figli pi\u00f9 giovani, Georgij e Vera, rimase a Pavlovsk durante gli anni di guerra, il periodo caotico del Governo Provvisorio e dopo la rivoluzione d'ottobre. Nell'autunno del 1918 venne loro permesso dai Bolscevichi di essere portati in nave fino in Svezia, su invito della Regina svedese, dove giunsero a bordo della \"\u00c5ngermanland\", via Tallinn, Helsinki, Mariehamn per giungere infine a Stoccolma.\nNel porto di Stoccolma incontrarono il principe Gustavo Adolfo che li scort\u00f2 fino al palazzo reale; Elisabetta, Vera e Georgij vissero in Svezia per i due anni seguenti, prima nella capitale e poi a Saltsj\u00f6baden; questa nazione si dimostr\u00f2 per\u00f2 troppo costosa per loro e cos\u00ec si trasferirono dapprima in Belgio, su invito di Alberto I, ed in seguito in Germania, stabilendosi ad Altenburg, dove vissero trent'anni, con l'eccezione di un paio d'anni in Inghilterra. Elisabetta mor\u00ec di cancro il 24 marzo 1927 a Lipsia; il principe Georgij mor\u00ec a New York nel 1938; Vera visse in Germania finch\u00e9 le forze sovietiche ne occuparono la parte orientale, costringendola a fuggire ad Amburgo e, nel 1951, negli Stati Uniti dove mor\u00ec nel 2001, a Nyack.\nNel 2005 Konstantin Konstantinovi\u010d Romanov aveva almeno undici discendenti viventi: la principessa Ekaterina Ivanovna (sua nipote, figlia di Ivan), i suoi tre figli e sette nipoti."}
{"id": "2221223", "revid": "767487", "url": "https://it.wikipedia.org/wiki?curid=2221223", "title": "Oxford Collapse", "text": "Oxford Collapse era un gruppo musicale indie rock di Brooklyn, attivo dal 2002 al 2009.\nLa band \u00e8 ispirata tanto dall'approccio musicale dei Minutemen, quanto dal catalogo SST in generale. Gli Oxford Collapse sono composti da Michael Pace (voce e chitarre), Dan Fetherston (batteria) e Adam Rizer (basso e voce)\nStoria.\nIl primo disco pubblicato fu intitolato con lo stesso nome della band e stampato in serie limitata per l'etichetta HCR nel 2002 \"Oxford Collapse (EP)\").\nPoco tempo dopo, firmano un contratto con la Kanine Records, una casa discografica di New York City/Brooklyn, con cui pubblicarono il loro primo LP \"Some Wilderness\", nell'aprile 2004. A questo segui' un remix di una traccia del disco intitolata \"Melting The Ice Queen\" (\"Melting The Ice Queen (Remix)\"), nel luglio dello stesso anno.\nIn ottobre, la band pubblico un disco in vinile 7\" EP, intitolato \"Songs For The Singers Of Panthers\", con la Discoloration Records, prima di pubblicare il loro ultimo disco con la Kanine Records, \"A Good Ground\".\nSuccessivamente nell'ottobre 2006, la band pubblic\u00f2 l'album \"Remember The Night Parties\", con l'etichetta indie Sub Pop.\nL'ultimo album \"BITS\" \u00e8 stato pubblicato il 5 agosto 2008. \nRecentemente hanno fatto da gruppo spalla per i We Are Scientists durante il loro tour in Gran Bretagna.\nNel giugno del 2009 la band ha annunciato il loro scioglimento dopo 8 anni di attivit\u00e0."}
{"id": "2221233", "revid": "25152", "url": "https://it.wikipedia.org/wiki?curid=2221233", "title": "Sayyid K\u00e1zim", "text": ""}
{"id": "2221235", "revid": "834", "url": "https://it.wikipedia.org/wiki?curid=2221235", "title": "Meteora (localit\u00e0 greca)", "text": ""}
{"id": "2221238", "revid": "59912", "url": "https://it.wikipedia.org/wiki?curid=2221238", "title": "Meteora (disambigua)", "text": ""}
{"id": "2221239", "revid": "25152", "url": "https://it.wikipedia.org/wiki?curid=2221239", "title": "Lettera del Vivente", "text": ""}
{"id": "2221240", "revid": "83531", "url": "https://it.wikipedia.org/wiki?curid=2221240", "title": "Elio Martusciello", "text": "Ha studiato fotografia con Mimmo Jodice e arti visive con Carlo Alfano, Armando De Stefano e Rosa Panaro. La sua estetica musicale deriva essenzialmente dall'arte acusmatica, ma oltre alla composizione musicale acusmatica egli compone per strumenti e live electronics, opera nell'ambito dell'installazione d'arte, dei multimedia, delle arti visive e dell'improvvisazione elettroacustica. Attualmente vive a Napoli.\nCollaborazioni principali.\nAna-Maria Avram, Natasha Barrett, Eugene Chadbourne, Alvin Curran, Chris Cutler, Iancu Dumitrescu, Tim Hodgkinson, Thomas Lehn, Lawrence D. \"Butch\" Morris, Jerome Noetinger, Tony Oxley, Evan Parker, Giancarlo Schiaffini, Mario Schiano, Z'EV."}
{"id": "2221242", "revid": "116105748", "url": "https://it.wikipedia.org/wiki?curid=2221242", "title": "Leggende aborigene", "text": "Le leggende aborigene appartengono alla cosmogonia aborigena, paragonata a quella greca, caratterizzata da una peculiare visione del mondo che gli ha permesso di codificare e interpretare i vari fenomeni temporali e spaziali.\nGli aborigeni credono che tutti gli esseri del mondo, dagli umani ai vegetali siano stati creati da esseri soprannaturali, successivamente scomparsi, volatilizzati in cielo oppure penetrati nella terra al tempo chiamato \"Tempo del Sogno\", che \u00e8 un'epoca primordiale e mitica dei primordi della creazione.&lt;br&gt;\nI miti e le leggende della Creazione fanno riferimento a questi eroi celebrati da una serie di riti riprodotti durante le cerimonie religiose o per mezzo dell'arte. Questi miti sono fonte di verit\u00e0 che devono essere conservate e quindi trasmesse attraverso leggende collegate, perch\u00e9 costituiscono il perno della vita sociale, privata e religiosa degli aborigeni.\nTra i miti pi\u00f9 importanti abbiamo quello sulle origini della vita, secondo il quale la terra era desolata, buia. Da questo sonno uscirono gli esseri mitici che hanno impregnato i luoghi di nascita con il loro potere spirituale, aggiungendo sulla terra gli spiriti di diversi animali.\nL'Uomo Medicina \u00e8 un altro anello di collegamento fra il \"Tempo del Sogno\" ed il presente e svolge molti ruoli all'interno della trib\u00f9.\nI personaggi fondamentali delle leggende aborigene sono le creature viventi al \"Tempo del Sogno\" e quindi canguri, koala, serpenti, insetti, uccelli antropomorfizzati. Tra i pi\u00f9 importanti annoveriamo il Serpente Arcobaleno che controlla le forze della natura e l'eroe \"Baiame\", un Dio del cielo."}
{"id": "2221248", "revid": "767487", "url": "https://it.wikipedia.org/wiki?curid=2221248", "title": "Beto V\u00e1zquez Infinity", "text": "I Beto V\u00e1zquez Infinity sono una band metal argentina formatasi a Buenos Aires nel 2000.\nIl leader \u00e8 il bassista e compositore Beto Vazquez, che nel 1999 propose la sua prima demo alla Nems Enterprises che gli propose cos\u00ec un contratto discografico, suggerendo di contattare musicisti noti e di livello e comporre i brani in inglese per poterlo meglio proporre sui mercati internazionali.\nOspiti del suo primo album furono: Tarja Turunen (ex Nightwish), Candice Night (Blackmore's Night), Sabine Edelsbacher (Edenbridge) e Fabio Lione (Rhapsody).\nNell'aprile 2002 il produttore Jos\u00e9 Luis Botto propose a Beto di fare un tour in Spagna, facendo la propria prima comparsa al di fuori del Sudamerica, e di suonare insieme alla sua band in un festival dove parteciparono band come Bar\u00f3n Rojo, Shaman, \u00c1ngeles del Infierno e Dark Moor.\nLa Beto Vazquez Infinity ha in seguito suonato al fianco di celebri gruppi come: Nightwish, Labyrinth, Vision Divine, Angra, Tierra Santa e altri."}
{"id": "2221254", "revid": "235890", "url": "https://it.wikipedia.org/wiki?curid=2221254", "title": "Pink Floyd Pig", "text": ""}
{"id": "2221256", "revid": "599013", "url": "https://it.wikipedia.org/wiki?curid=2221256", "title": "Poclain Hydraulics", "text": "Poclain Hydraulics \u00e8 un'azienda francese produttrice di componenti e sistemi per applicazioni idrauliche.\nStoria.\nPoclain vede le sue origini il 1\u00ba maggio 1927 ad opera di George Bataille ed Antoine L\u00e9ger con il nome di \"Soci\u00e9t\u00e9 Bataille et L\u00e9ger\". L'azienda, che si occupa di manutenzione e riparazione di macchine agricole e vendita carburanti, cessa di esistere nel 1929 con la morte di L\u00e9ger. Il 12 dicembre 1930 l'azienda cambia nome in \"Ateliers de Poclain\". Il cambiamento di gestione e la seguente diversificazione porta ad accordi di marketing internazionali; la produzione di macchine Poclain ha sede in Argentina, Cecoslovacchia, India, Giappone e Corea.\nParticolarmente attiva nella produzione di escavatori idraulici, Poclain cede nel 1974 questa divisione all'americana Case a sua volta conferita poi in CNH Global, divisione del gruppo Fiat.\nPoclain ha conservato le sole produzioni strettamente idrauliche fondando nel 1976 \"Poclain Hydraulics\"."}
{"id": "2221258", "revid": "1305772", "url": "https://it.wikipedia.org/wiki?curid=2221258", "title": "Satura", "text": ""}
{"id": "2221259", "revid": "92723", "url": "https://it.wikipedia.org/wiki?curid=2221259", "title": "Jan Luyken", "text": "Biografia.\nEra figlio di un insegnante, Caspar Luyken, anche lui autore di un libro (\"Winst zonder Verlies\"), e di Hester Coores. I suoi genitori appartenevano alla setta protestante dei Collegianti, seguaci di Galenus Abraham. Il figlio Jan era un giovane gaudente che seguiva le lezioni di pittura di Martinus Saeghmolen e aveva un grande interesse per la bellezza femminile. Jan Luyken raccolse molte delle sue impressioni nella raccolta poetica \"Duytse lier\", pubblicata nel 1671.\nTre mesi dopo spos\u00f2 una cantante, Maria de Ouden (1647-1682), alla quale aveva dedicato la chiusa della raccolta \"Duytse lier\". Ebbe cinque figli, che morirono tutti in giovane et\u00e0, tranne uno, Caspar (Caspaares), con il quale in seguito realizz\u00f2 il suo libro pi\u00f9 famoso, \"Spiegel van het Menselyk Bedryf\" (\"Specchio delle attivit\u00e0 umane\").\nAll'et\u00e0 di 26 anni Jan Luyken ebbe una visione religiosa che lo port\u00f2 a condurre una vita pi\u00f9 retta. Conseguentemente la sua opera poetica divent\u00f2 molto pi\u00f9 edificante. A partire dal 1677 Luyken si dedic\u00f2 alle acqueforti e alle incisioni. Nel 1680 acquist\u00f2 fama di geniale incisore con le 24 illustrazioni del libro \"Oorsprongk, begin, en vervolgh der Nederlandsche oorlogen\" (\"Origine, inizio e svolgimento delle guerre olandesi\"), un famoso libro di storia di Pieter Christiaenszoon Bor.\nOpere.\nLe sue opere pi\u00f9 importanti sono:\nLa sua opera pi\u00f9 famosa \u00e8 'Spiegel van het Menselyk Bedryf', chiamato anche, in versione pi\u00f9 semplice, 'Afbeelding der Menschelyke Bezigheden'. Queste raccolte contengono incisioni che mostrano diversi mestieri. Nella realizzazione di quest'opera Jan Luyken fu aiutato da suo figlio Caspar."}
{"id": "2221263", "revid": "729019", "url": "https://it.wikipedia.org/wiki?curid=2221263", "title": "Jos\u00e9 Ram\u00f3n Fern\u00e1ndez", "text": "Dopo aver ricevuto nella citt\u00e0 natale l'istruzione primaria e secondaria intraprese la carriera militare e nel 1947 si diplom\u00f2 all'Accademia militare cubana nonch\u00e9 alla scuola d'artiglieria di Cuba, completando la sua educazione lavorando presso lo stato maggiore cubano dislocato negli Stati Uniti. All'opposizione rispetto alla dittatura di Fulgencio Batista fin dal 1952, quattro anni dopo prepar\u00f2 una sollevazione popolare (detta \"Dei Puri\") che per\u00f2 venne sventata: condannato all'ergastolo, venne liberato a seguito del trionfo della rivoluzione cubana (1\u00ba gennaio 1959).\nDal 1959, in qualit\u00e0 di membro delle Forze Armate Rivoluzionarie cubane, ha preso parte a diverse mobilitazioni generali per la difesa del paese: a Playa Giron, mentre combatteva contro dei mercenari filo-statunitensi, venne gravemente ferito ma ci\u00f2 non gli imped\u00ec di perorare la causa della Rivoluzione sia a Cuba che all'estero. Nominato capitano dell'esercito gi\u00e0 nel 1959, a seguito dello sbarco nella Baia dei Porci e della salvaguardia dell'indipendenza cubana divenne comandante; in seguito fu anche generale di brigata (1966).\nDopo aver ricoperto vari incarichi intergovernativi, nel 1972 divenne Ministro dell'Educazione e rimase in sella fino al 1990; dal 1978 \u00e8 inoltre vicepresidente del Consiglio dei ministri cubano. Dal 1975 fa inoltre parte del Comitato Centrale del Partito Comunista di Cuba, mentre l'anno seguente entr\u00f2 nell'Assemblea nazionale del potere popolare. Dal 1981 al 1993 fu anche membro del Consiglio di Stato.\nSi \u00e8 anche occupato di sport e nel 1982 fu presidente del comitato organizzatore dei Giochi centramericani e caraibici che in quell'anno si tennero all'Avana. Professore emerito dell'istituto pedagogico \"Enrique Jos\u00e9 Varona\", \u00e8 stato insignito del titolo di Eroe della Repubblica Cubana."}
{"id": "2221268", "revid": "466539", "url": "https://it.wikipedia.org/wiki?curid=2221268", "title": "Northrop Grumman RQ-4 Global Hawk", "text": " \nIl Northrop Grumman (precedentemente Ryan Aeronautical) RQ-4 Global Hawk (anche conosciuto come Tier II+ durante lo sviluppo) \u00e8 un aeromobile a pilotaggio remoto (APR) usato dalla U.S. Air Force come APR da ricognizione.\nIn ruolo e progetto, il Global Hawk \u00e8 simile al Lockheed U-2, l'aereo spia degli anni 50. Il Global Hawk \u00e8 in grado di fornire un radar ad apertura sintetica (SAR) ad alta risoluzione \u2014 che pu\u00f2 penetrare attraverso le nuvole e le tempeste di sabbia \u2014 ed una immagine elettro-ottica/a infrarossi (EO/IR) a lungo raggio con capacit\u00e0 di stare pi\u00f9 a lungo sull'area del bersaglio. Pu\u00f2 sorvegliare quasi 100\u00a0000 chilometri quadrati (40\u00a0000 miglia quadrate) di terreno di giorno. Per fare un esempio: se un Global Hawk vola fuori da San Francisco, \u00e8 in grado di operare nel Maine per 24 ore, osservare una griglia di 370 x 370 kilometri (230 x 230 miglia) e poter quindi ritornare alla base di partenza.\nI potenziali utilizzi del Global Hawk riguardano la raccolta di informazioni sia in tempo di pace sia durante operazioni militari. Stando alle informazioni fornite dall'aviazione statunitense le capacit\u00e0 del velivolo permettono una precisa localizzazione di armamenti e una migliore protezione delle forze sul campo attraverso capacit\u00e0 di sorveglianza superiori.\nLa \"R\" \u00e8 la designazione del Dipartimento della difesa degli Stati Uniti d'America per la ricognizione; \"Q\" invece viene usato per identificare gli aerei senza pilota. Il \"4\" \u00e8 il riferimento alla quarta serie di una proposta di sistema di velivoli non pilotati.\nOgni singolo Global Hawk, il cui costo previsto alla progettazione era di circa 35 milioni di dollari, costa attualmente 131 milioni e sommando i costi di sviluppo, si arriva a circa 222,7 milioni di dollari per esemplare.\nSviluppo.\nSviluppo iniziale.\nI primi sette aeromobili vennero costruiti sotto il programma Advanced Concept Technology Demonstration (ACTD), sponsorizzato dalla DARPA, per valutare il progetto e le sue capacit\u00e0. A causa delle circostanze mondiali, le capacit\u00e0 dell'aereo dovevano essere molto alte, quindi l'aereo prototipo oper\u00f2 con l'U.S. Air Force nel teatro della guerra in Afghanistan.\nIn modo insolito si inizi\u00f2 una lenta produzione mentre l'aereo era ancora in sviluppo. Vennero prodotti nove aerei di produzione Block 10 (a volte riferiti come configurazione RQ-4A), due dei quali vennero trasferiti alla US Navy. Altri due vennero spediti in Iraq per supportare le operazioni locali. Gli ultimi aerei Block 10 vennero consegnati il 26 giugno 2006.\nPer incrementare le capacit\u00e0 del velivolo, l'avionica venne ridisegnata, con la sezione del muso e le ali allungate. I cambiamenti, con la nominazioni di RQ-4 Block 20, permisero allo APR di portare 3\u00a0000 libbre di carico interno. Questi cambiamenti vennero introdotti con il primo aereo Block 20, il 17\u00ba Global Hawk prodotto, che venne mostrato in una cerimonia il 25 agosto 2006. Vol\u00f2 la prima volta dalla base della USAF Plant 42 a Palmdale alla Edwards AFB il 1\u00ba marzo 2007. I test per lo sviluppo del Block 20 iniziarono nel 2008. I futuri aerei Block 30 e 40, simili in dimensioni al Block 20, sono stati schedati per l'avanzamento dal 2008 al 2010.\nNASA.\nNel dicembre 2007, due Global Hawk vennero trasferiti dalla base della U.S. Air Force al Dryden Flight Research Center della NASA a Edwards AFB. Le prime ricerche attive iniziarono nel secondo quarto del 2009 per supportare le missioni della NASA ad elevata altitudine, a lunga durata. I due Global Hawk furono il primo e sesto aereo costruito sotto l'originale progetto DARPA Advanced Concept Technology Demonstration, e divennero disponibili per la NASA quando l'Air Force non ebbe pi\u00f9 bisogno di loro. Northrop Grumman \u00e8 un partner operativo della NASA e usa i suoi aerei per dimostrare nuove tecnologie e sviluppa nuovi prodotti per gli aerei, incluso possibili usi civili.\nNATO.\nLa NATO ha annunciato di volersi dotare di una flotta di otto Global Hawk per l'anno 2012. L'aeromobile sar\u00e0 equipaggiato con sistemi radar MP-RTIP; la NATO ha infatti stanziato un budget di un miliardo di euro per il progetto, e una lettera d'intesa \u00e8 gi\u00e0 stata firmata, anche se il contratto con la Northrop Grumman non \u00e8 stato messo ancora a punto. La base principale \u00e8 all'aeroporto di Sigonella.\nLuftwaffe.\nLa Luftwaffe ha ordinato una variante del RQ-4B equipaggiata con sensori europei, e ribattezzata EuroHawk. Cellula e avionica restano quelle standard per l'RQ-4B, mentre il carico da ricognizione \u00e8 di produzione EADS. La Germania punta con questo programma a sostituire i vecchi aerei da sorveglianza Dassault-Breguet Atlantique, contenendo i costi di gestione pur ampliando le capacit\u00e0 di sorveglianza. Un primo lotto di cinque EuroHawk avrebbe dovuto essere consegnato alla Luftwaffe dal 2010 in poi, ma \u00e8 stato prima ritardato e poi cancellato nel maggio del 2013 per il costo crescente e problemi tecnici legati alla sicurezza e alle leggi europee sul sorvolo di aree abitate.\nIl costo per i cinque aerei iniziali era salito da circa 430 milioni di euro per lo sviluppo, ed altri 430 milioni per l'acquisto vero e proprio a 550 + 500 milioni di euro."}
{"id": "2221272", "revid": "11959", "url": "https://it.wikipedia.org/wiki?curid=2221272", "title": "Saud dell'Arabia Saudita", "text": ""}
{"id": "2221273", "revid": "122238599", "url": "https://it.wikipedia.org/wiki?curid=2221273", "title": "Football Club Hradec Kr\u00e1lov\u00e9", "text": "LFC Hradec Kr\u00e1lov\u00e9 \u00e8 una societ\u00e0 calcistica ceca con sede nella citt\u00e0 di Hradec Kr\u00e1lov\u00e9. Milita nella Fotbalov\u00e1 n\u00e1rodn\u00ed liga, la seconda serie del campionato ceco di calcio."}
{"id": "2221276", "revid": "95049", "url": "https://it.wikipedia.org/wiki?curid=2221276", "title": "Chiesa di San Luigi Grignion de Montfort", "text": "La chiesa di San Luigi Grignon de Montfort \u00e8 una chiesa di Roma, nel quartiere Primavalle, in viale dei Monfortani.\nStoria.\nEssa fu fondata, su progetto dell'architetto Francesco Romanelli, alla fine degli anni sessanta del XX secolo e consacrata dal cardinale vicario Angelo Dell'Acqua il 30 giugno 1970.\nLa chiesa \u00e8 sede parrocchiale, eretta il 24 settembre 1962 con il decreto del cardinale vicario Clemente Micara \"Cum in suburbana\", ed affidata ai sacerdoti della Compagnia di Maria (detti \"Monfortani\"). Essa \u00e8 sede del titolo cardinalizio di \"San Luigi Grignion de Montfort\", istituito da papa Giovanni Paolo II il 28 giugno 1991.\nDescrizione.\nL'esterno della chiesa \u00e8 in laterizio, con una fila di finestre che corre sotto il tetto. L'interno \u00e8 a pianta quadrangolare, con cappelle ai lati dedicate a \"San Giuseppe\" e alla \"Vergine\". L'altare maggiore \u00e8 dominato da una grande vetrata policroma, che d\u00e0 luce all'interno."}
{"id": "2221278", "revid": "267975", "url": "https://it.wikipedia.org/wiki?curid=2221278", "title": "Chiesa di San Luigi Grignon de Montfort", "text": ""}
{"id": "2221279", "revid": "1603714", "url": "https://it.wikipedia.org/wiki?curid=2221279", "title": "Catene (Venezia)", "text": "Catene \u00e8 una localit\u00e0 della Citt\u00e0 di Venezia, situata nella terraferma e compresa nella Municipalit\u00e0 di Marghera.\nGeografia fisica.\nCatene \u00e8 ormai parte integrante della conurbazione di Mestre, sorgendo tra gli abitati di Chirignago (a nord), Marghera (ad est) e Villabona (ad ovest).\nIl rione \u00e8 stretto fra la ferrovia Venezia-Padova (che qui si raccorda alla ferrovia Venezia-Trento), l'A57 Tangenziale di Mestre e la SS 309 \"Romea\".\nStoria.\nL'origine del toponimo \u00e8 ancora incerta: secondo l'Olivieri \u00e8 da ricollegare al veneto \"cad\u00ecn\" o \"ca\u00ecn\" \"canale di scolo\", in riferimento al territorio, un tempo barenoso; oppure, sarebbe una storpiatura di \"Ca' Zen\" o \"Ca' Den\", da avvicinare ad una famiglia di proprietari terrieri; le ipotesi pi\u00f9 popolari lo fanno derivare dalle \"catene di ferro\" utilizzate per delimitarne il territorio, oppure dalle \"carene\" delle barche che la collegavano a Venezia.\nI reperti pi\u00f9 antichi risalgono all'et\u00e0 romana, ma il toponimo \"Botenigo\", indicante la palude a sud di Catene, compare per la prima volta in un documento del 997. Per tutto il medioevo, comunque, la zona risulta scarsamente popolata per la presenza di acquitrini e boschi umidi. L'ultimo rimasuglio di questo ambiente fu abbattuto durante l'ultimo conflitto.\nSolo dal XV secolo si hanno riferimenti sull'abitato di Catene. Durante la Serenissima l'area fu recuperata con l'erezione di alcune ville signorili.\nCostitu\u00ec una frazione del comune di Chirignago fino al 1926, anno in cui quest'ultimo fu soppresso e inglobato a Venezia.\nDurante la seconda guerra mondiale, Catene fu bombardata da due incursioni degli Alleati (1943 e 1944), vista la vicinanza alla ferrovia e a Porto Marghera. Gli attacchi provocarono in tutto 51 morti e rasero al suolo la vecchia chiesa.\nMonumenti e luoghi d'interesse.\nChiesa parrocchiale.\nSi sa che il territorio, compreso nella diocesi di Treviso sino al 1927, dipese almeno dal 1521 dalla pieve di Chirignago. Nel 1916 l'arciprete di Chirignago, col consenso del vescovo Andrea Giacinto Longhin, decise di costruire un oratorio da dedicare a \"Maria Immacolata Causa della nostra Salute\" per le esigenze religiose della sempre pi\u00f9 popolosa Catene. L'edificio, innalzato tra il 1923 e il 1926, venne distrutto dai bombardamenti della seconda guerra mondiale, ma fu prontamente ricostruito. Divenuto sede di parrocchia nel 1953, esso venne in seguito sostituito da una vera e propria chiesa, iniziata nel 1963 e terminata nel 1980. Il vecchio oratorio \u00e8 stato sconsacrato e ora \u00e8 utilizzato come sala polivalente.\nPalazzetto Cecchini.\nPur essendo stato recuperato da un restauro, l'edificio soffre della recente espansione urbana che ha pressoch\u00e9 eliminato lo spazio verde esterno e le adiacenze.\nPoco si sa della storia di questo edificio: gi\u00e0 attestato come propriet\u00e0 Cecchini-Pieropan e oggi dei Bottazzo, presenta un impianto tardo-cinquecentesco, anche se la costruzione dovrebbe essere collocata nel secolo successivo. La facciata principale, esposta, come di consueto, a sud, \u00e8 simmetrica e scandita da una serie regolare di aperture. Da ricordare gli elementi decorativi della facciata, ripristinati dopo l'ultimo intervento.\nPalazzetto Mauro.\nIl modesto edificio, risalente al XVII secolo e in grave stato di abbandono, \u00e8 accompagnato da una barchessa profondamente manomessa e da ci\u00f2 che resta di una costruzione adiacente e di una cinta muraria. Tutto ci\u00f2 fa pensare a un complesso in origine ben pi\u00f9 vasto il cui disegno \u00e8 andato per\u00f2 perduto."}
{"id": "2221283", "revid": "253958", "url": "https://it.wikipedia.org/wiki?curid=2221283", "title": "Villabona (Venezia)", "text": ""}
{"id": "2221286", "revid": "22989", "url": "https://it.wikipedia.org/wiki?curid=2221286", "title": "Telo da cucina", "text": ""}
{"id": "2221288", "revid": "599", "url": "https://it.wikipedia.org/wiki?curid=2221288", "title": "Thebit", "text": ""}
{"id": "2221289", "revid": "339392", "url": "https://it.wikipedia.org/wiki?curid=2221289", "title": "Saud bin Faisal bin Abdul Aziz", "text": ""}
{"id": "2221290", "revid": "767487", "url": "https://it.wikipedia.org/wiki?curid=2221290", "title": "Urunday Universitario", "text": "Urunday Universitario \u00e8 una societ\u00e0 polisportiva uruguaiana con sede a Prado, un quartiere residenziale a nord di Montevideo. \nAttualmente lo sport dove ottiene migliori risultati \u00e8 la pallacanestro la cui squadra milita nella seconda divisione dell'Uruguay.\nOrigini.\nLa societ\u00e0 attuale nasce dalla fusione del \"\"Club Atl\u00e9tico Urunday\" e del \"Club Universitario del Uruguay\"\" avvenuta nel 1978."}
{"id": "2221291", "revid": "709565", "url": "https://it.wikipedia.org/wiki?curid=2221291", "title": "Gli orsi radioamatori", "text": "Gli orsi radioamatori (\"C B Bears\"), anche trasmessa col titolo Orsi radioamatori, \u00e8 una serie televisiva d'animazione statunitense prodotta dalla Hanna-Barbera Productions e trasmessa sulla NBC dal 10 settembre al 3 dicembre 1977. Come molte serie Hanna-Barbera dell'epoca, \"Gli orsi radioamatori\" \u00e8 un contenitore con sei segmenti regolari: \"Gli orsi radioamatori\", \"Blast-Off Buzzard\", \"Hey il re\" (\"Heyyy, It's the King!\"), \"Posse Impossible\", \"Shake, Rattle e Roll\" (\"Shake, Rattle &amp; Roll\") e \"Poffy l'elefante col cappello\" (\"Undercover Elephant\").\nOgni segmento \u00e8 una parodia di un elemento della televisione degli anni settanta. Il segmento \"Gli orsi radioamatori\" \u00e8 una parodia della serie del 1976 \"Charlie's Angels\", con un trio di orsi investigatori a cui vengono assegnati incarichi da un operatore invisibile. Allo stesso modo, \"Hey il re\" si ispira a \"Happy Days\", con un protagonista basato sul famoso Fonzie. \"Blast-Off Buzzard\" imita Willy il Coyote e Beep Beep, \"Posse Impossible\" \u00e8 uno spettacolo di cowboy che fa una caricatura di John Wayne, \"Shake, Rattle e Roll\" presenta un trio di fantasmi che imitano i comici Hugh Herbert, Lou Costello e Marty Allen e \"Poffy l'elefante col cappello\" \u00e8 una parodia di \"Missione impossibile\".\nSegmenti.\n\"Gli orsi radioamatori\".\nHustle, Boogie e Bump sono un trio di orsi investigatori travestiti da netturbini. Viaggiano per il paese risolvendo misteri con un camion della spazzatura chiamato Perfume Wagon (il termine CB per un camion della spazzatura). Una donna dalla voce sensuale di nome Charlie contatta gli orsi sulla radio CB del camion per dare loro degli incarichi. Questo segmento \u00e8 \"ispirato\" alla serie TV di successo \"Charlie's Angels\" (Bump ha un'acconciatura bionda simile a quella di Farrah Fawcett). Ciascuno dei nomi degli orsi si basa su un ballo da discoteca degli anni 1970 e la premessa generale dei segmenti fa riferimento alla mania per le radio CB della met\u00e0 del decennio.\n\"Blast-Off Buzzard\".\nBlast-Off Buzzard (i cui effetti vocali sono forniti da Daws Butler) \u00e8 un avvoltoio collorosso in tenuta da aviatore che insegue Crazylegs, un bizzarro serpente con elmetto da football che gli sfugge sempre. La loro situazione \u00e8 molto simile a quella di Willy il Coyote e Beep Beep, incluso il fatto che il segmento \u00e8 privo di dialoghi.\n\"Hey il re\".\nRe, un leone modellato su Fonzie, escogita dei piani per finire sotto i riflettori insieme ai suoi compagni di classe del liceo: Grande H l'ippopotamo, Clyde il gorilla, Skids l'alligatore, Yuka Yuka la iena e le cheerleader Sheena la leonessa e Zelda lo struzzo.\n\"Posse Impossible\".\nIl segmento \u00e8 incentrato sullo sceriffo di Saddlesore (doppiato da Bill Woodson) e il suo gruppo di cowboy fannulloni, Stick, Big Duke (doppiati da Daws Butler) e Blubber (doppiato da Chuck McCann), che in ogni episodio riescono nonostante tutto a imprigionare famosi fuorilegge.\n\"Shake, Rattle e Roll\".\nShake, Rattle e Roll sono tre fantasmi che gestiscono l'Haunted Inn, un hotel per fantasmi e altre creature soprannaturali. Le loro bravate sul posto di lavoro sono a volte interrotte dall'autoproclamato \"sterminatore di fantasmi\" Sidney Merciless (doppiato da Alan Oppenheimer) che vuole liberare il mondo dai fantasmi. Shake, Rattle e Roll tendono ad avere problemi anche con il Topo Fantasma mentre il loro Gatto Fantasma li aiuta nei tentativi di liberarsene.\n\"Poffy l'elefante col cappello\".\nL'elefante Poffy e il suo compagno, il topo Geremia, lavorano per la Central Control e risolvono misteri. Le gag ricorrenti di questo segmento includono travestimenti indossati da Poffy che tendono a tradirlo (dal momento che alcuni sono stati ordinati dal retro di un fumetto), Geremia che rivela la sua copertura quando combatte il cattivo e Poffy che non \u00e8 in grado di evitare i messaggi esplosivi che gli invia il suo capo e di resistere alle arachidi.\nEdizione italiana.\nL'edizione italiana della serie venne trasmessa dal 2 dicembre 1980 sulle televisioni locali del circuito GPE - Telemond, all'interno del programma \"Ciao Ciao\". Come accaduto per la trasmissione in syndication negli Stati Uniti, essa fu divisa in due serie distinte con episodi da tre segmenti l'uno: \"Gli orsi radioamatori\" fu unito a \"Blast-Off Buzzard\" e \"Posse Impossible\", mentre \"Hey il re\" fu unito a \"Shake, Rattle e Roll\" e \"Poffy l'elefante col cappello\" (la serie risultante fu intitolata Lo show di Hey il re e and\u00f2 in onda dal 3 marzo 1981)."}
{"id": "2221295", "revid": "729019", "url": "https://it.wikipedia.org/wiki?curid=2221295", "title": "Lockheed Martin Desert Hawk", "text": " \nIl Force Protection Airborne Surveillance System (FPASS), anche conosciuto come Desert Hawk, \u00e8 un piccolo aeromobile a pilotaggio remoto (APR) statunitense usato per la protezione del perimetro. Il programma fu ideato dalla Electronic Systems Center e costruito dalla Skunk Works della Lockheed Martin.\nIl sistema consiste nello APR stesso operante insieme ad una stazione radar a terra per il controllo del veicolo e la ricezione della telemetria (per esempio dati video). Il veicolo un'apertura alare di 52 pollici e un peso di circa 7 libbre. L'autonomia \u00e8 di circa un'ora.\nIl Desert Hawk \u00e8 anche usato dal 32\u00ba Reggimento di Artiglieria Reale del Esercito britannico come sistema di sorveglianza tattica in Afghanistan. \nDesert Hawk verr\u00e0 rimpiazzato dal pi\u00f9 capacitabile, Desert Hawk III."}
{"id": "2221296", "revid": "785863", "url": "https://it.wikipedia.org/wiki?curid=2221296", "title": "Blast-Off Buzzard", "text": ""}
{"id": "2221297", "revid": "92723", "url": "https://it.wikipedia.org/wiki?curid=2221297", "title": "Uvali siberiani", "text": "Gli Uvali siberiani o Uvaly siberiani () sono un sistema di modesti rilievi collinari della Siberia Occidentale, situati nei circondari autonomi Jamalo-Nenec e Chanty-Mansi-Jugra, e in una parte del Territorio di Krasnojarsk.\nSi allungano per circa 900\u00a0km lungo il 63\u00ba parallelo tra l'Ob' e lo Enisej. Hanno un'altezza massima di 285 metri s.l.m.; nonostante questa quota massima modesta, rappresentano un importante spartiacque dal momento che si elevano sul bassopiano della Siberia occidentale, molto vasto ed eccezionalmente piatto.\nSono lo spartiacque tra gli affluenti di destra dell'Ob' (Trom\u02ba\u00ebgan, Pim, Ljamin, ecc.) e i corsi superiori dei fiumi Kazym, Nadym, Pur, Taz, compresi parecchi dei loro maggiori affluenti, che scendono dai contrafforti settentrionali per sfociare direttamente nel mare di Kara,\nLe parti occidentale e orientale degli Uvali presentano un rilievo morenico-collinare, la parte centrale \u00e8 piatta e paludosa. La vegetazione prevalente \u00e8 quella della taiga conifera.\nInsediamenti, infrastrutture ed economia.\nFino alla met\u00e0 del XX secolo, l'area degli Uvali siberiani era popolata da gruppi etnici indigeni, soprattutto chanti, nenci (a nord) e selcupi (a est).\nCon la scoperta delle enormi riserve di petrolio e gas della Siberia occidentale dagli anni '60, inizi\u00f2 l'estrazione e lo sviluppo di molte parti della zona, attraversata ora da oleodotti e gasdotti. La citt\u00e0 di Nojabrsk \u00e8 nata qui nel 1975. Nella parte centrale, gli Uvali sono attraversati anche dalla linea ferroviaria Tjumen'-Surgut-Novyj Urengoj e dalla strada parallela."}
{"id": "2221298", "revid": "80339", "url": "https://it.wikipedia.org/wiki?curid=2221298", "title": "Uvali Siberiani", "text": ""}
{"id": "2221299", "revid": "785863", "url": "https://it.wikipedia.org/wiki?curid=2221299", "title": "Hey il re", "text": ""}
{"id": "2221304", "revid": "287204", "url": "https://it.wikipedia.org/wiki?curid=2221304", "title": "Cencio", "text": "Cencio"}
{"id": "2221309", "revid": "785863", "url": "https://it.wikipedia.org/wiki?curid=2221309", "title": "Posse Impossible", "text": ""}
{"id": "2221312", "revid": "216401", "url": "https://it.wikipedia.org/wiki?curid=2221312", "title": "FC Aarau", "text": ""}
{"id": "2221317", "revid": "785863", "url": "https://it.wikipedia.org/wiki?curid=2221317", "title": "Shake, Rattle e Roll", "text": ""}
{"id": "2221318", "revid": "599", "url": "https://it.wikipedia.org/wiki?curid=2221318", "title": "Purbachius", "text": ""}
{"id": "2221331", "revid": "339392", "url": "https://it.wikipedia.org/wiki?curid=2221331", "title": "Hradec Kr\u00e1lov\u00e9 FC", "text": ""}
{"id": "2221334", "revid": "1266208", "url": "https://it.wikipedia.org/wiki?curid=2221334", "title": "Promozione 1968-1969", "text": "Nella stagione 1968-1969 la Promozione era il quinto livello del calcio italiano. Il campionato \u00e8 strutturato su vari gironi all'italiana su base regionale.\nIn questa stagione solo in Piemonte, Lombardia, Liguria, Toscana, Lazio, Campania e Sardegna fu giocato il campionato di Promozione. Nelle altre regioni nella stessa stagione fu giocato il campionato di Prima Categoria.\nCampionati.\nPromozione\nPrima Categoria\nLombardia.\nIl campionato italiano di calcio di Promozione Lombarda 1968-1969 \u00e8 stato il 13\u00ba campionato di Promozione organizzato in Italia nel dopo guerra dal Comitato Regionale Lombardo (C.R.L.).\nAlla compilazione dei quadri stagionali il C.R.L., tenendo conto dell'ammissione al campionato di Serie D dell'A.C. CREMA, inser\u00ec a completamento degli organici le seguenti societ\u00e0:\nGli organici furono compilati tenendo conto delle seguenti squadre retrocesse dalla Serie D:\ne delle seguenti squadre promosse dal campionato di 1\u00aa Categoria:\nRegolamento campionato:\nFinale per il titolo lombardo 1968-1969.\nVerdetti finali.\nIl Melzo \u00e8 campione Lombardo di Promozione 1968-1969.\nVeneto.\nIl C.R. Veneto inaugur\u00f2 il campionato di Promozione nella stagione 1970-1971.\nFriuli-Venezia Giulia.\nIn Friuli furono disputati 2 gironi di campionato di Prima Categoria quale qualificazione al nuovo campionato di Promozione 1969-1970.\nTrentino-Alto Adige.\nIn Trentino-Alto Adige il primo campionato di Promozione fu disputato nella stagione 1974-1975.\nEmilia-Romagna.\nIl C.R. Emiliano inaugur\u00f2 il campionato di Promozione nella stagione 1970-1971.\nMarche.\nNelle Marche furono disputati 2 gironi di campionato di Prima Categoria quale qualificazione al nuovo campionato di Promozione 1969-1970.\nUmbria.\nIl C.R. Umbro inaugur\u00f2 il campionato di Promozione nella stagione 1976-1977.\nMolise.\nDalla stagione 1952-195 le squadre molisane erano aggregate al Comitato Regionale Campano.\nCon la creazione del Comitato Provinciale di Campobasso (1952), le squadre molisane nuove affiliate si iscrivevano al campionato provinciale (dal 1959-1960 = Terza Categoria) e agli altri campionati campani di Promozione, Prima e Seconda Categoria.\nAbruzzo.\nSi disputa il campionato di Prima Categoria: vedere Prima Categoria Abruzzo. Il primo campionato di Promozione fu disputato nella stagione 1970-1971.\nPuglia.\nIl C.R. Puglia inaugur\u00f2 il campionato di Promozione nella stagione 1970-1971.\nBasilicata.\nIn Basilicata primo campionato di Promozione fu disputato nella stagione 1976-1977.\nCalabria.\nIn Calabria il primo campionato di Promozione fu disputato nella stagione 1970-1971.\nSicilia.\nIl C.R. Sicilia inaugur\u00f2 il campionato di Promozione nella stagione 1970-1971.\nNote.\nIn questa stagione a parit\u00e0 di punteggio non era prevista alcuna discriminante: le squadre a pari punti erano classificate a pari merito (la F.I.G.C. in questa stagione non teneva conto della differenza reti, la utilizzava solo per il Settore Giovanile).\nIn caso di assegnazione di un titolo sportivo (promozione o retrocessione) era previsto uno spareggio in campo neutro.\nBibliografia.\nGiornali.\nSiti online:"}
{"id": "2221335", "revid": "1186766", "url": "https://it.wikipedia.org/wiki?curid=2221335", "title": "FC Basilea", "text": ""}
{"id": "2221337", "revid": "830939", "url": "https://it.wikipedia.org/wiki?curid=2221337", "title": "Achille Mazzi", "text": "Biografia.\nRappresent\u00f2 il Partito Liberale Italiano nel comando militare dipendente dal C.T.L.N., curandone l'organizzazione militare: dal giugno 1944 fu Capo di Stato Maggiore di questo comando\nGoverno provvisorio.\nIl \"governo provvisorio\" del C.T.L.N. Si riuniva, di volta in volta, in tre o quattro appartamenti di Firenze. Il Comando Militare \"Marte\", si riuniva in casa di Nello Niccoli, a volte in casa di Achille Mazzi, nel viale \"Regina Vittoria\"\nColloqui.\nIl 6 agosto 1944, Nello Niccoli e il responsabile del Comitato di Liberazione Nazionale in Oltrarno, Francesco Berti, chiesero un colloquio col generale Harold Alexander, ma furono inviati presso il maggiore Charles Macintosh, Capo dell'Ufficio Informazioni e presso il Capo di Stato Maggiore della divisione inglese che si trovava a sud di Firenze. Il Niccoli rifer\u00ec che gli inglesi prevedevano di forzare l'Arno con due colonne a monte e a valle della citt\u00e0, \"allo scopo di evitare ulteriori distruzioni della citt\u00e0 di Firenze\" Secondo la versione di Achille Mazzi, Capo di Stato Maggiore del Comando Militare Toscano, risulta che l'ufficiale inglese si limit\u00f2 a dire che gli Alleati consideravano Firenze \"citt\u00e0 aperta\"\nRelazione.\nDopo la Liberazione Achille Mazzi compil\u00f2 la \"Relazione sull'attivit\u00e0 clandestina e operativa svolta dai patrioti toscani nel periodo 8 settembre 1943 \u2013 7 settembre 1944 \" ; questa relazione fu controfirmata dal \"Comandante ten,col, Nello Niccoli e dal commissario politico Luigi Gaiani\" Luigi Gaiani definisce Achille Mazzi \"Un bravo partigiano, un comandante, una persona molto idonea\"\nIn un allegato relativo ai \"Patrioti caduti durante i combattimenti per la difesa e la liberazione di Firenze\", presentato da Achille Mazzi, risulta che i morti del Partito d'Azione furono 72, i morti delle S.A.P. del P.C.I. furono 61 e i morti della \"Divisione Potente\" furono 24\nConsigliere.\nAchille Mazzi fu consigliere dell'Istituto Storico della Resistenza in Toscana, dove si trova il \"Fondo Achille Mazzi\" e del quale fu uno dei fondatori, il 24 ottobre 1953."}
{"id": "2221340", "revid": "339392", "url": "https://it.wikipedia.org/wiki?curid=2221340", "title": "FC Lucerna", "text": ""}
{"id": "2221343", "revid": "339392", "url": "https://it.wikipedia.org/wiki?curid=2221343", "title": "Neuch\u00e2tel Xamax FC", "text": ""}
{"id": "2221345", "revid": "726373", "url": "https://it.wikipedia.org/wiki?curid=2221345", "title": "Red Faction II", "text": "Red Faction II \u00e8 uno sparatutto in prima persona, seguito di \"Red Faction\". Pubblicato nel 2002 per PlayStation 2 e nel 2003 per Xbox, GameCube e Microsoft Windows, come il precedente utilizza il motore grafico chiamato Geo-Mod, il quale permette di modificare il terreno delle mappe e di poter distruggere alcune parti di strutture e costruzioni tramite esplosivi.\nTrama.\nIl gioco \u00e8 ambientato nel 2163 sulla Terra, a 5 anni di distanza dal primo capitolo, le nano tecnologie create dal dr Capek sono state utilizzate per creare delle squadre di super soldati i quali compongono le Earth Defense Force (EDF). Dopo lunghi anni di combattimenti una delle squadre di super soldati decide di combattere il dittatore corrotto Victor Sopot che sta opprimendo i popoli del Commonwealth del quale si \u00e8 auto-eletto capo. Quest'ultimo uccide chiunque si opponga o manifesti disaccordo alla sua dittatura. Questa politica di terrore procede ormai da 15 anni, ma l'intervento di un super soldato Alias, esperto in demolizioni, che \u00e8 il personaggio che il giocatore \u00e8 chiamato ad impersonare ed il capo della squadra che si ribella al dispotico Sopot, metter\u00e0 in moto eventi che porteranno alla sconfitta del tiranno e alla conoscenza dei veri antagonisti del gioco.\nAccoglienza.\nLa rivista \"Play Generation\" diede alla versione per PlayStation 2 un punteggio di 80/100, trovando un buon comparto tecnico e tanta azione in un gioco che narrava di una rivoluzione e che a suo modo fu rivoluzionario. La stessa testata classific\u00f2 Marte come il secondo pianeta pi\u00f9 ostile mentre ritenne \"Red Faction II\" come il quarto gioco con il single player pi\u00f9 breve."}
{"id": "2221346", "revid": "287204", "url": "https://it.wikipedia.org/wiki?curid=2221346", "title": "Promozione 1969-1970", "text": "Nella stagione 1969-1970 la Promozione era il quinto livello del calcio italiano. Il campionato \u00e8 strutturato su vari gironi all'italiana su base regionale.\nNella stagione 1969-1970 solo in Piemonte, Lombardia, Liguria, Friuli-Venezia Giulia, Toscana, Marche, Lazio, Campania e Sardegna fu giocato il campionato di Promozione. Nelle altre regioni nella stessa stagione fu giocato il campionato di Prima Categoria.\nCampionati.\nPromozione\nPrima Categoria\nVeneto.\nIn Veneto furono disputati 4 gironi di campionato di Prima Categoria quale qualificazione al nuovo campionato di Promozione 1970-71.\nTrentino-Alto Adige.\nIn Trentino-Alto Adige il primo campionato di Promozione fu disputato nella stagione 1974-75.\nEmilia-Romagna.\nIl C.R. Emilia-Romagna inaugur\u00f2 il campionato di Promozione nella stagione 1970-71.\nUmbria.\nIl Comitato Regionale Umbro organizz\u00f2 un campionato di Prima Categoria ed inaugur\u00f2 il campionato di Promozione nella stagione 1976-77.\nMolise.\nLe squadre molisane erano aggregate al C.R. Campano.\nAbruzzo.\nIl C.R. Abruzzo inaugur\u00f2 il campionato di Promozione nella stagione 1970-71.\nCampania.\nVerdetti finali.\n Campione Campano di Promozione 1969-1970\nPuglia.\nIl C.R. Puglia inaugur\u00f2 il campionato di Promozione nella stagione 1970-71.\nBasilicata.\nIl C.R. Basilicata inaugur\u00f2 il campionato di Promozione nella stagione 1976-77.\nCalabria.\nIl C.R. Calabria inaugur\u00f2 il campionato di Promozione nella stagione 1970-71.\nSicilia.\nIl C.R. Sicilia inaugur\u00f2 il campionato di Promozione nella stagione 1970-71.\nNote.\nAll'inizio di questa stagione entra in vigore una nuova normativa F.I.G.C..\nQuesta stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nTutti i pari merito in cui non si doveva attribuire un titolo sportivo non sono da regolarsi con la differenza reti generale ovvero: tutte le altre squadre a pari punti vanno considerate classificate a pari merito con la posizione di classifica pi\u00f9 alta senza considerare la differenza reti anche se i giornali la prendono in considerazione e la evidenziano."}
{"id": "2221347", "revid": "124607788", "url": "https://it.wikipedia.org/wiki?curid=2221347", "title": "24 Ore del N\u00fcrburgring", "text": "La 24 Ore del N\u00fcrburgring (in tedesco ADAC 24h Rennen N\u00fcrburgring) \u00e8 una gara di durata per vetture turismo e Gran Turismo disputata sulla \"Nordschleife\" del circuito N\u00fcrburgring e ispirata dalle famose 24 Ore di Le Mans e 24 Ore di Spa.\n\u00c8 stata introdotta nel 1970 dall'ADAC come alternativa per piloti dilettanti e vetture di produzione rispetto alla 1000 km del N\u00fcrburgring che invece \u00e8 riservata ai piloti professionisti e ai prototipi.\nAttualmente la conformazione del tracciato sul quale si disputa la 24 Ore del N\u00fcrburgring comprende la \"Nordschleife\" e, attraverso l'uso di due raccordi che la collegano a quest'ultima, una buona parte della pista GP (della quale vengono sfruttati i box e tutto il tracciato a esclusione della porzione della Mercedes Arena), per un totale di 25,378\u00a0km di lunghezza."}
{"id": "2221348", "revid": "216401", "url": "https://it.wikipedia.org/wiki?curid=2221348", "title": "FC Sion", "text": ""}
{"id": "2221350", "revid": "110307853", "url": "https://it.wikipedia.org/wiki?curid=2221350", "title": "Basileo Giovanni Pasquale Addone", "text": "Biografia.\nFormazione e anni giovanili.\nInsieme al fratello Nicola, tra il 1790 e il 1795 frequenta l'Universit\u00e0 di Napoli e si laurea in giurisprudenza, conseguendo il titolo di dottore \"in utroque jure\" per proseguire l'attivit\u00e0 del padre Gaetano, anch'egli dottore \"in utroque jure\".\nIl 1799.\nAderisce con il fratello agli ideali della Rivoluzione francese, diventando prima uno dei maggiori esponenti della borghesia illuminata locale e poi, nel febbraio 1799, esponente della Municipalit\u00e0 Repubblicana di Potenza. Dopo lo scioglimento della Municipalit\u00e0 il 24 febbraio dello stesso anno, in seguito a moti fomentati da feudatari locali sanfedisti, organizz\u00f2, insieme al fratello e ad altri rivoluzionari, un complotto e la successiva rivolta armata per eliminare i capi reazionari e ripristinare la Municipalit\u00e0. Il piano ebbe successo e Basileo Addone assunse il comando della Guardia Civica, partecipando alla resistenza contro le forze sanfediste agli ordini del cardinale Fabrizio Ruffo, che nel maggio 1799 ripresero il controllo di Potenza, confiscando e distruggendo per rappresaglia le propriet\u00e0 della famiglia Addone. Il padre Gaetano si rifugi\u00f2 a Napoli, mentre Basileo e Nicola riuscirono a sfuggire alla cattura ed espatriarono in Francia.\nIl Decennio e l'attivit\u00e0 politica.\nNel 1806 Basilio e il fratello Nicola riuscirono a tornare in Basilicata a seguito dell'Armata d'Italia in cui si erano arruolati e, durante i governi di Giuseppe Bonaparte prima e Gioacchino Murat poi, ottennero importanti concessioni terriere nel Tavoliere delle Puglie. Nel 1806, 1808 e 1819 assunse la carica di sindaco di Potenza.\nNel 1807 Basileo represse moti contadini a Brindisi di Montagna e oper\u00f2 attivamente nella lotta contro il brigantaggio. L'anno successivo venne nominato colonnello delle Milizie Provinciali da Giuseppe Bonaparte, assumendo il comando della legione di Basilicata. Nel 1809 venne nominato cavaliere da Gioacchino Murat, con titolo ereditario. Entra inoltre a far parte della massoneria locale, divenendone un alto dignitario. \nDopo la fine dell'esperienza napoleonica e la restaurazione dei Borbone sul trono di Napoli, nel 1815 ader\u00ec al movimento carbonaro, cercando di riorganizzare le forze liberali in senso anti-borbonico e repubblicano."}
{"id": "2221351", "revid": "131358", "url": "https://it.wikipedia.org/wiki?curid=2221351", "title": "FC Vaduz", "text": ""}
{"id": "2221357", "revid": "216401", "url": "https://it.wikipedia.org/wiki?curid=2221357", "title": "BSC Young Boys", "text": ""}
{"id": "2221359", "revid": "339392", "url": "https://it.wikipedia.org/wiki?curid=2221359", "title": "SK Hradec Kr\u00e1lov\u00e9", "text": ""}
{"id": "2221360", "revid": "1305772", "url": "https://it.wikipedia.org/wiki?curid=2221360", "title": "Papa Stefano", "text": ""}
{"id": "2221361", "revid": "22356", "url": "https://it.wikipedia.org/wiki?curid=2221361", "title": "Plagiosauridae", "text": "I plagiosauridi (Plagiosauridae) sono un gruppo di anfibi estinti appartenenti ai temnospondili. Vissero nel Triassico (235 - 205 milioni di anni fa) e i loro resti sono stati ritrovati principalmente in Europa, ma anche in Groenlandia, nelle Spitzbergen, in Thailandia e in Australia. \nDescrizione.\nIl corpo di questi animali era insolitamente largo e piatto, cos\u00ec come la testa, che era dotata di un muso cortissimo e arrotondato. Il cranio, dotato di lunghi denti aguzzi come la maggior parte dei temnospondili, era ornato da rilievi e piccole protuberanze. Molte forme possedevano inoltre branchie esterne, ad indicare un ritorno completo all'ambiente acquatico. Alcuni esemplari di plagiosauridi raggiungevano i due metri e mezzo di lunghezza, anche se le forme pi\u00f9 note non superavano il metro (\"Plagiosaurus\", \"Gerrothorax\"). \nClassificazione.\nLe caratteristiche particolari dei plagiosauri hanno spinto gli studiosi a considerarli come membri molto specializzati del gruppo dei temnospondili; \u00e8 possibile che appartenessero a un sottordine distinto, insieme alla primitiva Laidleria. In ogni caso, la famiglia dei plagiosauridi \u00e8 classicamente divisa in due sottofamiglie: i plagiosaurini (Plagiosaurinae) dal cranio ornamentato (\"Plagiosaurus\", \"Gerrothorax\"), e i plagiosternini (Plagiosterninae), privi di ornamenti cranici (\"Plagiosternum\", \"Megalophthalma\"); vi erano anche forme basali (\"Plagiosuchus\") dal cranio leggermente pi\u00f9 allungato. Tipici dei continenti settentrionali, i plagiosauri sono conosciuti anche in Australia (\"Plagiobatrachus australis\").\nStile di vita.\n\u00c8 probabile che questi anfibi fossero predatori che vivevano sui fondali di fiumi e laghi; la particolare struttura del cranio e l'articolazione delle fauci doveva permettere ai plagiosauridi di spalancare di colpo la bocca e inghiottire qualunque preda passasse loro vicino, a causa del risucchio d'acqua creatosi. Bench\u00e9 molti studiosi abbiano proposto questo stile di vita cos\u00ec simile a quello delle attuali razze (Rajiformes), alcuni studi concernenti l'anatomia della colonna vertebrale sembrerebbero porre in discussione le modalit\u00e0 di predazione di questi animali. \nLe spine neurali, ad esempio, erano forti ma basse, e non potevano fornire ancoraggio a potenti muscoli e tendini, che sarebbero stati necessari per spalancare e richiudere di scatto la testa. Inoltre, sembra che i plagiosauridi avessero una colonna vertebrale piuttosto rigida, quasi impossibile da curvare all'indietro. Studi su alcuni esemplari di \"Gerrothorax\", per\u00f2, sembrerebbero dimostrare che per questi anfibi era piuttosto semplice spalancare la bocca alzando semplicemente il capo di 50\u00b0, senza sforzo e senza abbassare la mandibola. \nMolti fossili di plagiosauri sono stati rinvenuti in depositi dove sono noti anche altri grandi anfibi, come i mastodonsauri, i capitosauri e i metoposauri; questo fatto porterebbe all'ipotesi di una diversa nicchia ecologica per ciascuno di questi animali. La famiglia dei brachiopidi, molto diffusa nel corso del Triassico, invece non \u00e8 mai rappresentata in questi giacimenti; \u00e8 possibile quindi che i due gruppi occupassero la medesima nicchia ecologica.\nCollegamenti esterni.\nhttps://web.archive.org/web/20080515092221/http://www.palaeos.com/Vertebrates/Units/160Temnospondyli/500.html Pagina di Palaeos su vari temnospondili, tra cui i plagiosauridi"}
{"id": "2221362", "revid": "216401", "url": "https://it.wikipedia.org/wiki?curid=2221362", "title": "FC Zurigo", "text": ""}
{"id": "2221365", "revid": "287204", "url": "https://it.wikipedia.org/wiki?curid=2221365", "title": "Promozione 1970-1971", "text": "Nella stagione 1970-1971, la Promozione era il quinto livello del calcio italiano (il primo livello regionale).\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dalla Serie D e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata, Trentino-Alto Adige ed Umbria il primo livello regionale nella stagione 1970-1971 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1970-1971 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nBibliografia.\nGiornali:"}
{"id": "2221367", "revid": "287204", "url": "https://it.wikipedia.org/wiki?curid=2221367", "title": "Campionato asiatico maschile di pallacanestro 1989", "text": "Il 15\u00ba Campionato Asiatico Maschile di Pallacanestro FIBA si \u00e8 svolto dal 15 al 24 settembre 1989 a Pechino in Cina. Il torneo \u00e8 stato vinto dalla nazionale cinese.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "2221368", "revid": "1543377", "url": "https://it.wikipedia.org/wiki?curid=2221368", "title": "Sultan bin 'Abd al-'Aziz Al Sa'ud", "text": "Ha occupato importanti posti politici come ministro della Difesa e dell'Aviazione saudita e primo vice-Primo Ministro. Dall'ascesa al trono del fratellastro \u02bfAbd All\u0101h fino alla propria morte \u00e8 stato principe ereditario del regno.\nPrimi anni di vita ed educazione.\nSul\u1e6d\u0101n \u00e8 nato a Riyad nel 1928, 12\u00b0 figlio di re \u02bfAbd al-\u02bfAz\u012bz. Sua madre era \u1e24a\u1e63\u1e63a bt. A\u1e25mad al-Sudayr\u012b. Era il secondo dei \"sette Sudayr\u012b\". Sul\u1e6d\u0101n, insieme a molti dei suoi fratelli, ha ricevuto l'educazione primaria sulla religione, sulla cultura moderna e sulla diplomazia nella stessa corte reale.\nPrime esperienze.\nLa sua carriera nel servizio pubblico ha avuto inizio nel 1940, quando fu nominato vice dell'allora governatore della Provincia di Riyad, N\u0101\u1e63er. Nel 1947, il principe Sul\u1e6d\u0101n ha sostituito N\u0101\u1e63er come governatore. Sul\u1e6d\u0101n ha anche assistito re \u02bfAbd al-\u02bfAz\u012bz nel creare un sistema amministrativo nazionale basato sulla legge islamica della \"Shar\u012b\u02bfa\". Nel 1947, il principe Sul\u1e6d\u0101n ha supervisionato la compagnia Saudi Aramco nella costruzione del collegamento ferroviario tra Dammam e Riad. \u00c8 stato nominato prima ministro dell'Agricoltura nel 1954 e poi ministro dei Trasporti nel 1955.\nAnche se la sua esperienza militare diretta \u00e8 stata breve, fu a capo della Guardia Reale a Riyad nei primi anni '50 anche perch\u00e9 sentiva una profonda passione per il mondo militare e per la causa dell'indipendenza saudita dalla pi\u00f9 tenera et\u00e0. Il Maggior Generale Carl Von Horn, comandante svedese della missione di osservatori delle Nazioni Unite durante la guerra civile yemenita, ha descritto il principe Sul\u1e6d\u0101n come \"un giovane volatile ed emozionale\".\nMinistro della Difesa e dell'Aviazione.\nNel 1963, re Sa\u02bf\u016bd lo ha nominato ministro della Difesa e dell'Aviazione. Ha favorito lo sviluppo delle forze armate saudite. Durante il regno di re Fay\u1e63al, il principe Sul\u1e6d\u0101n si \u00e8 particolarmente interessato alla situazione nello Yemen. La sua influenza \u00e8 diminuita sotto il regno di re Khalid.\nSul\u1e6d\u0101n ha acquistato carri armati statunitensi, aerei da combattimento, missili e AWACS (sistemi di allarme e di controllo in volo). Tuttavia, a causa dei problemi nell'assimilare le tecnologie all'interno delle sue forze armate, una percentuale relativamente elevata di materiale militare venne conservato in manutenzione, nonostante i 34 miliardi di dollari del bilancio della Difesa saudita spesi per il mantenimento di attrezzature militari. Sul\u1e6d\u0101n \u00e8 presumibilmente diventato straordinariamente ricco, intascando tangenti da parte delle imprese occidentali che hanno ottenuto contratti di difesa per miliardi di dollari (anche se ci\u00f2 non \u00e8 mai stato verificato). \u00c8 stato coinvolto in numerosi scandali, tra cui l'accordo di Al Yamamah. Tuttavia, la sua influenza negli affari di Stato rimase sempre molto alta fino a quando la sua salute cominci\u00f2 a deteriorarsi. Durante il suo mandato, l'Arabia Saudita \u00e8 diventata il maggior importatore di armi statunitensi. Era un forte sostenitore della collaborazione USA-Arabia.\nSul\u1e6d\u0101n ha anche autorizzato un accordo con la British Aircraft Corporation nel 1965. Il suo programma, denominato \"Operazione Tappeto Magico\", prevedeva l'acquisto per 16 milioni di sterline di sei English Electric Lightning, sei Hawker Hunter e una serie di lanciamissili, il tutto di seconda mano, per l'aeronautica militare. Geoffrey Edwards ha servito come intermediario ufficiale. Inoltre, alcuni piloti britannici si sono recati nel regno, con contratti privati. Il principe Sul\u1e6d\u0101n era esperto della situazione di guerra civile nello Yemen e della partecipazione sovietica nel Corno d'Africa nel 1985.\nNel 1996, il principe Sul\u1e6d\u0101n si oppose al Pentagono che prevedeva di trasferire le truppe americane in luoghi pi\u00f9 sicuri dopo i bombardamenti subiti a Dhahran. Egli ha visitato l'Iran nel maggio 1999, prima visita ufficiale di un ministro saudita dal 1979.\nSecondo Vice Primo ministro.\nIl 13 giugno 1982, dopo la morte di re Kh\u0101lid e l'ascesa al trono del fratello Fahd, il principe Sul\u1e6d\u0101n \u00e8 stato nominato Secondo Vice Primo ministro. L'opposizione alla sua nomina \u00e8 venuta in particolare da due fratellastri, Mus\u0101\u02bfid e Bandar, ma anche dal principe \u02bfAbd All\u0101h, poi divenuto re, perch\u00e9 pi\u00f9 anziani di lui. L'obiezione del principe Mus\u0101\u02bfid era facile da essere trascurata in quanto suo figlio, Fay\u1e63al b. Mus\u0101\u02bfid, aveva assassinato re Faysal qualche anno prima. Tuttavia, gli interessi di Bandar erano molto pi\u00f9 difficile da ignorare. Cos\u00ec, \u00e8 stato compensato e la disputa \u00e8 stata eliminata.\nNel dicembre 1995, il principe Sul\u1e6d\u0101n ha tentato di prendere il potere con il supporto degli \"\u02bfulam\u0101\u02be\" quando l'allora principe ereditario \u02bfAbd All\u0101h era in Oman per un vertice del Consiglio di cooperazione del Golfo. Tuttavia, il suo tentativo di colpo di Stato \u00e8 fallito.\nPrincipe ereditario.\nIl 1\u00ba agosto 2005, Sul\u1e6d\u0101n \u00e8 stato designato erede del trono, pur essendo in disaccordo con il re \u02bfAbd All\u0101h. Nello stesso periodo guidava il gruppo dei \"sette Sudayr\u012b\", essendo il pi\u00f9 anziano del gruppo dopo la morte del fratello Fahd.\nPosizioni varie.\nIl principe Sul\u1e6d\u0101n era Ispettore Generale dell'Arabia Saudita. \u00c8 stato presidente del Consiglio di amministrazione della compagnia di bandiera dell'Arabia Saudita, la Saudi Arabian Airlines. Come presidente, ha approvato il provvedimento di divieto di fumo all'interno di tutti gli aeroporti sauditi. Nel 1986, ha fondato la Commissione nazionale saudita per la conservazione della selvaggina. \u00c8 stato presidente del Consiglio superiore per gli affari islamici, che sostiene finanziariamente le comunit\u00e0 musulmane nel mondo.\nOpere di carit\u00e0.\nUna organizzazione di beneficenza senza scopo di lucro, la \"Fondazione Sul\u1e6d\u0101n b. \u02bfAbd al-\u02bfAz\u012bz \u0100l Sa\u02bf\u016bd\", \u00e8 stata istituita e finanziata dal principe Sul\u1e6d\u0101n nel 1995 per obiettivi sociali. La fondazione comprende i seguenti centri in diversi paesi:\nQuesto comitato privato organizza cure e convogli medici e per combattere malattie come la malaria e la cecit\u00e0. Ha curato numerosi progetti di sviluppo, sociali e medici, come lo scavo di pozzi, la costruzione di scuole, biblioteche pubbliche, moschee, ospedali e centri di dialisi. \u00c8 anche sponsor di predicatori musulmani in Etiopia, Ciad, Niger, Malawi, Mali, Isole Comore, Gibuti e Indonesia.\nPolemiche.\nNel 2002, le famiglie delle vittime degli attentati dell'11 settembre hanno citato in giudizio il principe Sul\u1e6d\u0101n e altri alti funzionari sauditi per i loro presunti contributi a al-Q\u0101\u02bfida. Le istanze sono stati rigettate da un giudice federale degli Stati Uniti per insufficienza di prove presentate.\nDonazioni.\nNell'aprile 2005, Sul\u1e6d\u0101n ha donato 2.000.000 di sterline all'Ashmolean Museum. Questa \u00e8 considerata come una delle donazioni pi\u00f9 controverse che l'Universit\u00e0 di Oxford abbia mai ricevuto. Un anno dopo la donazione l'universit\u00e0 ha deciso di \"accelerare\" il processo di richiesta di borse di studio per gli studenti sauditi, dieci studenti identificati dall'Universit\u00e0 Principe Sultan (PSU). Quando questa disposizione \u00e8 diventata pubblica, ha portato a critiche da parte di docenti e studenti affermando che non era giusto bypassare il Consiglio direttivo, violando il processo di ammissione per i futuri studenti.\nUn comunicato dell'universit\u00e0 ha affermato che la nuova galleria, che fa parte dell'ambizioso progetto di riqualificazione di uno dei musei pi\u00f9 antichi del mondo, sar\u00e0 chiamata \"Galleria Principe Sul\u1e6d\u0101n b. \u02bfAbd al-\u02bfAz\u012bz \u0100l Sa\u02bf\u016bd\". Arab News del 21 aprile 2005 ha riferito che \"la donazione del principe serviva a promuovere la comprensione tra l'Islam e l'Occidente\", aggiungendo che i funzionari sauditi e britannici avevano affermato \"che la nuova galleria contribuir\u00e0 a ritrarre la cultura e la civilt\u00e0 islamica nella giusta prospettiva\".\nVita personale.\nIl principe Sul\u1e6d\u0101n b. \u02bfAbd al-\u02bfAz\u012bz ha avuto trentadue figli dalle sue numerose mogli. Il figlio maggiore, Kh\u0101lid, dopo la morte del principe Sul\u1e6d\u0101n, \u00e8 stato nominato vice-ministro della Difesa, rimanendo in carica fino al 20 aprile 2013. Bandar \u00e8 stato il segretario generale del Consiglio di sicurezza nazionale dal 2005, e Direttore Generale della Presidenza Generale dell'Intelligence dal 19 luglio 2012. Fahd \u00e8 governatore della provincia di Tabuk. Salm\u0101n, un altro figlio, \u00e8 stato vice-ministro della Difesa dall'agosto 2013 al maggio 2014. Fay\u1e63al (nato nel 1951) \u00e8 segretario generale della Fondazione Sul\u1e6d\u0101n b. \u02bfAbd al-\u02bfAz\u012bz.\nAltri figli sono Turk\u012b (1959 - 2012), N\u0101yef (nato nel 1979), Badr (nato nel 1980), Mu\u1e25ammad, Sa\u02bf\u016bd, A\u1e25mad, Naww\u0101f, \u02bfAbd All\u0101h, Mish\u02bfal, Man\u1e63\u016br, Faww\u0101z, \u02bfAbd al-Maj\u012bd e \u02bfAbd al-Il\u0101h.\nIl principe Sul\u1e6d\u0101n aveva quindici figlie, la prima delle quali \u00e8 Nawf. Una delle sue figlie, R\u012bma, \u00e8 sposata con il principe ereditario Mu\u1e25ammad b. N\u0101yef. N\u016bra bt. Sul\u1e6d\u0101n, \u00e8 sposata con Turk\u012b b. N\u0101\u1e63er. Un'altra figlia, Mun\u012bra era sposata con Fay\u1e63al b. Fahd, morto nel 1999.\nDi seguito riportiamo una tabella con l'elenco delle mogli e dei figli avuti da ciascuna di esse:\nCaratteristiche.\nIl principe Sul\u1e6d\u0101n \u00e8 stato considerato come maniaco del lavoro con una reputazione che lo ha fatto indicare come \"l'epitome della corruzione\" (anche se ci\u00f2 non \u00e8 mai stato verificato). Le sue spese sontuose erano leggendarie: egli don\u00f2 molti soldi per banchetti in linea con la consuetudine tribale. Conservatore, ci si aspettava, se fosse divenuto re, che avrebbe messo un freno alle timide riforme intraprese da re \u02bfAbd All\u0101h, anche se era considerato filo-americano.\nOpinioni.\nSul\u1e6d\u0101n ha avuto opinioni anti-comuniste e anti-sovietiche, basate sull'avversione personale per l'ateismo di Stato, e per l'interesse sovietico al petrolio del Golfo (Persico) e all'accesso ai porti che sentiva avrebbero messo in rischio l'indipendenza saudita. Egli rimprover\u00f2 Presidente degli Stati Uniti Jimmy Carter per quella che considerava \"pusillanimit\u00e0\" di fronte alla guerra sovietico-afghana.\nIn un'intervista del 23 ottobre 2001 sul quotidiano kuwaitiano \"al-Siy\u0101sa\" (La politica), concernente gli attacchi dell'11 settembre, Sul\u1e6d\u0101n ha dichiarato: \"Chi sta dietro questo a terrorismo e ha effettuato questa complicata e attentamente pianificata operazione terroristica? Osama bin Laden e quelli che con lui hanno detto che ci\u00f2 che sta dietro a questo atto \u00e8 attentamente pianificato. Noi, a nostra volta, chiediamo: sono Bin Laden e i suoi sostenitori gli unici che stanno dietro a ci\u00f2 che \u00e8 accaduto o c'\u00e8 un altro potere con competenza tecnica avanzata che ha agito con loro?\".\nRicchezza.\nLa ricchezza del principe Sul\u1e6d\u0101n, nel 1990 \u00e8 stata calcolata in $ 1,2 miliardi. Pi\u00f9 tardi, la sua fortuna \u00e8 stata stimata a 270 miliardi di dollari, che ha distribuito tra i suoi figli prima della morte nel mese di ottobre 2011 al fine di sostenere la loro posizione politica nella competitiva arena principesca.\nProblemi di salute.\n\u00c8 stato riferito che il principe Sul\u1e6d\u0101n aveva sofferto di cancro al colon nel 2003. Un corrispondente straniero \u00e8 stato costretto a lasciare il paese dopo aver segnalato i suoi problemi di salute.\nNel 2004, gli \u00e8 stato effettivamente diagnosticato un cancro al colon e ha subito diversi interventi chirurgici correttivi. Ha subito un'operazione per rimuovere un polipo intestinale a Jedda nel 2005. Il principe Sul\u1e6d\u0101n \u00e8 stato ricoverato in una clinica svizzera alla fine di aprile del 2008. Nell'aprile 2009, cominci\u00f2 a soffrire della malattia di Alzheimer.\nIn un documento diplomatico divulgato da Wikileaks i diplomatici americani hanno dichiarato che hanno visto il Principe Sul\u1e6d\u0101n come \"a tutti gli effetti incapace\", e che probabilmente soffriva di demenza senile, in particolare del morbo di Alzheimer.\nVacanza in Marocco.\nNel febbraio 2009, il principe ha trascorso diversi mesi a New York al New York-Presbyterian Hospital per subire un intervento chirurgico. Ha poi trascorso il periodo di convalescenza ad Agadir, in Marocco. Torn\u00f2 in Arabia Saudita, ma ben presto ritorn\u00f2 in Marocco, nel mese di agosto 2009. Durante la sua assenza, gli ufficiali sauditi hanno visto aumentata la loro retribuzione ufficiale.\nNel 2009, re \u02bfAbd All\u0101ah si \u00e8 assunto la responsabilit\u00e0 di tutti gli acquisti militari e ha ridotto il potere del Ministero della Difesa. Nel mese di ottobre 2010, il sovrano ha condotto personalmente gran parte delle trattative per l'acquisto di un pacchetto di armi dagli Stati Uniti per un valore di oltre 60 miliardi di dollari.\nNel novembre 2010, Sul\u1e6d\u0101n ha ricevuto il Primo ministro libanese Sa\u02bfd \u1e24ar\u012br\u012b per discutere del futuro del governo del Libano. Egli era in cura dal 2009 per quello che gli analisti e i diplomatici credevano fosse un cancro. Alla fine di novembre del 2010, torn\u00f2 in Arabia Saudita perch\u00e9 il re era partito per gli Stati Uniti per un intervento chirurgico. Il suo ritorno \u00e8 stato visto come una formalit\u00e0 giuridica, necessaria a norma del diritto saudita, che stabilisce che solo uno dei primi due funzionari del regno pu\u00f2 essere all'estero in un determinato momento.\nMorte e funerale.\nLa corte reale saudita ha annunciato il 22 ottobre 2011, che il principe Sul\u1e6d\u0101n era morto all'alba di una malattia non specificata. Secondo i media, il principe Sul\u1e6d\u0101n stava combattendo contro un cancro e aveva cercato cure mediche negli Stati Uniti dalla met\u00e0 del giugno 2011. Aveva infatti subito un intervento chirurgico a New York nel luglio 2011. Funzionari americani non citati dal The New York Times hanno dichiarato che mor\u00ec al New York-Presbyterian Hospital di Manhattan.\nIl suo corpo \u00e8 stato trasportato da New York a Riyad il 24 ottobre 2011. Il funerale si \u00e8 tenuto nella moschea Im\u0101m Turk\u012b bin \u02bfAbd All\u0101h di Riyad il giorno seguente alla presenza di re \u02bfAbd All\u0101h. Fu sepolto nel cimitero al-'Ud di Riyad.\nVari leader, tra cui il presidente dell'Afghanistan Hamid Karzai, il Vicepresidente della Siria Faruq al-Shara', il ministro degli Esteri iraniano e il Presidente del Consiglio supremo delle forze armate dell'Egitto Mo\u1e25ammed \u1e24oseyn \u1e6can\u1e6d\u0101w\u012b, hanno partecipato al funerale. Inoltre, altri statisti sono andati a Riyad per offrire le loro condoglianze, come il vicepresidente statunitense Joe Biden, il presidente pakistano Asif Ali Zardari e il primo ministro malese Najib Razak."}
{"id": "2221370", "revid": "3115", "url": "https://it.wikipedia.org/wiki?curid=2221370", "title": "Emilio Iarrusso", "text": "Biografia.\nLaureato in pedagogia, ha diretto il mensile \u00abMezzogiorno Italia\u00bb; socialista e corrispondente dell'Avanti, dirigente del PSI fino al 1964, anno in cui partecip\u00f2 alla scissione del PSI e alla formazione del PSIUP.\nTra il 1959 ed il 1960, a causa di suoi atteggiamenti antifascisti, vennero censurate diverse missive provenienti dalla federazione PSI di Benevento, in particolare quelle con firma \"Jarrusso\".\nLe operazioni censorie terminarono dopo un'interrogazione al ministro dell'interno presentata da Pinna, Comandini, Ferri, Berlinguer, Concas, Preziosi.\nNel 1972, con la fine dell'esperienza nel partito socialista di unit\u00e0 proletaria, confluisce nel PCI dove assume incarichi direttivi, \u00e8 stato consigliere comunale di Benevento nel 1960 (PSI), 1964 (PSIUP), 1975 e 1980 (PCI). Candidato alla Camera dei Deputati circoscrizione Benevento, Avellino e Salerno, del PSI nel 1963 e del PSIUP nel 1968 e al Senato della Repubblica collegio Benevento-Ariano Irpino nelle file del PCI nel 1983 (voti 17.496-17,07%).\nCandidato del PSIUP al consiglio regionale della Campania nel 1970.\nNel 1989 si dimette dal Partito Comunista Italiano.\nGiornalista pubblicista \u00e8 redattore di alcuni quotidiani e periodici meridionali. Ideatore e conduttore delle popolari trasmissioni televisive \"A bruciapelo\" e \"A carte scoperte\" e radiofonica \"Radio Talpa\".\nHa scritto oltre 200 testi di canzoni napoletane ed altrettante in italiano, iniziando l'attivit\u00e0 di paroliere negli anni '60: tra i suoi maggiori successi \"Ombre blu\" per The Rokes, \"Neve calda\" per Il Balletto di Bronzo (incisa anche in spagnolo per il mercato latinoamericano) e \"Noi due e l'amore\" per Juli &amp; Julie, che rimane in classifica per un mese tra i primi dieci posti dei 45 giri, oltre a molti testi per Mino Reitano.\nHa lavorato per alcuni anni come paroliere per l'etichetta Yep.\nNel 1980 ha collaborato con l'attrice Ivana Monti, scrivendo alcuni testi per il suo album \"Profumo di rosa\".\nNel 1980, insieme all'intellettuale Ugo Gregoretti (primo direttore artistico), inventa e promuove, la rassegna di teatro Benevento Citt\u00e0 Spettacolo.\nL'anno successivo ha scritto il testo per l'unica canzone incisa dal calciatore Juary.\nNegli ultimi anni si \u00e8 anche dedicato all'attivit\u00e0 di scrittore di libri gialli."}
{"id": "2221371", "revid": "28592", "url": "https://it.wikipedia.org/wiki?curid=2221371", "title": "Epoca tardogotica", "text": ""}
{"id": "2221372", "revid": "287204", "url": "https://it.wikipedia.org/wiki?curid=2221372", "title": "Promozione 1972-1973", "text": "Nella stagione 1972-1973, la Promozione era il quinto livello del calcio italiano (il primo livello regionale).\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata, Trentino-Alto Adige ed Umbria il primo livello regionale nella stagione 1972-1973 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1972-1973 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nBibliografia.\nGiornali:"}
{"id": "2221375", "revid": "244253", "url": "https://it.wikipedia.org/wiki?curid=2221375", "title": "Energia nucleare in Svizzera", "text": "L'energia nucleare in Svizzera \u00e8 prodotta da 3 centrali nucleari che dispongono complessivamente di 4 reattori operativi. Non si stanno realizzando n\u00e9 sono pianificate nuove centrali; quelle esistenti verranno disattivate alla fine del loro normale ciclo di vita senza essere sostituite da nuovi impianti.\nIn Svizzera vi \u00e8 anche una centrale nucleare in via di dismissione (a M\u00fchleberg) ed una gi\u00e0 chiusa (a Lucens), entrambe con un singolo reattore.\nNel 2014 l'energia nucleare in Svizzera ha generato il 37,9% dell'energia elettrica prodotta in totale nel Paese.\nStoria.\nL'inizio dello studio e dell'utilizzo dell'energia nucleare tramite l'acquisto di alcuni reattori di ricerca in primo reattore di ricerca: SAPHIR e DIORIT. Nel 1962 inizio la costruzione dell'impianto di Lucens, un reattore di tipologia GCHWR della potenza elettrica di 6MW, finito di costruire nel 1968, nel 1969 durante le operazioni di accensione ebbe un surriscaldamento degli elementi di combustibile che provoc\u00f2 la fuoriuscita di acqua radioattiva e la fusione del nocciolo. Le autorit\u00e0 si trovarono obbligate allo spegnimento ed allo smantellamento dell'impianto. Nel 1960 era infatti diventato evidente che la sola produzione da energia idroelettrica non sarebbe stata sufficiente per sopperire al fabbisogno elettrico nazionale; dovendo quindi ricorrere ad altre fonti di approvvigionamento la decisione ricadde sull'energia nucleare perch\u00e9 gruppi ambientalisti ed altri gruppi non volevano una produzione di energia elettrica da fonti fossili quali carbone o petrolio.\nI primi impianti ad entrare in funzione sono stati quelli di Beznau ordinato dalla NOK e quello di M\u00fchleberg ordinato dalla BKW. A questi sono poi seguiti il secondo reattore di Beznau e quelli di G\u00f6sgen e di Leibstadt. Successivamente a questi reattori, ne venne proposto anche un impianto presso Kaiseraugst (vicino a Basilea) ed uno a Graben, questi per\u00f2 furono rigettati dopo opposizioni antinucleari.\nTutti i reattori hanno ricevuto numerosi aumenti di potenza durante la costruzione e hanno ricevuto una licenza di utilizzo illimitata, fino a che i reattori saranno valutati in grado di funzionare ed economicamente sfruttabili.\nLa Svizzera utilizza l'energia nucleare per soli scopi pacifici. Ogni progetto di adozione di armamenti nucleari \u00e8 stato cancellato nel 1988.\nL'incidente di Fukushima e l'abbandono graduale del nucleare.\nAd inizio novembre 2010 l'Ifsn aveva concesso l'idoneit\u00e0 ai tre siti per i quali era stata richiesta l'autorizzazione a costruire nuovi reattori, cio\u00e8 Beznau, M\u00fchleberg e Niederamt.\nIl 14 marzo 2011, pochi giorni dopo il grave incidente alla centrale giapponese di Fukushima, l'Ufficio Federale per l'Energia ha annunciato la sospensione del nuovo programma nucleare al fine di riesaminare ed adeguare gli standard di sicurezza. Il 22 marzo 2011 il Parlamento cantonale di Argovia ha bocciato la richiesta di parlamentari del Partito Socialista Svizzero e del Partito Ecologista Svizzero di sottoporre alle Camere federali un'iniziativa per l'abbandono dell'energia nucleare, proposta in concomitanza degli eventi giapponesi.\nA seguito di verifiche sugli impianti \u00e8 stata stabilita la necessit\u00e0, da parte delle societ\u00e0 concessionarie, di adeguare la strumentazione di controllo cos\u00ec come la resistenza ad eventi sismici e inondazioni. Le modifiche avrebbero potuto essere eseguite durante l'esercizio in quanto non sussisteva alcun pericolo immediato, con l'obbligo, nei confronti delle societ\u00e0 concessionarie, di dimostrare la resistenza degli impianti nei confronti di eventi sismici rari (compresi i danni derivanti dal crollo delle dighe a monte) entro il mese di marzo 2012.\nIl 25 maggio 2011, infine, il Consiglio Federale svizzero ha varato una nuova \"Strategia energetica 2050\" basata su una maggiore efficienza, sul potenziamento dell'idroelettrico e sulle rinnovabili; se necessario si useranno anche efficienti impianti di cogenerazione e centrali a gas a ciclo combinato. La fonte nucleare verr\u00e0 gradualmente abbandonata; \u00e8 stata bloccata la costruzione pianificata di tre nuovi reattori ed \u00e8 stato confermato il calendario per la chiusura delle centrali attive, con termini compresi tra il 2019 ed il 2034. Nella motivazione espressa da Doris Leuthard, consigliere federale a capo del relativo dipartimento, sono comprese sia considerazioni in merito all'incidente di Fukushima, sia riguardo alla decrescita del rendimento economico della produzione di energia nucleare. Tale decisione \u00e8 stata in seguito parzialmente confermata dal Consiglio nazionale, pur con la raccomandazione di non abbandonare la formazione e la ricerca nel settore.\nIl 20 dicembre 2019 la centrale di M\u00fchleberg \u00e8 stata disconnessa dalla rete e gradualmente spenta; il suo completo smantellamento dovrebbe terminare nel 2034, secondo la decisione della magistratura elvetica.. Quella di M\u00fchleberg \u00e8 stata la prima chiusura di una centrale nucleare con produzione commerciale in Svizzera.Tale impianto era il pi\u00f9 vecchio dei 5 esistenti in Svizzera: Beznau I &amp; II, M\u00fchleberg, G\u00f6sgen e Leibstadt.\nI referendum sul nucleare.\nIn Svizzera, a partire dal 1979, si sono tenuti numerosi \"referendum\" sulla proposta di abbandonare l'energia nucleare, ma tale proposta \u00e8 sempre stata rifiutata. Nel 1979 fu fatto un referendum per la sicurezza nucleare su iniziativa dei cittadini, che fu bocciato. Nel 1984, ci fu una votazione su un'iniziativa \"per un futuro senza centrali nucleari\", in cui si raccolse il 55% di voti contrari contro il 45% di favorevoli. Il 23 settembre 1990 in Svizzera si tennero due nuovi referendum: l'iniziativa \"Fermiamo la costruzione di centrali nucleari\", che proponeva una moratoria di dieci anni sulla costruzione di nuove centrali nucleare, fu approvata con il 54,5% contro il 45,5%, mentre la proposta di abbandonare l'energia nucleare fu bocciata con il 53% contro il 47%. Nel 2000 ci fu una votazione su una tassa verde per sostenere l'energia solare, proposta che fu rifiutata col 67% dei voti. Il 18 maggio 2003 ci furono due referendum: \"Elettricit\u00e0 senza nucleare\", che chiedeva una decisione sull'abbandono dell'energia nucleare, e \"Moratoria pi\u00f9\", per un'estensione temporale della moratoria alla costruzione di nuovi impianti. Entrambi furono bocciati. I risultati furono: Moratoria Pi\u00f9 41,6% S\u00ec, 58,4% No; Elettricit\u00e0 senza nucleare 33,7% S\u00ec, 66,3% No.\nIl programma della petizione \"Elettricit\u00e0 senza nucleare\" prevedeva di chiudere tutte le centrali nucleari entro il 2033: prima le unit\u00e0 1 e 2 delle centrali di Beznau, poi M\u00fchleberg nel 2005, G\u00f6sgen nel 2009 e Leibstadt nel 2014. \"Moratoria pi\u00f9\" sosteneva l'estensione della moratoria per altri 10 anni e un termine di 40 anni per la chiusura di tutte le centrali. Per rimandare la scadenza di altri dieci anni si sarebbe dovuto tenere un altro referendum, che sarebbe costato molto denaro. Il rifiuto di \"Moratoria pi\u00f9\" sorprese molti perch\u00e9 i sondaggi di opinione prima del referendum avevano mostrato un buon consenso. I motivi del rifiuto in entrambi i casi sono stati individuati nel peggioramento della situazione economica.\nIl 27 novembre 2016 il popolo svizzero ha bocciato l'iniziativa popolare del Partito Ecologista Svizzero contenente la proposta di abbandono a breve termine dell'energia nucleare tramite la limitazione a quarantacinque anni dell'autorizzazione all'esercizio degli impianti esistenti. Il 21 maggio 2017 il popolo ha invece approvato la \"Strategia energetica 2050\" proposta dal Consiglio federale ed approvata dal Consiglio nazionale, che prevede il divieto di costruire nuove centrali e la chiusura di quelle esistenti con tempistiche maggiori rispetto a quanto proposto dall'iniziativa popolare del 2016.\nA maggio del 2017, la Svizzera ha approvato con il 58% dei voti favorevoli la dismissione delle centrali nucleari, il divieto di costruzione di nuovi impianti e il passaggio ad una politica energetica basata sulle fonti rinnovabili.\nCiclo del combustibile.\nLa Svizzera supplisce al suo fabbisogno di combustibile nucleare comprando l'uranio sul mercato internazionale, arricchendolo e comprando il combustibile in svariati siti stranieri con differenti contratti (in passato il combustibile svizzero veniva anche prodotto nell'impianto FN di Bosco Marengo).\nReattori di ricerca.\nIn Svizzera sono presenti alcuni reattori di ricerca:\nGestione dei rifiuti e depositi geologici.\nLa gestione dei rifiuti radioattivi \u00e8 gestita dalla Zwilag, una societ\u00e0 di propriet\u00e0 congiunta dei quattro operatori elettrici svizzeri. Nel 2001 sono iniziati a W\u00fcrenlingen i lavori per un sito di stoccaggio intermedio del combustibile nucleare, il sito \u00e8 adiacente al Paul Scherrer Institute ed all'impianto di Beznau. Il sito dispone anche di un impianto di incenerimento e condizionamento dei rifiuti a bassa e media attivit\u00e0.\nNon esiste una politica nazionale per lo smaltimento dei rifiuti, se diretto o dopo riprocessamento, tuttavia circa 1000t di combustibile \u00e8 stato spedito all'estero (La Hague in Francia e Sellafield nel Regno Unito), la svizzera rimane responsabile per i rifiuti prodotti durante il processo di riprocessamento. Dal 2006 e per un periodo di 10 anni il combustibile sar\u00e0 custodito negli impianti o custodito dalla Zwilag.\nNel 1972 \u00e8 stato costituito il NAGRA, cio\u00e8 una cooperativa nazionale per lo smaltimento dei rifiuti nucleari. questo ente ha presentato nel 2002 una relazione per la fattibilit\u00e0 di varie soluzioni di smaltimento. La relazione indica che gli elementi di combustibile utilizzato, separati i rifiuti ad alto livello e di lunga durata le scorie a media potrebbe essere tranquillamente smaltite in Svizzera. Nel giugno 2006 il Consiglio federale ha concluso che tutte le dimostrazioni per le varie proposte sono state soddisfatte. Nel frattempo la legge sull'energia nucleare del 2005 per le richieste di gestione dei rifiuti ed il programma di smaltimento sono state riesaminate da parte delle autorit\u00e0 federali. Identificazione delle opzioni per smaltimento sta procedendo con la partecipazione regionale, e dopo l'approvazione federale; la scelta del sito definitivo proceder\u00e0 in tre fasi. La data proposta per il funzionamento del deposito \u00e8 il 2020.\nUna proposta per un deposito di rifiuti a Wellenberg nel Canton Obvaldo \u00e8 stata bloccata per due volte da dei referendum regionali, \u00e8 possibile aggirare il veto regionale, per quanto disposto dalla legge sul nucleare, solamente con un referendum a livello nazionale; nel febbraio 2011 un nuovo referendum non vincolante ha rifiutato con l'installazione di un sito per lo stoccaggio definitivo dei rifiuti di bassa e media categoria, un referendum nazionale sulla localizzazione del deposito sar\u00e0 fatto non prima del 2017, in ogni caso il sito \u00e8 reputato essere come quello con le minori probabilit\u00e0 di diventare sede del deposito. Alla fine del 2006, il volume di imballaggi e dei rifiuti a basso livello intermedio \u00e8 stato 6.830 metri cubi. A ci\u00f2 vanno aggiunti i rifiuti ad alto livello e carburante utilizzato conservati presso le centrali e Zwilag zzl. Alla fine del 2006, c'erano otto container con i rifiuti separati ad alto livello dal ritrattamento e 17 contenitori con combustibile utilizzato conservato dalla Zwilag. (Un contenitore \u00e8 di circa 6m di altezza e 2,5m di diametro.)\nI costi totali della gestione dei rifiuti radioattivi sono stimati a 11,9 miliardi di franchi. I proprietari di impianti nucleari hanno versato 8,2 miliardi di franchi per la gestione finale dei rifiuti che ora versano in un fondo nazionale di smaltimento dei rifiuti creato nel 2000, che ha ora raccolto 2.7 miliardi di franchi a fine 2005. Il Fondo disattivazione \u00e8 stato istituito nel 1984 ed i gestori degli impianti pagano i contributi annualmente, il prelievo \u00e8 di circa 1 franco/kWh\nProduzione di uranio.\nLa Svizzera non \u00e8 un produttore di uranio. Non possiede risorse uranifere a &lt;130$/kg nel \"Red Book\" del 2007.\nCentrali nucleari.\nI dati della tabella sono aggiornati a dicembre 2019."}
{"id": "2221379", "revid": "52076", "url": "https://it.wikipedia.org/wiki?curid=2221379", "title": "Area archeologica", "text": ""}
{"id": "2221380", "revid": "767487", "url": "https://it.wikipedia.org/wiki?curid=2221380", "title": "Corsley Edwards", "text": ""}
{"id": "2221382", "revid": "287204", "url": "https://it.wikipedia.org/wiki?curid=2221382", "title": "Promozione 1973-1974", "text": "Nella stagione 1973-1974, la Promozione era il quinto livello del calcio italiano (il primo livello regionale). \nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata, Trentino-Alto Adige ed Umbria il primo livello regionale nella stagione 1973-1974 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1973-1974 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nBibliografia.\nGiornali:"}
{"id": "2221391", "revid": "287204", "url": "https://it.wikipedia.org/wiki?curid=2221391", "title": "Promozione 1974-1975", "text": "Nella stagione 1974-1975, la Promozione era il quinto livello del calcio italiano (il primo livello regionale). \nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata e in Umbria il primo livello regionale nella stagione 1974-1975 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1974-1975 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:\nBibliografia.\nGiornali:"}
{"id": "2221392", "revid": "22356", "url": "https://it.wikipedia.org/wiki?curid=2221392", "title": "Metoposauri", "text": ""}
{"id": "2221394", "revid": "22356", "url": "https://it.wikipedia.org/wiki?curid=2221394", "title": "Brachiopidi", "text": ""}
{"id": "2221397", "revid": "287204", "url": "https://it.wikipedia.org/wiki?curid=2221397", "title": "Promozione 1975-1976", "text": "Nella stagione 1975-1976, la Promozione era il quinto livello del calcio italiano (il primo livello regionale). \nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal campionato di Serie D e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione. In Basilicata e in Umbria il primo livello regionale nella stagione 1975-1976 continu\u00f2 ad essere la Prima Categoria.\nCampionati.\nQuesti invece sono i massimi campionati regionali disputati nella stagione 1975-1976 nelle regioni dove non era ancora stato istituito il campionato di Promozione:\nRegolamento.\nLa normativa F.I.G.C. in vigore dalla stagione sportiva 1969-70 stabiliva che, in caso di assegnazione di un titolo sportivo (promozione o retrocessione), alla fine del campionato si sarebbe dovuto:"}
{"id": "2221398", "revid": "22356", "url": "https://it.wikipedia.org/wiki?curid=2221398", "title": "Mastodonsauri", "text": ""}
{"id": "2221401", "revid": "281901", "url": "https://it.wikipedia.org/wiki?curid=2221401", "title": "Specie traslocata", "text": ""}
{"id": "2221402", "revid": "22356", "url": "https://it.wikipedia.org/wiki?curid=2221402", "title": "Plagiosauroidea", "text": ""}
{"id": "2221405", "revid": "1876278", "url": "https://it.wikipedia.org/wiki?curid=2221405", "title": "Piazza Garibaldi (Massa)", "text": "Piazza Garibaldi \u00e8 una piazza della citt\u00e0 di Massa. La piazza \u00e8 posta tra Viale Eugenio Chiesa e il trivio stradale costituito da Via Marina Vecchia, Viale Roma e Viale della Stazione, sempre ai lati della piazza giungono Via Acquedotto Estense e Via dei Mille, che conduce sull'Aurelia.\nLa piazza prende il nome dalla statua marmorea di Giuseppe Garibaldi posta al centro di essa su di un piedistallo, la piazza \u00e8 sempre stata adibita a luogo di passeggio e di riposo.\nOltrepassato il Viale Eugenio Chiesa ha sede la seicentesca Chiesa della Madonna della Misericordia con la bella facciata rivolta sulla piazza. Un lato della piazza \u00e8 occupato dalla Sede della Banca d'Italia, il palazzo \u00e8 stato chiuso il 9 novembre 2008 in seguito alla chiusura della Banca d'Italia nel capoluogo apuano. La piazza \u00e8 stata costruita nel 1862 insieme al viale che inizia dal Teatro Guglielmi e giunge alla stazione ferroviaria ideato per collegare la citt\u00e0 alla Ferrovia Pisa-La Spezia-Genova. Un tempo il luogo dove sorge la piazza era situato al di fuori del centro cittadino e atto alla coltivazione."}
{"id": "2221406", "revid": "486946", "url": "https://it.wikipedia.org/wiki?curid=2221406", "title": "Loxommatidi", "text": ""}
{"id": "2221408", "revid": "115410547", "url": "https://it.wikipedia.org/wiki?curid=2221408", "title": "Maria Carolina Gibert de Lametz", "text": "Biografia.\nInfanzia.\nMaria Carolina era figlia di Charles-Thomas Gibert de Lametz (1765 - 18??) e di sua moglie, Marie-Fran\u00e7oise Le Gras de Vaubercey (1766 - 1842), pronipote paterna di Thomas Gibert e di sua moglie, Fran\u00e7oise Moret, nonch\u00e9 pronipote materna di Fran\u00e7ois Louis Michel Le Gras de Vaubercey e di sua moglie Gabrielle Fran\u00e7oise des Courtils.\nMatrimonio.\nFlorestano Grimaldi conobbe la giovane quando questa era ancora un'attrice di teatro e la spos\u00f2 a Commercy il 27 novembre 1816 ed ebbero due figli.\nPrincipessa di Monaco.\nFlorestano sal\u00ec al trono di Monaco nel 1841, ma, in quanto secondogenito, non era mai stato preparato ad assumere il ruolo di Principe e il vero potere durante il suo regno fu nelle mani di sua moglie. \nPer un certo periodo Maria Carolina fu in grado di attenuare la difficile situazione economica derivante dalla nuova posizione di Monaco come protettorato del Regno di Sardegna, piuttosto che della Francia. La sovrana tent\u00f2 anche di soddisfare le richieste locali per una maggiore democrazia e offr\u00ec due costituzioni alla popolazione locale, che furono respinte, in particolare dagli abitanti di Mentone. \nNon in grado di gestire la difficile situazione, la Principessa convinse il marito a lasciare il governo al figlio Carlo. \nIncoraggiati dagli eventi del 1848, le citt\u00e0 di Mentone e Roccabruna si ribellarono poco dopo, e si dichiararono indipendenti. Avevano sperato di essere annesse dalla Sardegna, ma ci\u00f2 non avvenne, e le citt\u00e0 rimasero in uno stato di limbo politico fino a quando non furono finalmente cedute alla Francia nel 1861.\nMorte.\nLa principessa Maria Carolina mor\u00ec il 25 novembre 1879 a Monaco.\nDiscendenza.\nFlorestano I di Monaco e Maria Carolina ebbero due figli:"}
{"id": "2221420", "revid": "28592", "url": "https://it.wikipedia.org/wiki?curid=2221420", "title": "Cittadella fortificata di Sarzana", "text": ""}
{"id": "2221421", "revid": "131145", "url": "https://it.wikipedia.org/wiki?curid=2221421", "title": "Dalla citt\u00e0 di lodz", "text": ""}
{"id": "2221429", "revid": "785863", "url": "https://it.wikipedia.org/wiki?curid=2221429", "title": "Poffy l'elefante col cappello", "text": ""}
{"id": "2221430", "revid": "116958334", "url": "https://it.wikipedia.org/wiki?curid=2221430", "title": "Antoinette de M\u00e9rode", "text": "Biografia.\nInfanzia.\nLa Principessa Antoinette Ghislaine de M\u00e9rode-Westerloo nacque a Bruxelles, figlia del Conte Werner de M\u00e9rode e di sua moglie, Victoire de Spangen-d'Uyternesse (1797-1845). Sua nipote fu Maria Vittoria dal Pozzo della Cisterna.\nMatrimonio.\nIl 28 settembre 1846 ella spos\u00f2 nella propria citt\u00e0 natale, il Principe Carlo di Monaco, allora ancora Principe Ereditario. Grazie alla generosa dote della moglie, Carlo III fu in grado di finanziare parte delle spese per l'abbellimento di Monte Carlo di modo da attrarre i turisti pi\u00f9 benestanti verso le coste del piccolo principato. Ella acquist\u00f2 a proprie spese il Ch\u00e2teau de Marchais che ancora oggi \u00e8 di propriet\u00e0 della famiglia Grimaldi.\nPrincipessa di Monaco.\nDal 1856 sino alla propria morte, fu Principessa Consorte del Principato di Monaco, dando al marito l'erede al trono, il Principe Alberto.\nMorte.\nAntoinette mor\u00ec a Parigi il 19 febbraio 1864, probabilmente a causa di un cancro. Il suo corpo fu poi trasportato fino a Monaco per essere inumato nella Cattedrale dell'Immacolata Concezione."}
{"id": "2221435", "revid": "486946", "url": "https://it.wikipedia.org/wiki?curid=2221435", "title": "Territorio autonomo della Russia", "text": ""}
{"id": "2221441", "revid": "443610", "url": "https://it.wikipedia.org/wiki?curid=2221441", "title": "Damiano Ficoneri", "text": "Ha debuttato negli anni novanta nella redazione del VM Giornale, confluendo in seguito nel TG La7.\nHa vinto il Premio giornalistico televisivo Ilaria Alpi per il documentario \"La Tosse di Ground Zero\", un'inchiesta sui soccorritori che hanno lavorato sulle macerie del World Trade Center, oggi in buona parte gravemente ammalati."}
{"id": "2221448", "revid": "599013", "url": "https://it.wikipedia.org/wiki?curid=2221448", "title": "Giovanni Urban", "text": "Carriera.\nInizi\u00f2 la sua carriera con la , societ\u00e0 dove si mise in luce, segnando 25 reti in tre stagioni, per poi passare al disputando altri quattro splendidi campionati, conditi da 34 reti.\nEsordi' in Serie A nel 1974 con il ; durante la stagione 1975-76 fu il pi\u00f9 prolifico marcatore dei bianconeri, segnando otto reti e contribuendo al miglior piazzamento di sempre della squadra romagnola nella massima serie (sesto posto e qualificazione alla Coppa UEFA); successivamente, dopo aver militato per due stagioni con il Genoa, chiuse la sua carriera in Serie C al Livorno."}
{"id": "2221449", "revid": "709565", "url": "https://it.wikipedia.org/wiki?curid=2221449", "title": "Hanna &amp; Barbera Robot", "text": "Hanna &amp; Barbera Robot (\"Wake, Rattle e Roll\") \u00e8 una serie televisiva animata-live action statunitense del 1990, creata da David Kirschner e prodotta dalla Hanna-Barbera e Four Point Entertainment.\nLa serie vede protagonisti il giovane Sam Baxter e il suo robot D.E.C.K.S. Tramite una macchina del tempo posta nel seminterrato, i due riportano personaggi storici nel presente. All'interno della serie sono state trasmesse due serie animate originali: \"Monster Tails\", che narra le avventure di un gruppo di animali che abitano in un castello in Transilvania con il loro guardiano Igor Jr., e \"Cinquecento miglia spaccamotori\", corse automobilistiche di monster truck con protagonisti diversi personaggi della Hanna Barbera.\nHanna-Barbera intendeva trasmettere la serie sulle sue stazioni affiliate in una fascia oraria mattutina prima della scuola. Il titolo originale \u00e8 un riferimento alla celebre canzone \"Shake, Rattle and Roll\" di Jesse Stone. Per la seconda stagione, la serie si \u00e8 spostata su Disney Channel sotto il titolo di Jump, Rattle and Roll a causa delle repliche non limitate alla sola mattina.\nLa serie \u00e8 stata trasmessa negli Stati Uniti in syndication e su Disney Channel dal 17 settembre 1990 al 18 gennaio 1991, per un totale di 50 episodi ripartiti su una stagione. In Italia la serie \u00e8 stata trasmessa su Rai 1 dal 21 giugno 1994.\nTrama.\nLa serie racconta le avventure di Sam Baxter e del suo robot D.E.C.K.S., acronimo di Digital Electronic Cassette-Headed Kinetic System, costruito con vecchie apparecchiature audio e video e un videoregistratore U-matic per la testa. I due, tramite una macchina del tempo posta nel seminterrato, riportano personaggi storici nel presente. In alcuni casi, Sam e D.E.C.K.S. sono cimentati talvolta in combattimenti a distanza in cui ognuno di loro ha un telecomando e inizia a premere pulsanti cambiando a vicenda dalle star di Hanna-Barbera alle famose star del cinema. All'interno della serie sono state trasmesse le serie animate originali \"Monster Tails\" e \"Cinquecento miglia spaccamotori\".\n\"Monster Tails\".\n\"Monster Tails\" \u00e8 incentrato su un gruppo di animali domestici che vivono in un castello in Transilvania con il loro tutore Igor Jr.\n\"Cinquecento miglia spaccamotori\".\n\"Cinquecento miglia spaccamotori\" (in originale: \"Fender Bender 500\") \u00e8 stato realizzato come seguito di \"Wacky Races e\" vede protagonisti diversi personaggi classici della Hanna-Barbera che guidano monster truck e si cimentano nelle corse. Ogni veicolo ha un tema diverso per ogni conducente, come il monster truck di Yoghi e Bubu che assomiglia a un grande cestino da picnic e il monster truck della strega Winsome che \u00e8 un calderone con uno scheletro senziente di nome Axel. Data l'inclusione di vari personaggi precedenti, Dick Dastardly e Muttley hanno ripreso i loro ruoli di imbroglioni con il loro monster truck, basato sulla Numero 00, chiamato Dirty Truckster.\nAltri segmenti.\nDurante la trasmissione della serie su Disney Channel, dove andava in onda senza interruzioni pubblicitarie poich\u00e9 all'epoca era un servizio premium, un segmento animato aggiuntivo \u00e8 stato inserito dopo l'ultima scena in live action. Questo consisteva in due cortometraggi dall'archivio Hanna Barbera: un segmento di \"Dino and Cavemouse\" di \"Risate con i Flintstones\" e un segmento di \"Poffy l'elefante col cappello\" de \"Gli orsi radioamatori\"."}
{"id": "2221450", "revid": "149587", "url": "https://it.wikipedia.org/wiki?curid=2221450", "title": "Krai di Zabajkal'e", "text": ""}
{"id": "2221455", "revid": "2193057", "url": "https://it.wikipedia.org/wiki?curid=2221455", "title": "Videogioco educativo", "text": "Un videogioco educativo (chiamati anche \"edugame\" dall'inglese) \u00e8 un videogioco che tratta intenzionalmente temi educativi. Non si tratta di un genere in senso stretto, in quanto videogiochi di ogni genere potrebbero avere contenuti educativi. Videogiochi di questo tipo vengono talvolta utilizzati per scopi didattici e per le moderne metodologie dell'insegnamento.\nEsempi.\nEsempi dell\u2019utilizzo dei videogiochi nell'ambito didattico-educativo:\nIndagini.\nUn'indagine del 2006, riguardante l\u2019utilizzo dei videogiochi in ambito didattico \u00e8 stata fatta dalla Electronic Arts nel Regno Unito: Il campione analizzato era formato da 100 insegnanti e pi\u00f9 di 2300 studenti di scuola primaria e secondaria e secondo questa indagine Il 59% degli insegnanti ha confermato che utilizzerebbero volentieri alcuni videogiochi commerciali per completare la strategia didattica, Il 62% degli studenti hanno condiviso questa opinione; per\u00f2 \u00e8 anche vero che il 70% del corpo insegnante ha espresso preoccupazioni sulla possibilit\u00e0 che il gioco possa stimolare comportamenti anti-sociali. Il 30% dei ragazzi, invece, \u00e8 convinto che l'intrattenimento videoludico possa alimentare l'indole violenta e aggressiva."}
{"id": "2221460", "revid": "339392", "url": "https://it.wikipedia.org/wiki?curid=2221460", "title": "Monster Tails", "text": ""}
{"id": "2221461", "revid": "85053", "url": "https://it.wikipedia.org/wiki?curid=2221461", "title": "Peruvian Navy", "text": ""}
{"id": "2221472", "revid": "124240095", "url": "https://it.wikipedia.org/wiki?curid=2221472", "title": "Lorenzo Beccati", "text": "Biografia.\nNato a Genova nel quartiere di Cornigliano, \u00e8 un autore televisivo e scrittore, collaboratore stretto di Antonio Ricci \u00e8 celebre per i suoi doppiaggi e per aver dato voce al Gabibbo nel programma televisivo \"Striscia la notizia\", \u00e8 anche la voce dei doppiaggi di \"Paperissima\" con il celebre tormentone \"ti voglio bene, dobbiamo stare... vicini vicini!\". Secondo un aneddoto raccontato da Beccati la voce del Gabibbo sarebbe quella di un ex-ergastolano che lavorava come piastrellista, con un atteggiamento di meraviglia e stupore, che si andava a mescolare con il tipico comportamento dei ragazzi della periferia genovese di quando Beccati era giovane.\nHa ricevuto premi quali il Burlamacco e il \"premio alla satira\" per \"Striscia la notizia\". Ha dichiarato che non esiste un segreto dietro il suo successo, ma tanto lavoro misto ad una naturale simpatia: ad esempio da quando il Gabibbo \u00e8 nato non ha avuto bisogno di ridisegnarsi, difatti \u00e8 stata la satira di una politica in continua mutazione che gli ha concesso il rinnovamento gratuito. Risulta essere contrario a una televisione troppo spontaneista, difatti anche se concorda con alcuni atteggiamenti naturali che un personaggio pu\u00f2 avere, \u00e8 convinto che bisogna prepararsi il lavoro, come ai tempi del \"Drive in\" che si arrivava a lavorare 22 ore consecutive per essere sicuri di avere le giuste battute sui giusti personaggi.\nScrittore.\n\u00c8 anche scrittore e autore di libri e saggi:\nnonch\u00e9 di thriller a sfondo storico: "}
{"id": "2221473", "revid": "339392", "url": "https://it.wikipedia.org/wiki?curid=2221473", "title": "Marina militare polacca", "text": ""}
{"id": "2221474", "revid": "339392", "url": "https://it.wikipedia.org/wiki?curid=2221474", "title": "Fender Bender 500", "text": ""}
{"id": "2221478", "revid": "986213", "url": "https://it.wikipedia.org/wiki?curid=2221478", "title": "Maria Vittoria Hamilton", "text": "Biografia.\nInfanzia.\nEra figlia di William Douglas-Hamilton, XI Duca di Hamilton e di sua moglie, la principessa Maria Amelia di Baden, figlia del granduca Carlo II di Baden. Per linea materna era cugina in primo grado di re Carol I di Romania, di Stefania di Hohenzollern-Sigmaringen, regina del Portogallo,di Maria di Hohenzollern-Sigmaringen, contessa delle Fiandre (madre di Alberto I del Belgio), di Carola di Vasa, regina di Sassonia e cugina di terzo grado dell'imperatore Napoleone III di Francia.\nMatrimoni.\nIl suo primo matrimonio venne celebrato il 21 settembre 1869 nella cappella del Ch\u00e2teau de Marchais, con il principe Alberto di Monaco, unico figlio ed erede del principe regnante Carlo III di Monaco. Maria Vittoria diede al Principato Luigi, che diverr\u00e0 il successore paterno al trono del Principato. Il matrimonio con il Principe di Monaco venne per\u00f2 annullato dalla chiesa il 3 gennaio 1880 (anche se civilmente esso venne sciolto solo il 28 luglio 1880) per ordine di Carlo III che non vedeva di buon occhio questa unione.\nSuccessivamente, si rispos\u00f2, il 2 giugno 1880, con il conte Tassilo Festetics von Tolna, col quale aveva da tempo una relazione amorosa. Da questo matrimonio discendono gli attuali eredi della nobile famiglia tedesca dei F\u00fcrstenberg, che per questo legame sono strettamente imparentati con i Grimaldi di Monaco.\nMorte.\nMor\u00ec a Budapest il 14 maggio 1922.\nDiscendenza.\nMary Victoria e Alberto I di Monaco ebbero:\nLa Principessa ebbe da Taszil\u00f3 Festics:"}
{"id": "2221479", "revid": "446353", "url": "https://it.wikipedia.org/wiki?curid=2221479", "title": "Marina militare della Federazione Russa", "text": ""}
{"id": "2221481", "revid": "22356", "url": "https://it.wikipedia.org/wiki?curid=2221481", "title": "Laidleria", "text": ""}
{"id": "2221482", "revid": "486946", "url": "https://it.wikipedia.org/wiki?curid=2221482", "title": "Russian Navy", "text": ""}
{"id": "2221484", "revid": "144796", "url": "https://it.wikipedia.org/wiki?curid=2221484", "title": "St\u00e9phanie de Beauharnais", "text": ""}
{"id": "2221486", "revid": "1245083", "url": "https://it.wikipedia.org/wiki?curid=2221486", "title": "Marina militare degli Stati Uniti d'America", "text": ""}
{"id": "2221487", "revid": "339392", "url": "https://it.wikipedia.org/wiki?curid=2221487", "title": "Albanian Coast Guard", "text": ""}
{"id": "2221488", "revid": "22356", "url": "https://it.wikipedia.org/wiki?curid=2221488", "title": "Plagiosauroidi", "text": ""}
{"id": "2221490", "revid": "85053", "url": "https://it.wikipedia.org/wiki?curid=2221490", "title": "Prefettura Navale Argentina", "text": ""}
{"id": "2221491", "revid": "85053", "url": "https://it.wikipedia.org/wiki?curid=2221491", "title": "Argentine Naval Prefecture", "text": ""}
{"id": "2221498", "revid": "599013", "url": "https://it.wikipedia.org/wiki?curid=2221498", "title": "Bobby Windsor", "text": "Biografia.\nMetalmeccanico di professione, agli inizi della carriera giocava come estremo o come mediano d'apertura, ma fu dopo lo spostamento in prima linea che raggiunse i massimi traguardi. Con Graham Price e Charlie Faulkner formava la leggendaria \"Pontypool Front Row\" (\"Prima Linea del Pontypool\") famosa anche come \"Viet Gwent\".\nOttenne il suo primo cap a Cardiff il 10 novembre 1973 nella partita che il Galles vinse 24 a 0 contro l'Australia, mentre la sua ultima apparizione con i Dragoni risale al 17 febbraio 1979 contro la Francia.\nNella sua carriera ha partecipato a sei 5 nazioni, vincendone quattro (1975, 1976, 1978, 1979) con due grande slam (1976, 1978), fu selezionato anche per due tour dei British and Irish Lions, nel 1974 in Sudafrica e nel 1977 in Nuova Zelanda, collezionando in tutto 5 presenze."}
{"id": "2221499", "revid": "109651", "url": "https://it.wikipedia.org/wiki?curid=2221499", "title": "Emporio Armani", "text": ""}
{"id": "2221500", "revid": "85053", "url": "https://it.wikipedia.org/wiki?curid=2221500", "title": "Servizio navale irlandese", "text": ""}
{"id": "2221509", "revid": "118969425", "url": "https://it.wikipedia.org/wiki?curid=2221509", "title": "Aereo da pattugliamento marittimo", "text": "L'Aereo da pattugliamento marittimo, detto anche pattugliatore marittimo, \u00e8 l'equivalente dell'aereo da ricognizione tattica terrestre con compiti specifici di ricognizione ed osservazione dei territori antistanti le coste e le acque territoriali della nazione che li utilizza.\nNormalmente i velivoli utilizzati allo scopo sono terrestri o in qualche caso imbarcati ma nel passato questo ruolo era ricoperto essenzialmente da idrovolanti ed aerei anfibi. Con lo sviluppo tecnologico e con l'aumento progressivo dell'autonomia dei velivoli in dotazione l'esigenza della vicinanza al territorio da esplorare venne meno cos\u00ec come la necessit\u00e0 di dover operare nelle vicinanze delle coste e con il supporto di unit\u00e0 navali.\nI velivoli addetti a questo compito sono sempre dotati di un potente proiettore, oltre che di sensori di tipo FLIR e radar, nonch\u00e9 in alcuni casi di MAD e di sonoboe sganciabili (per rilevare i sommergibili). Esempi di questo tipo di aereo sono il Breguet Br.1150 Atlantic, il Lockheed P-3 Orion, l'Ilyushin Il-38 May, il BAe Nimrod, l'ATR-42MP (Maritime Patrol) e il Bombardier CL-415MP; anche Embraer, Saab e Boeing hanno prodotto versioni speciali dei velivoli a reazione per il pattugliamento a lungo raggio."}
{"id": "2221510", "revid": "2161976", "url": "https://it.wikipedia.org/wiki?curid=2221510", "title": "Voce che grida", "text": "Voce che grida \u00e8 una raccolta di brani musicali della cantautrice italiana Giuni Russo.\nVenne pubblicata il 1\u00ba ottobre 2004, a distanza di poche settimane dalla scomparsa dell'artista, dall'etichetta discografica NAR International.\nIl disco.\nIl primo dei due dischi che compongono la raccolta \u00e8 lo stesso contenuto dell'album \"Irradiazioni\", pubblicato nel 2003 dalla stessa casa discografica, e il secondo \u00e8 una ristampa dell'album live \"Voce prigioniera\" del 1998.\nIl titolo del doppio CD \u00e8 preso dall'unico inedito contenuto nella raccolta \"Irradiazioni\" (2003)."}
{"id": "2221513", "revid": "1305772", "url": "https://it.wikipedia.org/wiki?curid=2221513", "title": "Costante Coter", "text": "Biografia.\nFiglio di Giacomo e fratello, tra gli altri, di Amadio nasce a Semonte, piccola frazione di Vertova (Bergamo), il 18 gennaio 1899. Nel 1912 si trasferisce a Milano presso l'Istituto di Artigianelli dove frequenta la scuola elementare. Inizi\u00f2 giovanissimo la sua carriera come intagliatore statuario a Milano presso i Salesiani in via Copernico. Nel 1917, all'et\u00e0 di 18 anni, entra nell'aeronautica militare e, come pilota, partecipa all'ultima fase della Grande Guerra. \u00c8 in questo periodo che conosce Gabriele D'Annunzio. Dal 1918 al 1926 frequenta a Milano come allievo lo studio dello scultore Ernesto Bazzaro. Sempre a Milano frequenta l'Accademia di Brera. Ebbe 3 figli, tra cui Ernesto e Francesco, che intrapresero la carriera di artisti. \nDal 1922 partecip\u00f2 a numerose esposizioni, tra cui la Biennale di Venezia (1928 e 1930) e la Quadriennale di Roma (1930).\nDal 1927 al 1930 si reca a Roma dove approfondisce lo studio dei classici. Nello stesso periodo lavora nello studio di Angelo Zanelli, dove collabora alla realizzazione delle monumentali statue destinate al Capitollium dell'Avana. A Roma frequenta l'Accademia inglese.\nNel 1927 viene nominato Socio onorario dell'Accademia di Brera.\nNel 1932 si rec\u00f2 a Parigi per approfondire le sue esperienze ed allargare, nello stesso tempo, la sua conoscenza artistica. Nello stesso periodo fa amicizia con lo scultore svizzero Remo Rossi. Nel 1935 realizza la statua in rame sbalzato raffigurante Cristo Re, alta 16 metri ed eretta sul monte Chatellard a 1.500 metri di quota nel Cantone Vallese.\nNel 1969 assieme al figlio Francesco, viene invitato a Barcellona alla Mostra Internazionale d'Arte Joan Mir\u00f3 per il disegno e la grafica.\nLa sua attivit\u00e0 fu variamente orientata: in genere si dedic\u00f2 alla scultura e allo sbalzo, ma fu anche ceramista, pittore e, occasionalmente, medaglista. Sue opere si trovano in numerose chiese, collezioni private e pubbliche in Italia e all'estero.\nMuore a Bergamo il 14 dicembre 1972 a 73 anni."}
{"id": "2221514", "revid": "1605525", "url": "https://it.wikipedia.org/wiki?curid=2221514", "title": "Ferdinando Pa\u00ebr", "text": "Biografia.\nLa sua famiglia era di origine tedesca, suo padre era figlio di un musicista austriaco, Michael P\u00e4r, che era venuto a Parma con una banda del reggimento. Ricevette i primi insegnamenti musicali dal padre Giulio Paer, cornista nell'orchestra del teatro di Corte del Ducato di Parma e Piacenza. Studi\u00f2 poi con il violoncellista Gaspare Ghiretti, allievo del Conservatorio della Piet\u00e0 dei Turchini di Napoli, e con Gian Francesco Fortunati, maestro di cembalo e di canto. La sua prima opera, \"La locanda dei vagabondi\", fu pubblicata nel 1789, quando egli aveva appena 18 anni; segu\u00ec l'anno successivo \"I pretendenti burlati\".\nNell'autunno 1792 fu messa in scena a Parma la sua prima opera, \"Il tempo fa giustizia a tutti\", che ottenne un discreto successo. La sua fama si diffuse rapidamente nella penisola: si rec\u00f2 a Venezia dove present\u00f2 \"La Circe\" (1793), fu nominato maestro di cappella onorario della corte di Parma. Nel 1797 si rec\u00f2 a Vienna, dove venne nominato \"Kapellmeister\" del Teatro di Porta Carinzia: l\u00ec conobbe la cantante Francesca Riccardi, che l'anno successivo divenne sua moglie.\nNel 1801 si rec\u00f2 a Dresda, dove produsse \"Achille\" e \"Leonora\" (sullo stesso soggetto del \"Fidelio\" di Ludwig van Beethoven). Nel 1806 Napoleone assistette a Dresda all\"'Achille\" e apprezz\u00f2 al punto l'opera che volle assicurarsi i servigi di Pa\u00ebr come \"compositore di corte di Sua Maest\u00e0 Imperiale\" per 28.000 franchi e nel 1812 lo nomin\u00f2 successore di Gaspare Spontini come direttore del Th\u00e9\u00e2tre-Italien di Parigi fino al 1827.\nTale incarico gli venne confermato anche con la Restaurazione del 1815 (in seguito, nel 1832, venne nominato direttore della cappella del re). Lasciata la Riccardi, si era unito alla cantante Angelica Catalani.\nNel 1827 si ritir\u00f2 definitivamente dal Th\u00e9\u00e2tre-Italien (al suo posto subentr\u00f2 Gioachino Rossini dopo una rivalit\u00e0 durata qualche anno) e si dedic\u00f2 all'insegnamento di composizione (fra i suoi allievi vi fu anche il giovane Franz Liszt).\nNel 1835 tenne l'orazione funebre ai funerali di Vincenzo Bellini, e alla sua morte gli vennero fatte esequie solenni.\nOpere.\nPa\u00ebr compose tra il 1791 e il 1816 almeno 55 opere nello stile italiano di Paisiello e Cimarosa, e inoltre 9 composizioni sacre, 13 cantate, brani orchestrali e da camera."}
{"id": "2221516", "revid": "726373", "url": "https://it.wikipedia.org/wiki?curid=2221516", "title": "Yin e yang", "text": "Il concetto di yin (nero) () e yang (bianco) () ha origine dall'antica filosofia cinese, molto probabilmente dalla dualit\u00e0 notte-giorno. I concetti di \"yin\" e \"yang\" si riflettono anche in ogni aspetto della natura. Questa \u00e8 una concezione presente nel Taoismo e nella religione tradizionale cinese.\nQuesto concetto \u00e8 anche alla base di molte branche della scienza classica cinese, oltre ad essere una delle linee guida della medicina tradizionale cinese. Esso \u00e8 pure un punto centrale di molte arti marziali cinesi o esercizi come il baguazhang, taijiquan, qigong e della divinazione I Ching.\nCaratterizzazione.\nI caratteri tradizionali per yin () e yang () possono essere separati e tradotti approssimativamente come il \"lato in ombra della collina\" (yin) e il \"lato soleggiato della collina\" (yang). Siccome yang fa riferimento al \"lato soleggiato della collina\", esso corrisponde al giorno e alle funzioni pi\u00f9 attive. Al contrario, yin, facendo riferimento al \"lato in ombra della collina\", corrisponde alla notte e alle funzioni meno attive. Il concetto di yin e yang pu\u00f2 essere illustrato da questa tabella \nLo yin (nero) e lo yang (bianco) sono anche detti \"i due pesci yin e yang\" (\u9670\u967d\u9b5a), perch\u00e9 sono due met\u00e0 uguali con la maggior concentrazione al centro e sul rispettivo lato, quando lo yang raggiunge il suo massimo apice comincia inevitabilmente lo yin. Le due polarit\u00e0 non implicano affatto la divisione yin = male e yang = bene, ma semplicemente due polarit\u00e0 energetiche (\"Tao Te Ching\").\nOrigine.\nPrima della creazione dell'universo esisteva solo il Wuji (\"Apolarit\u00e0\"; \"Senza Polo\"), che si pu\u00f2 definire il nulla potenziale; da qui poi ha inizio il Taiji (\"Polo Supremo\") che \u00e8 la prima forza che nasce, dividendosi in yin e yang.\nIn ogni met\u00e0 \u00e8 presente il potenziale del rispettivo opposto.\nPrincipi.\nTutto il mondo manifesto si regge sui due principi yin e yang;"}
{"id": "2221523", "revid": "22356", "url": "https://it.wikipedia.org/wiki?curid=2221523", "title": "Eoherpetontidae", "text": ""}
{"id": "2221525", "revid": "1632387", "url": "https://it.wikipedia.org/wiki?curid=2221525", "title": "Primo Levi", "text": "Partigiano antifascista, il 13 dicembre 1943 fu arrestato dai fascisti in Valle d'Aosta, venendo prima inviato in un campo di raccolta a Fossoli e, nel gennaio 1944, deportato nel campo di concentramento di Auschwitz in quanto ebreo. Scampato al lager, torn\u00f2 in Italia, dove si dedic\u00f2 con impegno al compito di raccontare le atrocit\u00e0 viste e subite.\nLa sua opera pi\u00f9 famosa, di genere memorialistico, \u00e8 \"Se questo \u00e8 un uomo\": racconta le sue esperienze nel campo di concentramento nazista ed \u00e8 considerato un classico della letteratura mondiale. Laureato in chimica, in molte sue opere appaiono riferimenti diretti e indiretti a questa branca della scienza.\nBiografia.\nPrimo Levi nacque a Torino - nella casa dove abiter\u00e0 per tutta la vita - il 31 luglio 1919, figlio primogenito di Cesare Levi (1878-1942) ed Ester Luzzati (1895-1991), sposatisi nel 1917 e appartenenti a famiglie di origini ebraiche. I suoi antenati erano ebrei piemontesi provenienti dalla Spagna e dalla Provenza; il nonno paterno era un ingegnere civile, il nonno materno un mercante di stoffe. Il padre Cesare, ebreo praticante, laureato in ingegneria elettronica (nel 1901) e dipendente della societ\u00e0 Ganz, era spesso lontano dalla famiglia per ragioni di lavoro, principalmente all'estero (in particolare in Ungheria). Nondimeno esercit\u00f2 sul figlio una profonda influenza, trasmettendogli gli interessi per la scienza e la letteratura (Levi raccont\u00f2 che il padre gli aveva comprato un microscopio e regalato molti libri) che diverranno tratti salienti della personalit\u00e0 di Primo Levi, nonch\u00e9 elementi della sua futura produzione letteraria. Nel 1921 nacque la sorella Anna Maria, cui Levi rest\u00f2 molto legato per tutta la vita.\nDopo le scuole elementari ricevette lezioni private per un anno; era di salute cagionevole. Nel 1930 si iscrisse al Ginnasio D'Azeglio di Torino e successivamente, tra il 1934 e il 1935, frequent\u00f2 il liceo, noto per aver annoverato negli anni precedenti tra i propri insegnanti e studenti diverse figure distintesi per la loro opposizione al regime fascista, tra cui Augusto Monti, Franco Antonicelli, Umberto Cosmo, Norberto Bobbio, Zino Zini e Massimo Mila. Levi era uno studente con un buon rendimento, timido e diligente, molto interessato a biologia e chimica, meno a storia e italiano; manifest\u00f2 insofferenza per l'astratto sapere letterario che gli veniva insegnato. Strinse amicizia con alcuni compagni di corso (in particolare con Mario Piacenza) accomunati dall'interesse per la chimica; con altri compagni invece fond\u00f2 una sorta di gruppo sportivo-fan club intitolato al corridore Luigi Beccali. Negli anni del Ginnasio fu compagno di Fernanda Pivano; nel Liceo frequent\u00f2 il Corso B, solo maschile, a differenza di Fernanda Pivano che, nel corso A, ebbe come supplente di Italiano in I Liceo Cesare Pavese; Levi fu allievo di Azelia Arici, con cui rimase in contatto nel corso della sua vita e cui dedic\u00f2 un necrologio pubblicato su La Stampa. Nel corso del liceo nacque il suo amore per la montagna. Nel 1936-1937 fu uno dei redattori del numero unico del \"D'Azeglio sotto spirito\", rivista della scuola, su cui pubblic\u00f2 la sua prima poesia \"Voi non sapete studiare\", in cui racconta le sue disavventure nel tentativo di raccogliere un erbario su indicazione della professoressa di scienze. In quel periodo maturer\u00e0 in Levi l'intenzione di intraprendere una carriera nella chimica, annunciando la propria decisione in tal senso al padre nel giorno del suo sedicesimo compleanno, il 31 luglio 1935.\nStudi universitari e prime esperienze lavorative.\nNel 1937, dopo essere stato rimandato in italiano a giugno, si diplom\u00f2 al Liceo classico Massimo d'Azeglio superando l'esame di maturit\u00e0 a settembre e si iscrisse al corso di laurea in chimica presso l'Universit\u00e0 di Torino. Il padre di Primo si era iscritto di malavoglia al partito fascista. Nel novembre del 1938 entrarono in vigore in Italia le leggi razziali dopo quelle in Germania, dove gi\u00e0 l'antisemitismo si era manifestato attraverso atti di violenza e sopraffazione. Tali leggi avevano introdotto gravi discriminazioni ai danni dei cittadini italiani che il regime fascista considerava \"di razza ebraica\". Le leggi razziali ebbero un determinante influsso indiretto sul suo percorso universitario e intellettuale.\nLe leggi razziali precludevano l'accesso allo studio universitario agli ebrei, ma concedevano di terminare gli studi a coloro che li avessero gi\u00e0 intrapresi. Negli anni dell'universit\u00e0 frequent\u00f2 circoli di studenti antifascisti; leggeva Darwin, Mann, Tolstoj. Pur in regola con gli esami, a causa delle leggi razziali ebbe difficolt\u00e0 a trovare un relatore per la sua tesi, finch\u00e9 nel 1941 si laure\u00f2 con lode, con una tesi compilativa in chimica (\"L'inversione di Walden\", relatore il professore Giacomo Ponzio): in realt\u00e0 discusse una tesi e due sottotesi, una delle quali, in fisica sperimentale, avrebbe dovuto essere la tesi principale se agli ebrei non fosse stato impedito di svolgere ricerca in laboratorio. Il diploma di laurea riporta la precisazione \u00abdi razza ebraica\u00bb.\nIn quel periodo suo padre si ammal\u00f2 di tumore. Le conseguenti difficolt\u00e0 economiche resero affannosa la ricerca di un impiego. Levi fu assunto in maniera semi-illegale da un'impresa (non appariva ufficialmente nei libri paga, pur lavorando in un laboratorio), con il compito di trovare un metodo economicamente conveniente per estrarre le tracce di nichel contenute nel materiale di scarto di una cava d'amianto presso Lanzo (l'Amiantifera di Balangero, anche se Levi, nel suo racconto \"Nichel\", non la nomina mai). A questo periodo si fanno con probabilit\u00e0 risalire i primi esperimenti letterari come la poesia Crescenzago o il progetto di un racconto di montagna. Nel 1942 si trasfer\u00ec a Milano, avendo trovato un impiego migliore presso la Wander, una fabbrica svizzera di medicinali, dov'era incaricato di studiare alcuni farmaci contro il diabete. Qui Levi, assieme ad alcuni amici, venne in contatto con ambienti antifascisti militanti ed entr\u00f2 nel Partito d'Azione clandestino.\nLa Resistenza e il campo di concentramento di Auschwitz.\nDopo l'8 settembre 1943 si rifugi\u00f2 in montagna, unendosi a un nucleo partigiano operante in Valle d'Aosta. Il periodo di militanza fra i partigiani del Col de Joux \u00e8 stato quello che Levi stesso ha giudicato un'esperienza di giovani ben intenzionati, ma sprovveduti, privi di armi e di solidi contatti, come Levi afferma in una lettera a Paolo Momigliano Levi. La sua esperienza partigiana \u00e8 stata oggetto di due saggi usciti a pochi mesi di distanza nel 2013 e di una dura polemica giornalistica. Poco dopo, all'alba del 13 dicembre 1943, venne arrestato insieme a due compagni dalla milizia fascista nel villaggio di Amay, sul versante verso Saint-Vincent del Col de Joux (tra Saint-Vincent e Brusson). Interrogato, prefer\u00ec dichiararsi ebreo piuttosto che partigiano e per questo fu trasferito nel campo di Fossoli, presso Carpi, in provincia di Modena.\nIl 22 febbraio 1944 Levi e altri 650 ebrei, donne e uomini, furono stipati su un treno merci (oltre 50 persone in ogni vagone) e destinati al campo di concentramento di Auschwitz in Polonia; il viaggio dur\u00f2 cinque giorni. Levi fu qui registrato (con il numero 174517) e subito condotto al campo di Buna-Monowitz, allora conosciuto come Auschwitz III, dove rimase fino alla liberazione da parte dell'Armata Rossa, avvenuta il 27 gennaio 1945.\nLevi attribu\u00ec la propria sopravvivenza a una serie di incontri e coincidenze fortunate. Innanzitutto, leggendo pubblicazioni scientifiche durante i suoi studi, aveva appreso un tedesco elementare, e riusciva quindi a comprendere gli ordini impartitigli; di grande importanza fu parimenti l'incontro con Lorenzo Perrone, un civile occupato come muratore, il quale, esponendosi a un grande rischio personale, gli fece avere regolarmente del cibo. In un secondo momento, verso la fine del 1944, fu esaminato da una commissione di selezione, incaricata di reclutare chimici per la Buna, una fabbrica per la produzione di gomma sintetica di propriet\u00e0 del colosso chimico tedesco IG Farben. Insieme ad altri due prigionieri (entrambi poi deceduti durante la marcia di evacuazione) ottenne, superato l'esame, un posto presso il laboratorio della Buna, dove svolse mansioni meno faticose ed ebbe la possibilit\u00e0 di contrabbandare materiale con il quale effettuare transazioni per ottenere cibo. Nel far ci\u00f2 si avvalse della collaborazione di un altro prigioniero al quale fu molto legato, Alberto Dalla Volta, anch'egli italiano. Infine, nel gennaio del 1945, immediatamente prima della liberazione del campo da parte dell'Armata Rossa, si ammal\u00f2 di scarlattina e venne ricoverato nel Ka-be (dal tedesco \"Krankenbau\", in italiano \"infermeria del campo\"); i tedeschi evacuarono il campo e abbandonarono i malati, cos\u00ec Levi scamp\u00f2 fortunosamente alla marcia di evacuazione da Auschwitz, nella quale sarebbe morto Alberto. Fu uno dei venti sopravvissuti dei 650 ebrei italiani arrivati con lui al campo.\nIl viaggio di ritorno in Italia, narrato nel libro di memorie \"La tregua\", sar\u00e0 lungo e travagliato. Levi fece l'infermiere per qualche mese a Katowice, in un campo sovietico di transito; a giugno inizi\u00f2 il viaggio di rimpatrio, che si protrasse fino a ottobre: percorsero un itinerario che dalla Russia Bianca li condusse in patria attraverso Ucraina, Romania, Ungheria e Austria.\nIl ritorno e la carriera da scrittore.\nGiunto a Torino, si riprese dal punto di vista fisico e riallacci\u00f2 i contatti con i familiari e gli amici superstiti della Shoah; trov\u00f2 lavoro nella fabbrica di vernici Duco-Montecatini ad Avigliana, vicina a Torino, da cui si licenzi\u00f2 nel 1947. \nL'esperienza nel campo di concentramento lo segn\u00f2 profondamente: l'incubo vissuto nel lager lo spinse subito a scrivere un testo che fosse testimonianza della sua esperienza ad Auschwitz e che verr\u00e0 intitolato \"Se questo \u00e8 un uomo\". Cinque capitoli dell'opera erano gi\u00e0 stati pubblicati tra il 29 marzo e il 31 maggio 1947 ne \"L'amico del popolo\", organo della Federazione comunista vercellese e in seguito rivisti. La pubblicazione dell'opera su questo periodico si deve all'interessamento di Silvio Ortona, amico dell'autore. Nel 1945 fu poi aggiunta la poesia \"Buna Lager\", sempre pubblicata sul giornale. In seguito conobbe Lucia Morpurgo (1920-2009) che divent\u00f2 sua moglie a settembre 1947: questo incontro, insieme al lavoro di chimico, gli permise di superare il momento pi\u00f9 doloroso del ritorno e di dedicarsi alla stesura di \"Se questo \u00e8 un uomo\". Ne \"Il Sistema periodico\" Primo Levi definisce il suo scrivere \"un\u2019opera di chimico che pesa e divide, misura e giudica su prove certe, e s'industria di rispondere ai perch\u00e9\". Nel 1947 termin\u00f2 il manoscritto, ma molti editori, tra cui Einaudi, lo rifiutarono; la scelta editoriale di non accettare il testo per la pubblicazione presso Einaudi venne presa da Natalia Ginzburg, all'epoca consulente della casa editrice torinese. Fu pubblicato da un piccolo editore, De Silva, a cura di Franco Antonicelli. Nonostante la buona accoglienza della critica, inclusa una recensione favorevole di Italo Calvino su \"l'Unit\u00e0\", incontr\u00f2 uno scarso successo di vendita. Delle 2500 copie stampate furono vendute solo 1500, soprattutto a Torino.\nL'opera di Levi fu uno dei primissimi memoriali di deportati ebrei nei campi di sterminio nazisti. Sette furono i deportati ebrei autori di racconti autobiografici pubblicati in Italia nei primi anni del dopoguerra: Lazzaro Levi alla fine del 1945, Giuliana Fiorentino Tedeschi, Alba Valech Capozzi, Frida Misul e Luciana Nissim Momigliano nel 1946, e infine nel 1947 Primo Levi e Liana Millu. A essi vanno aggiunti Luigi Ferri, la cui deposizione (in tedesco) \u00e8 resa nell'aprile 1945 di fronte a uno dei primi tribunali chiamati a giudicare sui crimini nazisti; Sofia Schafranov, la cui testimonianza \u00e8 raccolta nel 1945 in un libro-intervista di Alberto Cavaliere, e Bruno Piazza, il cui memoriale, scritto negli stessi anni, sar\u00e0 per\u00f2 pubblicato solo nel 1956. Prima di \"Se questo \u00e8 un uomo\", Levi aveva scritto con il dottor Leonardo De Benedetti, su richiesta delle autorit\u00e0 russe, \"Rapporto su Auschwitz\", il primo saggio che descriveva le condizioni sanitarie nei campi di concentramento. Levi abbandon\u00f2 quindi il mondo della letteratura e si dedic\u00f2 alla professione di chimico. Dopo una breve esperienza come lavoratore autonomo con un amico, trov\u00f2 impiego presso la \"Siva\", una ditta di produzione di vernici di Settimo Torinese, di cui, in seguito, assunse la direzione fino al pensionamento. Nel 1948 nacque sua figlia Lisa Lorenza, nel 1957 il figlio Renzo.\nNel 1955, una mostra sulla deportazione a Torino incontr\u00f2 uno straordinario riscontro di pubblico: Levi si rese conto del grande interesse per la Shoah, soprattutto tra i giovani. Partecip\u00f2 a numerosi incontri pubblici (soprattutto nelle scuole). Aveva intanto riproposto a Einaudi, nel 1955 \"Se questo \u00e8 un uomo\", che decise di pubblicarlo nel giugno 1958: questa nuova edizione, con modifiche e aggiunte, in particolare la parte introduttiva dove Levi racconta il suo arresto, incontr\u00f2 un successo immediato. Dal 1959 collabor\u00f2 alle traduzioni delle sue opere in inglese e in tedesco: quest'ultima traduzione era particolarmente significativa per Levi (uno degli obiettivi che si era proposto scrivendo il suo romanzo era far comprendere al popolo tedesco che cosa era stato fatto in suo nome e di fargliene accettare una responsabilit\u00e0 almeno parziale). Incoraggiato dal successo internazionale, nel 1962, quattordici anni dopo la stesura di \"Se questo \u00e8 un uomo\", incominci\u00f2 a lavorare a una nuova opera sul viaggio di ritorno da Auschwitz: quest'opera fu intitolata \"La tregua\", scritta metodicamente (a differenza di \"Se questo \u00e8 un uomo\") e vinse la prima edizione del Premio Campiello (1963); incontr\u00f2 un buon successo tra la critica. Nella sua produzione letteraria successiva, prendendo spunto dalle proprie esperienze come chimico, l'osservazione della natura e l'impatto della scienza e della tecnica sulla quotidianit\u00e0 diventarono lo spunto per originali situazioni narrate in racconti pubblicati su Il Giorno.\nIn questo periodo, la sua vita \u00e8 nettamente divisa in tre impegni: la fabbrica, la famiglia, la scrittura. Comp\u00ec numerosi viaggi di lavoro in Germania e Inghilterra. Nel 1965 torn\u00f2 ad Auschwitz per una cerimonia commemorativa.\nAnni settanta e ottanta.\nFece molti viaggi di lavoro in Unione Sovietica; nel 1975 decise di andare in pensione (abbandonando la direzione della fabbrica, ma restandone consulente per due anni) e di dedicarsi a tempo pieno alla scrittura. Nello stesso anno usc\u00ec la raccolta di racconti \"Il sistema periodico\", in cui episodi autobiografici e racconti di fantasia vengono associati ciascuno a un elemento chimico. L'opera gli valse il Premio Prato per la Resistenza. Il 19 ottobre 2006 la Royal Institution del Regno Unito scelse quest'opera come il miglior libro di scienza mai scritto.\nNel 1978 pubblic\u00f2 \"La chiave a stella\". Questa raccolta di racconti il cui protagonista \u00e8 il medesimo personaggio, Libertino Faussone, rappresenta un omaggio al lavoro creativo e in particolare a quel gran numero di tecnici italiani che hanno lavorato in giro per il mondo a seguito dei grandi progetti di ingegneria civile portati avanti dall'industria italiana dell'epoca (anni sessanta e anni settanta). In particolare dopo aver ottenuto la pensione Levi si dedic\u00f2 completamente alla scrittura e agli incontri nelle scuole. Nel luglio del 1979 \"La chiave a stella\" vinse il premio Strega.; Claude L\u00e9vi-Strauss elogi\u00f2 il romanzo.\nNel 1982 torn\u00f2 al tema della seconda guerra mondiale, raccontando in \"Se non ora, quando?\", le avventure picaresche di un gruppo di partigiani ebrei di origini polacche e russe che tendono imboscate ai tedeschi sul fronte orientale e giungono ad attraversare i territori del Reich sconfitto, sino a Milano, da dove alcuni prenderanno la via della Palestina per partecipare alla costruzione dello Stato di Israele. Il libro vinse nel 1982 il Premio Campiello e il Premio Viareggio. \nTorn\u00f2 per la seconda volta ad Auschwitz, provando grande emozione. Prese posizione, con un articolo su La Repubblica, contro Israele, che aveva invaso il Libano. Intraprese la traduzione de \"Il processo\", su invito di Giulio Einaudi, e poi di due opere di L\u00e9vi-Strauss. Nella raccolta di saggi \"I sommersi e i salvati\" (1986), prendendo spunto dai molti dialoghi con i giovani, in incontri pubblici e scambi epistolari, torn\u00f2 per l'ultima volta sul tema dell'Olocausto, cercando di analizzare con distacco la sua esperienza, chiedendosi perch\u00e9 le persone si siano comportate in quel modo ad Auschwitz e perch\u00e9 alcuni siano sopravvissuti e altri no. In particolare estese la sua analisi alla \"zona grigia\", come egli la defin\u00ec, rappresentata da tutti coloro che a vario titolo e con varie mansioni avevano partecipato al progetto concentrazionario nazista.\nLa morte.\nPrimo Levi venne trovato morto l\u201911 aprile 1987 nell'atrio del palazzo di corso Re Umberto 75 a Torino, dove viveva. Il corpo fu rinvenuto alla base della tromba delle scale dello stabile, a seguito di una caduta. Bench\u00e9 l'ipotesi di gran lunga pi\u00f9 accreditata sia quella del suicidio, alcuni sostennero che la caduta potesse essere stata provocata dalle forti vertigini di cui Levi soffriva; anche Levi Montalcini neg\u00f2 decisamente che si trattasse di suicidio. \nIl corpo di Levi \u00e8 sepolto presso il campo israelitico del Cimitero monumentale di Torino.\nPensiero e interessi.\nLevi ebbe una molteplicit\u00e0 di interessi, perlopi\u00f9 riconducibili alle aree della scienza e della letteratura, come si pu\u00f2 constatare da \"L'altrui mestiere\". La sua cultura scientifica si estendeva anche alla biologia: era attirato in particolare dall'etologia, e dedic\u00f2 molti racconti e articoli a vari animali; seguiva con passione la fisica e comment\u00f2 molti degli avvenimenti scientifici del suo tempo, come l'allunaggio e il disastro di Chernobyl, si espresse sulla minaccia nucleare, e dialog\u00f2 pressoch\u00e9 da pari a pari con il noto fisico Regge; alla chimica dedic\u00f2 un'attenzione divulgativa particolare, con numerosi riferimenti alla sua esperienza lavorativa e alla vita comune. Si confront\u00f2 anche con i primi computer, imparando a usarli come editor di testo. Mostr\u00f2 nei suoi scritti una cultura scientifica particolarmente profonda, che aveva contaminato anche il suo lessico e stile letterario, in cui si individuano frequenti riferimenti ad aspetti scientifici e uso comune di terminologia scientifica (come \"limite superiore\"); si focalizz\u00f2 sul tentativo (ad esempio ne \"La chiave a stella\") di rinobilitare la materia, il lavoro manuale e l'uso dei sensi, contrapposti all'erudizione astratta. Tale concretezza, aderenza alla realt\u00e0 e sobriet\u00e0 si riflettono nella sua attivit\u00e0 di scrittura, che considera procedere su una linea di continuit\u00e0 rispetto al lavoro di chimico.\nLa sua opera \u00e8 pertanto considerata un anello di giunzione tra cultura scientifica e cultura umanistica, la separazione tra le quali risultava assurda a Levi. Egli coltiv\u00f2 infatti una passione amatoriale per la linguistica, mentre si ciment\u00f2 professionalmente nella traduzione dal tedesco e dal francese per Einaudi. Leggeva libri classici, di scienza e di fantascienza (Darwin, Huxley, Mann, Sterne, Tolstoj, Werfel).\nLevi non era religioso: \u00abLa mia \u00e8 la vita di un uomo che \u00e8 vissuto, e vive, senza Dio, nell'indifferenza di Dio\u00bb, afferm\u00f2, intervistato da Giuseppe Grieco, contrapponendosi al credente Elie Wiesel; \u00abio, il non credente, e ancor meno credente dopo la stagione di Auschwitz\u00bb, anche se dichiar\u00f2 di provare invidia per i credenti. Dopo la terribile esperienza del lager radicalizz\u00f2 il suo ateismo: \u00abC'\u00e8 Auschwitz, dunque non pu\u00f2 esserci Dio. Non trovo una soluzione al dilemma. La cerco, ma non la trovo\u00bb: parl\u00f2 di vicinanza alla posizione materialistica di Leopardi, anche in conseguenza della propria adesione alla scienza. Pur non essendo religioso, fu interessato alla cultura e alla tradizione ebraica: accettava la propria identit\u00e0 ebraica, ma non la fede.\nStile letterario.\nLo stile letterario di Primo Levi, in \"Se questo \u00e8 un uomo\", si sviluppa in una narrazione asciutta e priva di retorica, sintetica ed esauriente quanto basta per comprendere i sentimenti e lo sfondo sociale dell'ambientazione dell'opera: stile che ben si adatta al vasto pubblico a cui Levi intende rivolgersi, in special modo nella trattazione di un argomento di estrema importanza, come quello della prigionia in un lager. Tuttavia l\u2019opera \u00e8 nutrita di una profonda conoscenza dei classici, appresa sia in Liceo sia grazie a moltissime letture personali.\nEsistono differenze significative tra le varie opere, soprattutto rispetto a \"Se questo \u00e8 un uomo\". L'opera prima fu infatti composta sotto lo stimolo di testimoniare quanto vissuto, il cui ricordo era ancora molto recente all'epoca dei fatti; per le opere successive, a partire da \"La tregua\", Levi compone i propri libri in modo molto pi\u00f9 sistematico, dandosi precise scadenze e scrivendo regolarmente in orari prestabiliti.\nPrimo Levi nella cultura di massa.\nCome personaggio, Primo Levi \u00e8 protagonista di quattro pellicole basate sulle sue memorie autobiografiche in \"Se questo \u00e8 un uomo\" e \"La tregua\". Nei due film \"La tregua\" (1997) e \"Primo\" (2005), a interpretare la figura dello scrittore torinese sono rispettivamente gli attori John Turturro (nel 1997) e Antony Sher (nel 2005). Nel documentario \"La strada di Levi\" (2006), che ripercorre a 60 anni di distanza l'itinerario descritto ne \"La tregua\", Primo Levi \u00e8 presente come voce recitante (interpretato da Umberto Orsini), mentre nel docu-drama \"Questo \u00e8 un uomo\" (2021) \u00e8 interpretato da Thomas Trabacchi.\nRiconoscimenti.\nNel 1987 gli \u00e8 stato conferito il premio Feltrinelli dell'Accademia dei Lincei per la Prosa narrativa.\nDal 2012 \u00e8 ricordato con un albero e un cippo al Giardino dei Giusti di Milano.\nCelebrazioni del centenario.\nNel 2019 \u00e8 stato celebrato il centenario di Primo Levi (1919 - 2019). Il Centro internazionale di studi Primo Levi di Torino insieme ad un comitato organizzativo, ha dedicato allo scrittore un'imponente mostra dal tema \"I mondi di Primo Levi - Una strenua chiarezza\". La mostra composta da pannelli, tavole, video ed una installazione era divisa in sei differenti sezioni: \"Carbonio\", \"Il viaggio verso il nulla\", \"Il cammino verso la casa\", \"Cucire parole\", \"Cucire molecole\", \"Homo faber\" e \"Il giro del mondo del montatore Faussone\". \nIn occasione del centenario, il Centro Primo Levi New York ha presentato la lettura integrale di \"Se questo \u00e8 un uomo\" in 30 lingue. Il programma si \u00e8 svolto presso la New York Public Library. L'iniziativa \u00e8 parte del lavoro del CPLNY, che dal 1998 offre uno spazio internazionale e interdisciplinare dedicato alle riflessioni che il lavoro di Levi continua ad ispirare in contesti culturali e politici diversissimi tra loro."}
{"id": "2221534", "revid": "339392", "url": "https://it.wikipedia.org/wiki?curid=2221534", "title": "Gerard de Cremer", "text": ""}
{"id": "2221538", "revid": "1318658", "url": "https://it.wikipedia.org/wiki?curid=2221538", "title": "Alice Heine", "text": "Fu presa a modello da Marcel Proust per il personaggio della \"Principessa di Luxembourg\" in \"Alla ricerca del tempo perduto\".\nBiografia.\nInfanzia.\nMaria Alice Heine nacque al 900 di Rue Royale, nel Quartiere francese di New Orleans in Louisiana. Suo padre, il francese Michel Heine, proveniva da una ricca famiglia ebraica di banchieri che aveva sedi a Berlino e Parigi ed era cugino del poeta Heinrich Heine. Egli era nato in Francia e si era trasferito a New Orleans nel 1843, divenendo un finanziere di successo anche in America. La madre di Alice era invece Am\u00e9lie Marie C\u00e9leste Miltenberger, figlia di Joseph Alphonse Miltenberger, un architetto la cui famiglia aveva realizzato le Miltenberger mansions e le aveva connesse tramite la Rue Royale a New Orleans.\nVita a Parigi.\nLa Guerra Civile Americana spinse la famiglia a fare ritorno in Francia dove Alice crebbe grazie alla sempre copiosa ricchezza della famiglia, godendo di un ruolo sempre maggiore nella societ\u00e0 parigina. I suoi padrini erano Napoleone III ed Eugenia de Montijo.\nPrimo matrimonio.\nCattolica di nascita, Alice spos\u00f2 il proprio primo marito, Marie Odet Armand Aimable Chapelle, Marchese di Jumilhac, VII Duca di Richelieu e d'Aiguillon, il 27 febbraio 1875 a Parigi. Il loro matrimonio diede un figlio, Armand Chapelle (n. a Parigi il 21 dicembre 1875), divenne l'VIII e ultimo Duca di Richelieu e di Auiguillon e Marchese di Jumilhac alla morte del padre, il 28 giugno 1880. Egli mor\u00ec a New York, il 30 giugno 1952 senza aver avuto eredi n\u00e9 essersi mai sposato. Dalla loro unione nacque anche una figlia, Odile Marie Auguste Septimanie Chapelle de Jumilhac (1879-1974).\nSecondo matrimonio.\nIl secondo matrimonio di Alice avvenne col Principe Alberto I di Monaco, gi\u00e0 sovrano del piccolo principato, e venne celebrato il 30 ottobre 1889. Il principe di Monaco era particolarmente interessato all'oceanografia e durante i propri lunghi soggiorni per mare, Alice si preoccup\u00f2 largamente di organizzare la stagione operistica del Principato di Monaco, dando grande impulso al teatro locale.\nPrincipessa Consorte di Monaco.\nDotata di un notevole acume per gli affari, aiut\u00f2 il marito a utilizzare correttamente le finanze del piccolo stato di Monaco, devolvendo le proprie energie per fare di Monaco uno dei pi\u00f9 grandi centri culturali d'Europa, servendosi nel teatro dell'impresario russo Sergej Djagilev.\nNonostante questo, ebbe una relazione con il compositore Isidore de Lara e quando lo scandalo venne scoperto, il Principe di Monaco chiese ed ottenne la separazione legale, ma non il divorzio, attuata a Monaco il 30 maggio 1902, rimanendo quindi Principessa Consorte di monaco.\nMorte.\nAlice Heine mor\u00ec il 22 dicembre 1925 a Parigi e venne sepolta nel cimitero di P\u00e8re-Lachaise."}
{"id": "2221539", "revid": "22356", "url": "https://it.wikipedia.org/wiki?curid=2221539", "title": "Anthracosaurus", "text": ""}
{"id": "2221543", "revid": "2161976", "url": "https://it.wikipedia.org/wiki?curid=2221543", "title": "Il meglio (Giuni Russo)", "text": "Il meglio \u00e8 una raccolta non ufficiale di Giuni Russo, uscita in due differenti edizioni.\nLa prima edizione usc\u00ec il 28 aprile del 2000 su CD su etichetta D.V. More Record, mentre la seconda edizione \u00e8 stata pubblicata il 18 maggio dello stesso anno su etichetta Mr. Music.\nIl disco.\nLe due edizioni, oltre ad essere differenti per la data di pubblicazione e per la tracklist, hanno anche una diversa immagine di copertina. Le registrazioni in esse contenute sono per\u00f2 le stesse; le versioni non sono originali, ma ricantate, con gli arrangiamenti del gruppo musicale Novecento.\nLa prima edizione contiene dodici brani, mentre nella seconda ne sono stati aggiunti altri due: \"Le contrade di Madrid\" e \"Bing bang being\".\nTracklist delle edizioni.\nPrima edizione:\nSeconda edizione:"}
{"id": "2221546", "revid": "287204", "url": "https://it.wikipedia.org/wiki?curid=2221546", "title": "Sporting \u00c9toile Club de Bastia 1982-1983", "text": "La pagina racchiude rosa e statistiche dello Sporting Club de Bastia nella stagione 1982-83."}
{"id": "2221547", "revid": "1543377", "url": "https://it.wikipedia.org/wiki?curid=2221547", "title": "Team CSC-Saxo Bank 2008", "text": "Questa voce raccoglie le informazioni riguardanti il Team CSC-Saxo Bank nelle competizioni ufficiali della stagione 2008.\nStagione.\nCome UCI ProTour Team, la CSC prese parte alle gare del circuito UCI ProTour. Nel circuito Pro arrivarono sei vittorie, mentre in quello Continental, 36. La squadra chiuse al terzo posto nella classifica ProTour.\nClassifiche UCI.\nUCI ProTour.\nPiazzamenti dei corridori del Team CSC nella classifica individuale dell'UCI ProTour 2007.\nLa squadra Team CSC-Saxo Bank chiuse in terza posizione con 180 punti."}
{"id": "2221553", "revid": "1884099", "url": "https://it.wikipedia.org/wiki?curid=2221553", "title": "Carnevale", "text": "Il carnevale \u00e8 una festa mobile che si celebra nei Paesi di tradizione cristiana e in particolare in quelli di rito cattolico: i festeggiamenti si svolgono spesso in pubbliche parate in cui dominano elementi giocosi e fantasiosi, in particolare, l'elemento distintivo e caratterizzante \u00e8 l'uso del mascheramento.\nStoria.\nEtimologia.\nSecondo la pi\u00f9 accreditata interpretazione la parola 'carnevale' deriverebbe dal latino \"carnem levare\" (\"eliminare la carne\"), poich\u00e9 indicava il banchetto che si teneva l'ultimo giorno di Carnevale (marted\u00ec grasso), subito prima del periodo di astinenza e digiuno della Quaresima. In alternativa si \u00e8 ipotizzato che il termine possa invece aver tratto origine dall'espressione latina \"carne levamen\" (avente l'analogo significato di \"eliminazione della carne\"), oppure dalla parola \"carnualia\" (\"giochi campagnoli\") o ancora dalla locuzione carrus navalis (\"nave su ruote\", quale esempio di carro carnevalesco) se non addirittura da \"currus navalis\" (\"corteo navale\"), usanza di origine pagana e occasionalmente sopravvissuta fino al XVIII secolo tra i festeggiamenti del periodo. Le prime testimonianze dell'uso del vocabolo \"carnevale\" (detto anche \"carnevalo\") vengono dai testi del giullare Matazone da Caligano alla fine del XIII secolo e del novelliere Giovanni Sercambi verso il 1400.\nI festeggiamenti maggiori avvengono il gioved\u00ec grasso e il marted\u00ec grasso, ossia l'ultimo gioved\u00ec e l'ultimo marted\u00ec prima dell'inizio della Quaresima. In particolare il marted\u00ec grasso \u00e8 il giorno di chiusura dei festeggiamenti carnevaleschi, dato che la Quaresima nel rito romano inizia con il Mercoled\u00ec delle ceneri.\nOrigine.\nI caratteri della celebrazione del carnevale hanno origini in festivit\u00e0 molto antiche, come per esempio le dionisiache greche (le antesterie) o i saturnali romani. Durante le feste dionisiache e saturnali si realizzava un temporaneo scioglimento dagli obblighi sociali e dalle gerarchie per lasciar posto al rovesciamento dell'ordine, allo scherzo e anche alla dissolutezza. Da un punto di vista storico e religioso il carnevale rappresent\u00f2, dunque, un periodo di festa ma soprattutto di rinnovamento simbolico, durante il quale il caos sostituiva l'ordine costituito, che per\u00f2 una volta esaurito il periodo festivo, riemergeva nuovo o rinnovato e garantito per un ciclo valido fino all'inizio del carnevale seguente. Il ciclo preso in considerazione \u00e8, in pratica, quello dell'anno solare. Nel mondo antico, romano, la festa in onore della dea egizia Iside, importata anche nell'Impero romano, comporta la presenza di gruppi mascherati, come attesta lo scrittore Lucio Apuleio nelle \"Metamorfosi\" (libro XI). Presso i Romani la fine del vecchio anno era rappresentata da un uomo coperto di pelli di capra, portato in processione, colpito con bacchette e chiamato Mamurio Veturio. \nDurante le antesterie passava il carro di colui che doveva restaurare il cosmo dopo il ritorno al caos primordiale. In Babilonia poco dopo l'equinozio primaverile veniva riattualizzato il processo originario di fondazione del cosmo, descritto miticamente dalla lotta del dio salvatore Marduk con il drago Tiamat che si concludeva con la vittoria del primo. Durante queste cerimonie si svolgeva una processione nella quale erano allegoricamente rappresentate le forze del caos che contrastavano la ri-creazione dell'universo, cio\u00e8 il mito della morte e risurrezione di Marduk, il salvatore.\nNel corteo c'era anche una nave a ruote su cui il dio Luna e il dio Sole percorrevano la grande via della festa - simbolo della parte superiore dello Zodiaco - verso il santuario di Babilonia, simbolo della terra. Questo periodo, che si sarebbe concluso con il rinnovamento del cosmo, veniva vissuto con una libert\u00e0 sfrenata e un capovolgimento dell'ordine sociale e morale. Il noto storico delle religioni Mircea Eliade scrive nel saggio \"Il Mito dell'Eterno Ritorno\": \"Ogni Nuovo Anno \u00e8 una ripresa del tempo al suo inizio, cio\u00e8 una ripetizione della cosmogonia. I combattimenti rituali fra due gruppi di figuranti, la presenza dei morti, i saturnali e le orge, sono elementi che denotano che alla fine dell'anno e nell'attesa del Nuovo Anno si ripetono i momenti mitici del passaggio dal Caos alla Cosmogonia\".\nPi\u00f9 oltre Eliade afferma che \"allora i morti potranno ritornare, poich\u00e9 tutte le barriere tra morti e vivi sono rotte (il caos primordiale non \u00e8 riattualizzato?) e ritorneranno giacch\u00e9 in questo momento paradossale il tempo sar\u00e0 annullato ed essi potranno di nuovo essere contemporanei dei vivi\". Le cerimonie carnevalesche, diffuse presso i popoli Indoeuropei, mesopotamici, nonch\u00e9 di altre civilt\u00e0, hanno perci\u00f2 anche una valenza purificatoria e dimostrano il \"bisogno profondo di rigenerarsi periodicamente abolendo il tempo trascorso e riattualizzando la cosmogonia\". \nEliade scrive che \"l'orgia \u00e8 anch'essa una regressione nell\u2019\"oscuro\", una restaurazione del caos primordiale; in quanto tale, precede ogni creazione, ogni manifestazione di forme organizzate\". L'autore aggiunge poi che \"sul livello cosmologico l'orgia corrisponde al Caos o alla pienezza finale; nella prospettiva temporale, l'orgia corrisponde al Grande Tempo, all\"'istante eterno\", alla non - durata. La presenza dell'orgia nei cerimoniali che segnano divisioni periodiche del tempo tradisce una \"volont\u00e0 di abolizione integrale del passato mediante l'abolizione della Creazione\". \nLa \"confusione delle forme\" \u00e8 illustrata dallo sconvolgimento delle condizioni sociali (nei Saturnali lo schiavo \u00e8 promosso padrone, il padrone serve gli schiavi; in Mesopotamia si deponeva e si umiliava il re, ecc.), dalla sospensione di tutte le norme, ecc. Lo scatenarsi della licenza, la violazione di tutti i divieti, la coincidenza di tutti i contrari, ad altro non mirano che alla dissoluzione del mondo - la comunit\u00e0 \u00e8 l'immagine del mondo - e alla restaurazione dell'\"illud tempus\" primordiale (\"quel tempo\", il Grande Tempo mitico e a - storico delle origini; N.d.A.), che \u00e8 evidentemente il momento mitico del \"principio\" (caos) e della \"fine\" (diluvio universale o \"ekpyrosis\", apocalisse). Il significato cosmologico dell'orgia carnascialesca di fine d'anno \u00e8 confermato dal fatto che al Caos segue sempre una nuova creazione del Cosmo\".\nIl carnevale si inquadra quindi in un ciclico dinamismo di significato mitico: \u00e8 la circolazione degli spiriti tra cielo, terra e inferi. Il Carnevale riconduce a una dimensione metafisica che riguarda l'uomo e il suo destino. In primavera, quando la terra comincia a manifestare la propria energia, il Carnevale segna un passaggio aperto tra gli inferi e la terra abitata dai vivi (anche Arlecchino ha una chiara origine infera). Le anime, per non diventare pericolose, devono essere onorate e per questo si prestano loro dei corpi provvisori: essi sono le maschere che hanno quindi spesso un significato apotropaico, in quanto chi le indossa assume le caratteristiche dell'essere \" soprannaturale \" rappresentato.\nQueste forze soprannaturali creano un nuovo regno della fecondit\u00e0 della Terra e giungono a fraternizzare allegramente tra i viventi. \u201cLe maschere che incarnano gli antenati, le anime dei morti che visitano cerimonialmente i vivi (Giappone, mondo germanico, ecc.), sono anche il segno che le frontiere sono state annientate e sostituite in seguito alla confusione di tutte le modalit\u00e0. In questo intervallo paradossale fra due \"tempi\" (= fra due \"Cosmi\"), diventa possibile la comunicazione tra vivi e morti, cio\u00e8 fra \"forme\" realizzate e il preformale, il larvale.\u201d. Il carattere infernale e diabolico delle maschere \u00e8 riconoscibile in particolare in certe maschere come il gi\u00e0 citato Arlecchino (maschera policroma e fiammante vestito a losanghe policrome), Pulcinella (volto met\u00e0 bianco e met\u00e0 nero e camice bianco), Zanni (tunica e calzoni bicolori). Tra le maschere regionali italiane che maggiormente testimoniano l'origine infero-demoniaca ci sono i mamuthones e gli issohadores in Sardegna.\nAlla fine il tempo e l'ordine del cosmo, sconvolti nella tradizione carnevalesca, vengono ricostituiti (nuova Creazione) con un rituale di carattere purificatorio comprendente un \"processo\", una \"condanna\", la lettura di un \"testamento\" e un \"funerale\" del carnevale il quale spesso comporta il bruciamento del \"Re carnevale\" rappresentato da un fantoccio (altre volte l'immagine - simbolo del carnevale \u00e8 annegata o decapitata). Tale cerimonia avviene in molte localit\u00e0 italiane, europee ed extraeuropee (sulla morte rituale del carnevale si veda anche \"Il ramo d'oro\" di James George Frazer). Il processo e la messa a morte del Carnevale, sul quale si addossano tutti i mali della comunit\u00e0, \u00e8 la parodia di un vero e proprio processo con imputato, avvocato difensore, pubblico ministero ed altri personaggi. Il Carnevale fa testamento, ma altre volte il testamento viene fatto da un suo equivalente. \n\u201cLa ripetizione simbolica della cosmogonia, che segue all'annientamento simbolico del mondo vecchio, rigenera \"il tempo nella sua totalit\u00e0\"\u201d.\nNel XV e XVI secolo, a Firenze i Medici organizzavano grandi mascherate su carri chiamate \"trionfi\" e accompagnate da canti carnascialeschi, cio\u00e8 canzoni a ballo di cui anche Lorenzo il Magnifico fu autore. Celebre \u00e8 \"Il trionfo di Bacco e Arianna\" scritto proprio dal Magnifico. Nella Roma del regno pontificio si svolgevano invece la corsa dei barberi (cavalli da corsa) e la \"gara dei moccoletti\" accesi che i partecipanti cercavano di spegnersi reciprocamente.\nNella storia dell'arte, famosa opera pittorica \u00e8 la Lotta tra Carnevale e Quaresima del pittore olandese Pieter Bruegel il Vecchio. Personaggi mascherati del carnevale veneziano sono presenti in vari dipinti del Settecento veneziano di Canaletto, Francesco Guardi e negli interni di Pietro Longhi. Il Carnevale non termina ovunque il Marted\u00ec grasso: fanno eccezione il Carnevale di Viareggio, il Carnevale di Ovodda, il carnevale di Poggio Mirteto, il carnevale di Borgosesia e il Carnevalone di Chivasso. Anche il Carnevale di Foiano della Chiana termina la domenica dopo le Ceneri. In diversi Carnevali il marted\u00ec grasso si rappresenta, spesso con un fal\u00f2, la \"morte di Carnevale\".\nL'antica tradizione del carnevale si \u00e8 mantenuto anche dopo l'avvento del Cristianesimo: anche a Roma stessa, capitale del Cristianesimo, la maggiore festa pubblica tradizionale \u00e8 stata il Carnevale Romano fino alla sua soppressione negli anni successivi all'Unit\u00e0 d'Italia. In alcune aree centro-europee \u00e8 maggiormente legato ad aree di tradizione cattolica rispetto a quelle protestanti, come nel caso della regione storica tedesca del Baden, divenuta parte del Land del Baden-W\u00fcrttemberg fin dopo l'avvento della Repubblica di Weimar.\nData.\nL'inizio del periodo carnevalesco \u00e8 tradizionalmente fissato il giorno successivo alla domenica del Battesimo del Signore. Finisce il marted\u00ec precedente il mercoled\u00ec delle ceneri che segna l'inizio della quaresima. Il momento culminante si ha dal \"gioved\u00ec grasso\" fino al marted\u00ec, ultimo giorno di carnevale (Marted\u00ec grasso). Questo periodo, essendo collegato con la Pasqua (festa mobile), non ha ricorrenza annuale fissa ma variabile. In realt\u00e0 la Pasqua cattolica pu\u00f2 cadere dal 22 marzo al 25 aprile (calcolo della Pasqua) e intercorrono 46 giorni tra il Mercoled\u00ec delle ceneri e Pasqua. Ne deriva che in anni non bisestili marted\u00ec grasso cade dal 3 febbraio al 9 marzo. Per questo motivo i principali eventi si concentrano in genere tra i mesi di febbraio e marzo.\nJoseph Ratzinger, il futuro Papa Benedetto XVI rimarc\u00f2 che per i cattolici il Carnevale ha direttamente a che fare con il sentimento di \"umanit\u00e0\" cristiana in quanto tale festa \u00e8 \"espressione di gioia\".\nIn Italia.\nIl Carnevale nelle regioni italiane.\nSoprattutto il Carnevale di Venezia e il Carnevale di Viareggio, ma anche il Carnevale di Acireale ed il Carnevale di Ivrea hanno una fama che travalica i confini nazionali e sono meta di turisti provenienti sia dall'Italia, sia dall'estero.\nNel 1797, con l'occupazione francese di Napoleone e con quella successiva austriaca, nel centro storico la lunghissima tradizione del Carnevale veneziano fu interrotta per timore di ribellioni e disordini da parte della popolazione. Solamente negli altri centri della Laguna di Venezia, come Burano e Murano, i festeggiamenti di Carnevale proseguirono il loro corso, anche se in tono minore, conservando un certo vigore ed allegria.\nQuasi due secoli dopo, nel 1979, la secolare tradizione del Carnevale di Venezia risorse e nel giro di poche edizioni il Carnevale di Venezia \u00e8 tornato a ricalcare con grande successo le orme dell'antica manifestazione. Nei vari anni, il Carnevale \u00e8 spesso dedicato ad un tema di fondo, al quale ispirarsi per le feste e gli eventi culturali di contorno. L'attuale Carnevale di Venezia \u00e8 diventato un grande e spettacolare evento turistico, che richiama migliaia di visitatori da tutto il mondo.\nIl Carnevale di Viareggio ha origine nel 1873 ed \u00e8 uno dei pi\u00f9 importanti e maggiormente apprezzati carnevali a livello internazionale. Secondo alcuni, \u00e8 annoverato, insieme a quello di Venezia, tra i dieci migliori carnevali al mondo. A caratterizzarlo sono i carri allegorici pi\u00f9 o meno grandi che sfilano nelle domeniche fra gennaio e febbraio e sui quali troneggiano enormi caricature in cartapesta di uomini famosi nel campo della politica, della cultura o dello spettacolo, i cui tratti caratteristici, specialmente quelli somatici, vengono sottolineati con satira e ironia. \u00c8 a Viareggio infatti che nasce il primo carro allegorico in carta pesta nel 1925. Ed \u00e8 qui che vengono realizzati i carri pi\u00f9 grandiosi in questo materiale, carri che passano i 20 metri d'altezza realizzati da pi\u00f9 di 25 ditte che coinvolgono pi\u00f9 di mille artigiani\nIl Carnevale di Acireale, \u00e8 uno dei pi\u00f9 antichi della Sicilia e si svolge ogni anno nella citt\u00e0 di Acireale, in provincia di Catania. Tra le sue caratteristiche vi \u00e8 la sfilata di carri allegorici; in alcuni di essi si utilizzano migliaia di fiori freschi disposti uno a fianco all'altro e perci\u00f2 sono detti \"carri infiorati\". I carri danno il loro spettacolo anche di notte, attraverso migliaia di lampadine e luci, movimenti spettacolari e scenografie in continua evoluzione durante le esibizioni. I \"carri infiorati\" sono tipici anche di diversi carnevali della Costa Azzurra e della Liguria.\nLo Storico Carnevale di Ivrea, famoso per il suo momento culminante della \"Battaglia delle Arance\", \u00e8 considerato uno tra i pi\u00f9 antichi e particolari al mondo, seguendo un cerimoniale pi\u00f9 volte modificatosi nel corso dei secoli. L'intero carnevale rappresenta, sotto forma di allegoria, la rivolta dei cittadini per la libert\u00e0 dal tiranno della citt\u00e0, probabilmente Ranieri di Biandrate, ucciso dalla Mugnaia su cui si apprestava a esercitare lo \"ius primae noctis\".\nFu quell'evento a innescare la guerra civile rappresentata dalla battaglia tra il popolo e le truppe reali che viene rievocata durante il carnevale, dove le squadre di \"Aranceri\" a piedi (ossia il popolo) difendono le loro piazze dagli aranceri su carri (ossia l'esercito) a colpi di arance a rappresentare le frecce, mentre tra le vie della citt\u00e0 sfila il corteo della Mugnaia che lancia dolci e regali alla popolazione.\nIl Carnevale nel rito ambrosiano.\nDove si osserva il rito ambrosiano, ovvero nella maggior parte delle chiese dell'arcidiocesi di Milano e in alcune delle diocesi vicine, il Carnevale finisce con la prima domenica di quaresima; l'ultimo giorno di carnevale \u00e8 il sabato, 4 giorni dopo rispetto al marted\u00ec in cui termina dove si osserva il rito romano.\nLa tradizione vuole che il vescovo sant'Ambrogio fosse impegnato in un pellegrinaggio e avesse annunciato il proprio ritorno per carnevale, per celebrare i primi riti della quaresima in citt\u00e0. La popolazione di Milano lo aspett\u00f2 prolungando il carnevale sino al suo arrivo, posticipando il rito delle Ceneri che nell'arcidiocesi milanese si svolge la prima domenica di quaresima. In realt\u00e0 la differenza \u00e8 dovuta al fatto che anticamente la quaresima iniziava dappertutto di domenica, i giorni dal mercoled\u00ec delle Ceneri alla domenica successiva furono introdotti nel rito romano per portare a quaranta i giorni di digiuno effettivo, tenendo conto che le domeniche non erano mai stati giorni di digiuno. Questo carnevale, , .\nNel mondo.\nEuropa.\nRegno Unito.\nIl Carnevale di Notting Hill, Londra (Regno Unito), festa che non si celebra nel periodo di Carnevale, ma in Agosto e dunque la sua relazione con il carnevale \u00e8 solo nel nome, dovuto al fatto che la sfilata \u00e8 guidata dai membri della comunit\u00e0 delle Indie occidentali londinesi, di tradizione cattolica.\nRussia.\nNon essendo un paese di tradizione cattolica, ma ortodossa, non vi si celebra il Carnevale, al quale per\u00f2 corrisponde la festa di Maslenitsa, legata al digiuno ecclesiastico nella Chiesa ortodossa, corrispondente in parte alla quaresima cattolica."}
{"id": "2221554", "revid": "315341", "url": "https://it.wikipedia.org/wiki?curid=2221554", "title": "Linea di fior d'acqua", "text": ""}
{"id": "2221555", "revid": "1543377", "url": "https://it.wikipedia.org/wiki?curid=2221555", "title": "Matteo Bonini", "text": "Carriera.\nDopo aver esordito nelle competizioni destinate alle minimoto da fuoristrada, nel 2000 ha iniziato a gareggiare nel motocross.\nDopo aver disputato alcuni campionati nazionali, nel 2004 inizia le partecipazioni ai campionati europei della specialit\u00e0 ed in seguito a quelle mondiali.\nHa disputato il Campionato mondiale di motocross 2008 nella classe MX2 con una Yamaha del team De Carli con cui \u00e8 legato dal 2006. Contemporaneamente ha gareggiato nel campionato europeo Supercross.\nNel 2009 ha firmato un contratto col team KTM Silver Action per disputare il campionato mondiale nella classe MX2 . Nel corso della stagione debutta nel Mondiale MX1, che poi disputa per intero nel 2010 con la Yamaha del team 3C Racing.\nNel 2011 lascia il motocross per dedicarsi al supercross con il team Suzuki Motorworld."}
{"id": "2221560", "revid": "93556", "url": "https://it.wikipedia.org/wiki?curid=2221560", "title": "Ghislaine Dommanget", "text": "Biografia.\nInfanzia.\nFiglia del colonnello Robert Joseph Dommanget e di sua moglie, Marie Louise Meunier.\nMatrimonio.\nDivenne nota quando spos\u00f2 il 24 luglio 1946, dopo due matrimoni falliti, il principe Luigi II di Monaco.\nUltimi anni e morte.\nLa coppia non ebbe figli ed alla morte di Luigi II, il 9 maggio del 1949, gli successe al trono il figlio di Charlotte Grimaldi (figlia legittimata di Luigi II), Ranieri III e Ghislaine ottenne il titolo di Principessa Vedova di Monaco.\nLa principessa Ghislaine mor\u00ec il 30 aprile 1991 a Neuilly-sur-Seine."}
{"id": "2221567", "revid": "106908", "url": "https://it.wikipedia.org/wiki?curid=2221567", "title": "Emporio Armani Diamonds", "text": "Emporio Armani Diamonds \u00e8 una fragranza creata nel 2007 dalla maison italiana Emporio Armani.\nIl nome, scelto da Armani, vuole simboleggiare l'audacia, l'eleganza e la desiderabilit\u00e0 del profumo.\nConfezione.\nDisegnato da Giorgio Armani stesso, il flacone, disponibile nelle versioni da 30,50 e 100 ml, \u00e8 di vetro trasparente, lavorato a raffigurare un diamante con taglio ovale, e al centro inciso il logo della maison; il tappo \u00e8 un nebulizzatore rettangolare argentato. La scatola \u00e8 bianca con la scritta argentata circondata da quattro brillantini.\nEdizioni.\nNel 2008 vengono create due nuove fragranze Diamonds: \"\"Emporio Armani Diamonds for Men\" e \"Emporio Armani Diamond Intense\"\"\nIl primo \u00e8 la versione maschile della fragranza: creata da Jacques Cavallier e lanciata nell'agosto del 2008, \u00e8 una fragranza frizzante e aromatica, dedicata a giovani uomini sicuri e decisi, contenuta in un flacone di vetro trasparente a base quadrata che si erge a formare un prisma sfaccettato sugli angoli, anche questo opera dello stilista Giorgio Armani, da 30,50 e 75 ml.\nE.A. Diamond Intense \u00e8 invece una edizione speciale, in cui vengono esaltate le note della rosa utilizzando l'assoluto di Rosa Bulgara, e della vaniglia bourbon. La confezione cambia solo nel colore del vetro, ora dorato, a rappresentare un diamante giallo, e della scatola, dorata tempestata di brillantini.\nPubblicit\u00e0.\nLa casa ha scelto per le fragranze femminili la cantante Beyonc\u00e9; nello spot diretto da Nick Gordon, la cantante statunitense reinterpreta il brano cantato da Marilyn Monroe nel film \"Gli uomini preferiscono le bionde\" \"Diamonds Are a Girl's Best Friend\", ballando su un palco che ha per scenografia un gigantesco brillante. Il vestito ricamato con cristalli Swarovski che indossa nel filmato \u00e8 stato creato appositamente per lei dallo stilista.\nIl testimonial della versione maschile \u00e8 invece l'attore americano Josh Hartnett; nello spot, diretto da David Slade, l'attore riceve una telefonata nel suo attico, si veste e correndo sulla sua spider, una Mercedes 190SL del 1963 mentre ascolta \"Slow Hand\" degli Interpol, la colonna sonora dello spot, si reca ad una festa esclusiva, dove viene assalito da bellissime fan e dai paparazzi. Nello spot si fa anche un accenno al filmato femminile: mentre Josh sintonizza la radio infatti, si sente un accenno del brano cantato da Beyonc\u00e9, ma il ragazzo con un sorriso beffardo lo sostituisce con il brano rock che fa da colonna sonora allo spot.\nCome nella maggior parte degli spot della casa di moda milanese, anche quelli delle fragranze Diamonds sono girate in bianco e nero."}
{"id": "2221568", "revid": "158286", "url": "https://it.wikipedia.org/wiki?curid=2221568", "title": "Team CSC-Saxo Bank", "text": ""}
{"id": "2221569", "revid": "1935652", "url": "https://it.wikipedia.org/wiki?curid=2221569", "title": "Enrico Masseroni", "text": "Biografia.\nNasce a Borgomanero, in provincia e diocesi di Novara, il 20 febbraio 1939.\nFormazione e ministero sacerdotale.\nNel 1950 entra nel seminario diocesano.\nIl 29 giugno 1963 viene ordinato presbitero, nella cattedrale di Novara, dal vescovo Placido Maria Cambiaghi.\nNell'ottobre del 1963 viene inviato come viceparroco a Briga Novarese. Nell'ottobre 1964 assume l'incarico di parroco di Forno di Valstrona. Nel 1967 \u00e8 nominato vicerettore del seminario minore \"San Carlo\" di Arona.\nNel 1968 consegue la licenza in teologia presso la Pontificia Universit\u00e0 Urbaniana di Roma e l'anno successivo \u00e8 nominato rettore del seminario liceale di Novara.\nNel luglio 1974 consegue la laurea in filosofia presso l'Universit\u00e0 Cattolica del Sacro Cuore di Milano e pochi mesi dopo \u00e8 nominato rettore del seminario \"San Gaudenzio\" di Novara.\nMinistero episcopale.\nIl 3 ottobre 1987 papa Giovanni Paolo II lo nomina vescovo di Mondov\u00ec; succede a Massimo Giustetti, precedentemente nominato vescovo di Biella. L'8 dicembre successivo riceve l'ordinazione episcopale, nella cattedrale di Novara, dal vescovo Aldo Del Monte, coconsacranti i vescovi Massimo Giustetti e Francesco Maria Franzi. Il 13 dicembre seguente prende possesso della diocesi di Mondov\u00ec.\nIl 10 febbraio 1996 viene nominato arcivescovo metropolita di Vercelli dallo stesso papa; succede a Tarcisio Bertone, precedentemente nominato segretario della Congregazione per la dottrina della fede. Il 24 marzo prende possesso dell'arcidiocesi ed il 29 giugno riceve il pallio da papa Giovanni Paolo II, nella basilica di San Pietro in Vaticano.\nIl 27 febbraio 2014 papa Francesco accoglie la sua rinuncia, presentata per raggiunti limiti di et\u00e0; gli succede Marco Arnolfo, del clero di Torino. Rimane amministratore apostolico dell'arcidiocesi fino all'ingresso del successore, avvenuto l'11 maggio seguente.\nMuore a Moncrivello, in provincia ed arcidiocesi di Vercelli, il 30 settembre 2019 all'et\u00e0 di 80 anni dopo una lunga malattia. Dopo le esequie, celebrate il 3 ottobre dall'arcivescovo Marco Arnolfo nella cattedrale di Vercelli, viene sepolto nella cripta dei vescovi dello stesso edificio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2221574", "revid": "287204", "url": "https://it.wikipedia.org/wiki?curid=2221574", "title": "Parma Associazione Calcio 1999-2000", "text": "Questa voce raccoglie le informazioni riguardanti il Parma Associazione Calcio nelle competizioni ufficiali della stagione 1999-2000.\nStagione.\nAmmesso ai preliminari di Champions League, all'andata il Parma fu sconfitto per 2-0 a Glasgow dai Rangers. Prima del ritorno, si aggiudic\u00f2 la sua prima Supercoppa italiana espugnando il campo del Milan campione d'Italia; il percorso europeo era tuttavia quasi compromesso, infatti la vittoria per 1-0 in casa contro gli scozzesi non fu sufficiente per l'accesso ai gironi. Il Parma disput\u00f2 cos\u00ec la Coppa UEFA, e partendo dal primo turno raggiunse gli ottavi di finale.\nIn campionato, i ducali si classificarono a pari punti con l'Inter: a decidere l'assegnazione del quarto posto fu uno spareggio disputato sul neutro di Verona e vinto per 3-1 dai nerazzurri, che ebbero cos\u00ec accesso ai preliminari di Champions League.\nPoco significativo il cammino in Coppa Italia: i gialloblu entrarono agli ottavi ma, perdendo in Sardegna e pareggiando al Tardini, vennero subito eliminati dal Cagliari.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nStatistiche.\nStatistiche di squadra.\n\"Statistiche aggiornate al 23 maggio 2000\"."}
{"id": "2221575", "revid": "144796", "url": "https://it.wikipedia.org/wiki?curid=2221575", "title": "Maria Caroline Gibert de Lametz", "text": ""}
{"id": "2221579", "revid": "339392", "url": "https://it.wikipedia.org/wiki?curid=2221579", "title": "Repubblica autonoma della Sacha", "text": ""}
{"id": "2221580", "revid": "196390", "url": "https://it.wikipedia.org/wiki?curid=2221580", "title": "Altopiano Centrale Siberiano", "text": ""}
{"id": "2221581", "revid": "253269", "url": "https://it.wikipedia.org/wiki?curid=2221581", "title": "Arthur Lubin", "text": "Cre\u00f2 nel 1920 un proprio studio cinematografico - che chiam\u00f2 Lubin Studios - iniziando a lavorare nel cinema muto dal 1925 al 1929."}
{"id": "2221583", "revid": "986213", "url": "https://it.wikipedia.org/wiki?curid=2221583", "title": "Louise d'Aumont", "text": "Biografia.\nInafanzia.\nNacque a Parigi il 22 ottobre 1759. I suo genitori erano Louis Marie d'Aumont, duc d'Aumont e (1732 - 17??) e di sua moglie, Louise Jeanne de Durfort.\nLouise d'Aumont Mazarin era inoltre discendente diretta di Ortensia Mancini unica erede del Cardinale Mazzarino, e tramite questa figura Louise port\u00f2 alla famiglia monegasca ducati come quello di Rethel, ed il principato di Ch\u00e2teau-Porcien.\nPrimo matrimonio.\nElla spos\u00f2 il Principe Onorato IV di Monaco il 15 luglio 1773/1777 a Parigi. La coppia ebbe due figli maschi, i quali regnarono entrambi a turno sul trono monegasco: Onorato V e Florestano. A seguito della loro incarcerazione durante la Rivoluzione francese, il matrimonio tra Onorato IV e Louise d'Aumont Mazarin termin\u00f2 con un divorzio nel 1793/1798. \nSecondo matrimonio.\nElla successivamente si rispos\u00f2 con Ren\u00e9 Fran\u00e7ois Tirnand-d'Arcis il 6 febbraio 1801, ma anche questo matrimonio termin\u00f2 con un divorzio, nel 1803.\nMorte.\nLousie mor\u00ec il 13 dicembre 1826 a Parigi."}
{"id": "2221587", "revid": "1783371", "url": "https://it.wikipedia.org/wiki?curid=2221587", "title": "Tipogramma", "text": "Il tipogramma, o marchio-parola, viene definito come una forma grafica a carattere verbale, di solito usata nel linguaggio pubblicitario per indicare il nome dell'impresa o del prodotto. Si differenzia dal pittogramma, che \u00e8 composto solo dall'immagine."}
{"id": "2221588", "revid": "124666602", "url": "https://it.wikipedia.org/wiki?curid=2221588", "title": "Goslino I del Maine", "text": "Origine.\nNon si conoscono gli ascendenti anche se si ritiene che discenda dalla stirpe dei Robertingi e che i precedenti conti di Le Mans, Ruggero, verso la met\u00e0 dell'VIII secolo ed i figli, il conte Herv\u00e9 ed il vescovo Goslino, fossero suoi ascendenti.\nBiografia.\nGoslino potrebbe essere stato conte di Le Mans gi\u00e0 alla fine dell'VIII secolo, comunque fu conte di Le Mans dall'inizio del IX secolo, forse sino al 820.\nComunque Goslino viene citato in un documento del figlio, il conte Rorgone I, del 1\u00ba marzo 839, che si trova negli archivi dell'Angi\u00f2; In tale documento Goslino viene nominato come suo padre, con la madre, Adeltrude, il fratello, Gosberto ed il figlio, Goslino -\u00ab\"Rorgo comes\" names \"genitor meus Gauzlinus et mater mea Adeltrudis, germanus noster Gausbertus\u2026filium nostrum Gauslinum\"\u00bb-.\nIl conte Goslino viene nominato in un documento del 2 aprile 812, tra i conti presenti nella marca di Spagna con Carlomagno.\nNon si conosce la data esatta della sua morte, comunque gli succedette il figlio, Rorgone.\nDiscendenza.\nGoslino aveva sposato Adeltrude e dal loro matrimonio nacquero due figli:"}
{"id": "2221589", "revid": "486946", "url": "https://it.wikipedia.org/wiki?curid=2221589", "title": "Bouygues T\u00e9l\u00e9com (ciclismo)", "text": ""}
{"id": "2221592", "revid": "484362", "url": "https://it.wikipedia.org/wiki?curid=2221592", "title": "Trattato di Lisbona (1859)", "text": "Il trattato di Lisbona (o patto di Lisbona) \u00e8 un trattato stipulato il 20 aprile 1859 tra Portogallo e Paesi Bassi per definire i confini delle rispettive colonie (Timor portoghese e Indie orientali olandesi) nell'isola di Timor.\nPietro V del Portogallo era rappresentato da Antonio Maria de Fontes Pereira de Melo mentre Guglielmo III dei Paesi Bassi era rappresentato da Maurits Jan Heldewier, \"Charg\u00e9 d'affaires\" dei Paesi Bassi."}
{"id": "2221600", "revid": "339392", "url": "https://it.wikipedia.org/wiki?curid=2221600", "title": "Team Columbia", "text": ""}
{"id": "2221605", "revid": "156341", "url": "https://it.wikipedia.org/wiki?curid=2221605", "title": "Fernsehturm di D\u00fcsseldorf", "text": ""}
{"id": "2221606", "revid": "287204", "url": "https://it.wikipedia.org/wiki?curid=2221606", "title": "Classe Gepard (fregata)", "text": "La classe Gepard o Progetto 1166.1 (in cirillico: \u043f\u0440\u043e\u0435\u043a\u0442\u0430 11661 \u0413\u0435\u043f\u0430\u0440\u0434, nome in codice NATO: Gepard) \u00e8 una classe di fregate leggere multiruolo di fabbricazione russa ed in servizio attivo presso la Flottiglia del Caspio delle marine russa e vietnamita. Costruite dai cantieri Zelenodolsk ed entrate in servizio ad inizio anni 2000, sono unit\u00e0 con spiccate doti antisom, tanto da essere denominate MPK \"(Malyy Protivolodochnyy Korabl')\", ovvero \"piccole navi antisommergibile\".\nSimbolo della difficile ripresa delle attivit\u00e0 cantieristiche russe post-URSS, hanno riscosso interesse tra le marine di paesi in via di sviluppo quali quella vietnamita e dello Sri Lanka.\nAl 2021, 6 unit\u00e0 risultano in servizio ed 1 ordinata/in fase di costruzione.\nSviluppo.\nLe Gepard sono state sviluppate probabilmente per il mercato dell'esportazione, anche se prestano servizio nella marina russa. La costruzione \u00e8 stata intrapresa a Tatarstan, presso il cantiere di Zelondol'sk Zavod. I tempi sono stati piuttosto lunghi: infatti, la prima unit\u00e0 \u00e8 stata completata nel 1995, ma a causa della cronica carenza di fondi della Russia post-sovietica \u00e8 entrata in servizio solo nel 2002.\nSono state previste diverse versioni, a seconda del profilo di missione richiesto. In particolare, delle due unit\u00e0 oggi esistenti, pare che la seconda presenti delle differenze rispetto alla capoclasse: infatti, mentre la prima \u00e8 costruita secondo il progetto base, la seconda \u00e8 ottimizzata per svolgere soprattutto operazioni di pattugliamento e sorveglianza.\nTecnica.\nLo scafo di queste navi, diviso in dieci compartimenti stagni, \u00e8 fatto in lega di acciaio a bassa traccia magnetica. Le Gepard sono progettate per essere in grado di proseguire la missione anche avendo due compartimenti adiacenti allagati. Le sovrastrutture, invece, sono costruite con una lega a base di alluminio, in modo da renderle resistenti all'azione dell'acqua marina.\nLe 1166 sono equipaggiate con un sistema di aria condizionata, in modo da ricreare a bordo delle condizioni di vita che siano il pi\u00f9 possibile confortevoli per l'equipaggio. Il livello di rumorosit\u00e0 subacquea e le interferenze che agiscono sul sonar di bordo sono molto basse. Inoltre, grande attenzione \u00e8 stata posta per la riduzione del livello dei campi elettromagnetici. Le Gepard sono provviste anche di una piazzola di atterraggio per elicotteri (Ka-28 o Ka-31) ed un hangar.\nServizio.\nCome modalit\u00e0 di impiego, le Gepard si possono considerare i successori delle fregate classe Koni, Parchim e Grisha. Sono state progettate per attaccare non solo unit\u00e0 sottomarine e di superficie, ma anche bersagli in volo anche basso. Inoltre, possono svolgere missioni di pattugliamento dei confini marittimi.\nVersioni da esportazione.\nLa \"Classe Gepard\" \u00e8 stata progettata per essere convertita in vari allestimenti. i russi hanno sviluppato cinque versioni destinate all'esportazione.\nIl Vietnam ha ordinato due di queste unit\u00e0 modificate con il nome di Gepard 3.9 nel 2006, costruite in Russia e consegnate nel marzo e nell'agosto 2011. Nello stesso anno il Vietnam ha ordinato altre due unit\u00e0 della classe in versione antisommergibile. Due ulteriori fregate sono state ordinate nel 2014, portando il totale a sei. "}
{"id": "2221614", "revid": "838137", "url": "https://it.wikipedia.org/wiki?curid=2221614", "title": "Escudo cileno", "text": "L'escudo \u00e8 stata la valuta del Cile tra il 1960 e il 1975. Era suddiviso in 100 \"cent\u00e9simos\"; il simbolo era \"E\u00ba\" e il codice ISO 4217 era \"CLE\". Ha sostituito il primo \"peso\" al cambio di 1 \"escudo\" = 1\u00a0000 \"pesos\" ed \u00e8 stato a sua volta rimpiazzato dal secondo \"peso\" al cambio di 1 \"peso\" = 1\u00a0000 \"escudos\".\nSi segnala che il Cile ha emesso anche \"escudos\" d'oro, pari a 16 \"reales\" o 2 \"pesos\" fino al 1851.\nMonete.\nNel 1960 furono introdotte monete in alluminio da 1 \"cent\u00e9simo\" e monete in alluminio-bronzo da 2, 5 e 10 \"cent\u00e9simos\", seguite da monete in alluminio da \u00bd \"cent\u00e9simo\" nel 1962. Nel 1971 fu introdotta una nuova monetazione, consistente in monete di alluminio-bronzo da 10, 20 e 50 \"cent\u00e9simos\" e monete in cupro-nichel da 1, 2 e 5 \"escudos\". Queste monete vennero emesse per due anni, con la moneta in alluminio da 5 \"escudos\" prodotta nel 1972. Negli anni 1974 e 1975 furono emesse monete in alluminio da 10 \"escudos\" e monete in nichel-ottone da 50 e 100 \"escudos\".\nBanconote.\nNel 1960 il \"Banco Central de Chile\" introdusse banconote provvisorie, consistenti in versioni modificate delle vecchie banconote denominate in \"pesos\", con il valore espresso in \"cent\u00e9simos\" o \"escudo\" aggiunte al disegno. I tagli erano da \u00bd, 1, 5, 10 e 50 \"cent\u00e9simos\", 1, 5, 10 e 50 \"escudos\". Banconote regolari furono introdotte nel 1962 in tagli da \u00bd, 1, 5, 10, 50 e 100 \"escudos\". Nel 1967 vennero introdotte le banconote da 500, 1\u00a0000, 5\u00a0000 e 10\u00a0000 \"escudos\"."}
{"id": "2221630", "revid": "1534511", "url": "https://it.wikipedia.org/wiki?curid=2221630", "title": "J.League Division 1 2009", "text": "La stagione 2009 \u00e8 stata la diciassettesima edizione della J.League Division 1, massimo livello del campionato giapponese di calcio.\nClassifica finale.\nLegenda:\n\u00a0\u00a0\u00a0\u00a0\u00a0 Campione del Giappone e ammessa alla AFC Champions League 2010\n\u00a0\u00a0\u00a0\u00a0\u00a0 Ammesse alla AFC Champions League 2010\n\u00a0\u00a0\u00a0\u00a0\u00a0 Retrocessa in J.League Division 2 2010\nNote:"}
{"id": "2221632", "revid": "339392", "url": "https://it.wikipedia.org/wiki?curid=2221632", "title": "Scott-American Beef", "text": ""}
{"id": "2221634", "revid": "330137", "url": "https://it.wikipedia.org/wiki?curid=2221634", "title": "Elizabeth Gladys &quot;Millvina&quot; Dean", "text": ""}
{"id": "2221635", "revid": "1305772", "url": "https://it.wikipedia.org/wiki?curid=2221635", "title": "Culla (moto)", "text": "La culla \u00e8 la parte inferiore del telaio di una motocicletta che solitamente assieme alla trave del telaio, collega l'avantreno con il forcellone posteriore ed alla quale \u00e8 fissato il propulsore.\nStoria.\nViene cos\u00ec chiamata perch\u00e9, nel primo decennio del XX secolo, questa porzione del telaio motociclistico, principalmente per i veicoli da competizione, veniva conformata a semicerchio, del diametro sufficiente ad ospitare il motore che, all'epoca, aveva normalmente il blocco a forma circolare.\nL'evoluzione tecnica dei propulsori ha portato alla conseguente modifica dei telai che hanno ridotto lo spazio necessario per l'alloggiamento dei motori e diversificato il concetto di culla.\nGi\u00e0 negli anni venti erano state realizzate tutte le tipologie di telai a culla di cui sono dotate le moderne motociclette.\nPrincipali conformazioni dei telai a culla.\nLa culla della moto pu\u00f2 essere di diverso tipo e numero a seconda delle esigenze del costruttore:"}
{"id": "2221640", "revid": "322321", "url": "https://it.wikipedia.org/wiki?curid=2221640", "title": "Longarone", "text": "Longarone (\"Longar\u00f3n\" in veneto e in ladino) \u00e8 un comune italiano di abitanti della provincia di Belluno in Veneto. \u00c8 stato istituito \"ex novo\" dalla fusione dei preesistenti comuni di Longarone e Castellavazzo in base alla legge regionale 9 del 21 febbraio 2014. Quest'ultima \u00e8 stata promulgata in seguito a un referendum consultivo in cui il 78,5% dei votanti si era espresso favorevolmente alla costituzione del nuovo ente. \u00c8 noto perch\u00e9 venne completamente distrutto dal disastro del Vajont del 9 ottobre 1963.\nGeografia fisica.\nIl territorio si trova lungo la valle del Piave, a sud si apre sull'Alpago e la Valbelluna, a nord presso il confine comunale con Ospitale inizia il territorio del Cadore. A ovest inizia il canale del Torrente Ma\u00e8, che presso la frazione di Soffranco, immette nel territorio del Zoldano. A est lungo la valle del Vajont, oltre i paesi di Erto e Casso ha inizio la Val Cellina. Parte del Parco nazionale delle Dolomiti Bellunesi.\nIdrografia.\nI principali corsi d'acqua sono tutti immissari del fiume Piave.\nStoria.\nAbitato gi\u00e0 in epoca romana, come confermano i resti di tombe romane trovati a Fortogna, Pirago e Dogna e i resti di un'arteria di comunicazione a Roggia. \nNel basso medioevo fu dominio vescovile fino al 1250, poi divenne possesso di Ezzelino III da Romano, nel 1300 degli Scaligeri, poi dei Da Carrara e infine dei Visconti.\nNel 1420 divenne dominio della Repubblica di Venezia di cui segu\u00ec la storia. Il 7 giugno 1623 nacque la regola di Longarone-Igne-Pirago, che nel 1712 divenne \"Magnifica\".\nDurante il periodo napoleonico nel 1806 Longarone venne elevato a comune e nel 1866 venne annesso all'Italia.\nDurante la prima guerra mondiale Longarone fu sede di una nota battaglia il 9 novembre 1917 di cui fu protagonista l'allora giovane tenente Erwin Rommel.\nNel dicembre 1959 la cittadina diede vita alla prima Fiera del Gelato: Longarone \u00e8 la sede della Mostra Internazionale del Gelato Artigianale (MIG).\nQuesto anche grazie alla tradizione ultracentenaria delle storiche famiglie di gelatieri che, dai comuni delle valli limitrofe di Zoldo Alto, Forno di Zoldo e Zopp\u00e8 di Cadore, hanno contribuito in maniera determinante a far conoscere il gelato artigianale tradizionale italiano in Italia, Germania, Austria, Paesi Bassi e nel mondo intero.\nVajont: 9 ottobre 1963.\nIl 9 ottobre 1963 alle ore 22:39 il paese fu colpito dal disastro del Vajont, una strage causata da una frana staccatasi dal monte Toc, di fronte a Erto e Casso, e precipitata nel bacino artificiale creato dalla diga del Vajont, provocando un'onda che scavalc\u00f2 la diga e travolse il paese sottostante, distruggendolo e provocando 1.917 morti di cui 1.458 solo a Longarone.\nMonumenti e luoghi d'interesse.\nArchitetture religiose.\nAltre chiese di interesse storico e artistico sono l'oratorio di Sant'Elena a Castellavazzo, San Giacomo a Dogna, Santi Fermo e Rustico a Provagna, San Tomaso a Pirago, Sant'Osvaldo a Roggia, San Martino a Fortogna (1861), San Valentino a Igne, San Gottardo a Olantreghe, San Rocco a Podenzoi, Santa Maria Assunta a Codissago.\nCentro storico di Castellavazzo.\nPagus Laebactium, antico centro di epoca romana, si sviluppa su una rocca lungo il corso del fiume Piave. Alla sommit\u00e0 un tempo prendeva posto il castello di Lavazzo, sulle sue rovine in seguito \u00e8 stata ampliata l'antica pieve dei Santi Quirico e Giulitta e poco distante l'oratorio di Sant'Elena. Il centro acquis\u00ec notevole importanza per la lavorazione della pietra denominata di \"Castellavazzo di colore rosa\", iniziata nel XV secolo ancora oggi famosa.\nDi particolare interesse sono piazza della Fontana, via dei Fiori e via Roma che sale sulla rocca. Numerosi edifici sono caratterizzati dalla presenza di decorazioni e manufatti nella pietra locale come i mascheroni che fanno da chiave di volta agli archi degli ingressi dei palazzi. Numerose campagne archeologiche hanno portato alla luce numerosi reperti di epoca romana, conservati oggi nel museo civico di Belluno.\nA monte dell'abitato di Castellavazzo, sorgeva la pregevole Villa Malcolm, circondata da un grande giardino. Era nota per aver ospitato molte personalit\u00e0 tra l'inizio e la fine del XIX e XX secolo.\nLuoghi del Vajont.\nA Fortogna vi \u00e8 il cimitero delle vittime del Vajont, a Longarone il museo della pietra viva e a Podenzoi la cappella votiva del Vajont.\nA Longarone arriva l'Alta via n. 3 che parte da Villabassa.\nA Longarone: Museo Longarone Vajont Attimi di storia\nGeografia antropica.\nSviluppo urbanistico dal 1964.\nQuella che \u00e8 oggi l'urbanit\u00e0 di Longarone, prende matrice da un Piano Particolareggiato, approvato nel 1965. Fu il primo piano urbanistico a seguito del disastro del Vajont, caratterizzato da un risultato finale di matrice tradizionale. L'iniziale Piano Urbanistico di Giuseppe Samon\u00e0 e del suo gruppo multidisciplinare, comprendente un ambito geografico di ventinove comuni, dagli aspetti tipicamente modernisti e impregnato di nozioni lecorbusieriane, viene limato nei suoi aspetti pi\u00f9 innovativi, fino ad assumere una decisa impronta tradizionale e limitato alla sola Longarone.\nL'approvazione del Piano passa attraverso uno scontro con il comitato superstiti che si oppone a ogni tentativo modernista, proponendo di contro una ricostruzione dello stato precedente il disastro, con moduli e materiali tipicamente alpino-locali. Il comitato ha una forza tale da portare l'amministrazione ad avocare a s\u00e9 il sistema edilizio da innestare sul Piano, lasciando a Samon\u00e0 l'incarico di redazione del solo Piano. Il nuovo incarico di studio del sistema edilizio viene conferito a Gianni Avon e Francesco Tentori che attraverso metodi di analisi e ricerca locale, quali sondaggi casa per casa, riescono a proporre un innesto tradizionale, frammentando i blocchi di Samon\u00e0 in edifici pi\u00f9 piccoli quali case a schiera e mantenendo un profilo tradizionale nei punti storicamente pi\u00f9 significativi, come in Via Roma.\nAmministrazione.\nAmministrazioni precedenti alla costituzione del nuovo comune:\nGemellaggi.\nA partire dal 2011 sono stati stipulati anche dei patti di amicizia con le seguenti citt\u00e0:"}
{"id": "2221642", "revid": "339392", "url": "https://it.wikipedia.org/wiki?curid=2221642", "title": "Museo Etnografico Francesco Bande", "text": ""}
{"id": "2221643", "revid": "199745", "url": "https://it.wikipedia.org/wiki?curid=2221643", "title": "Radichiella aranciata", "text": ""}
{"id": "2221646", "revid": "199745", "url": "https://it.wikipedia.org/wiki?curid=2221646", "title": "Radichiella di Froelich", "text": ""}
{"id": "2221655", "revid": "253269", "url": "https://it.wikipedia.org/wiki?curid=2221655", "title": "Turhan Bey", "text": "Biografia.\nFiglio di un diplomatico turco e di un'ebrea cecoslovacca, dopo l'annessione dell'Austria alla Germania nazista, nel 1940 la sua famiglia si spost\u00f2 negli Stati Uniti e Bey studi\u00f2 presso la Pasadena Playhouse a Pasadena (California), debuttando nel cinema nel 1941.\nDopo una serie di ruoli minori in alcuni B Movie, Bey si afferm\u00f2 in una serie di pellicole d'avventura che lo videro protagonista accanto all'attrice dominicana Mar\u00eda Montez. I due recitarono insieme in sette film, \"Raiders of the Desert\" (1941), \"Le mille e una notte\" (1942), \"Selvaggia bianca\" (1943), \"Al\u00ec Bab\u00e0 e i quaranta ladroni\" (1944), \"Due gambe... un milione\" (1944), \"La nave della morte\" (1944) e \"La schiava del Sudan\" (1945), nei quali Bey si impose al grande pubblico come primattore dagli aggraziati ed esotici lineamenti.\nNella seconda met\u00e0 degli anni quaranta la carriera di Bey imbocc\u00f2 la parabola discendente e, dopo un ultimo ruolo nell'avventuroso \"La spada del deserto\" (1953), l'attore lasci\u00f2 Hollywood e fece ritorno in Europa, dove prosegu\u00ec la carriera artistica come regista teatrale e fotografo.\nSolo all'inizio degli anni novanta riapparve sugli schermi americani, lavorando in alcune produzioni televisive di successo quali \"La signora in giallo\" (1994) e \"Babylon 5\" (1995-1998).\nMor\u00ec il 30 settembre 2012, all'et\u00e0 di novant'anni, per le conseguenze della malattia di Parkinson."}
{"id": "2221664", "revid": "287204", "url": "https://it.wikipedia.org/wiki?curid=2221664", "title": "Qaf", "text": ""}
{"id": "2221665", "revid": "486946", "url": "https://it.wikipedia.org/wiki?curid=2221665", "title": "Team Garmin-Chipotle", "text": ""}
{"id": "2221671", "revid": "287204", "url": "https://it.wikipedia.org/wiki?curid=2221671", "title": "Ennadecagono", "text": "L'ennadecagono \u00e8 un qualsiasi poligono con 19 lati ed altrettanti vertici ed angoli; l'ennadecagono regolare \u00e8 caratterizzato da angoli e lati tutti congruenti tra loro.\nPropriet\u00e0 geometriche.\nIl numero delle diagonali \"D\" di un ennadecagono \u00e8 il risultato della seguente formula, dove \"l\" \u00e8 il numero dei suoi lati:\nmentre la somma dei suoi angoli interni, essendo pari a tanti angoli piatti quanti sono i suoi lati meno due, vale:\nEnnadecagono regolare.\nCiascun angolo interno, per quanto detto precedentemente, vale:\ninvece l'area \"A\" di un ennadecagono regolare di lato \"a\" \u00e8 ricavabile dalla seguente formula:\nCostruzione.\nUn ennadecagono regolare \"non\" pu\u00f2 essere costruito in modo esatto con riga e compasso. Qui sotto ne \u00e8 mostrata una costruzione che fornisce un'ottima approssimazione (circa due centesimi di grado sull'angolo al centro):"}
{"id": "2221673", "revid": "767487", "url": "https://it.wikipedia.org/wiki?curid=2221673", "title": "Il re dei giardini di Marvin", "text": "Il re dei giardini di Marvin (\"The King of Marvin Gardens\") \u00e8 un film del 1972 diretto da Bob Rafelson, con Jack Nicholson, Bruce Dern, Ellen Burstyn e Scatman Crothers.\nTerzo film di Rafelson e terzo con Nicholson, dopo \"Sogni perduti\" (1968) e \"Cinque pezzi facili\" (1970), \u00e8 uno dei film che contribu\u00ec allo sviluppo della fase della storia del cinema statunitense conosciuta come New Hollywood: praticamente incompreso in patria, in Europa venne accolto positivamente.\nIl titolo \u00e8 ripreso da una casella del gioco \"Monopoly\", l'italiana \"Piazza Giulio Cesare\", in inglese \"Marvin Gardens\" (ossia \"I Giardini di Marvin\").\nTrama.\nAtlantic City: il pubblicitario Jason, idealista sognatore, si trova coinvolto in una vicenda di speculazione edilizia: cerca cos\u00ec di coinvolgere nell'affare il fratello David, conduttore di un programma radiofonico notturno: la complessa situazione familiare (Jason convive con Sally, donna a sua volta piena di conflitti interiori e in competizione nei confronti della figliastra, Jessica, giovane e bella, che intrattiene un rapporto ambiguo verso il patrigno) ha un epilogo cruento con l'omicidio di Jason da parte di Sally. David, tornato alla radio a Filadelfia, racconta la sua tragedia familiare durante la sua trasmissione alla radio, mentre il vecchio nonno continua a guardare un vecchio filmino dei suoi nipoti che costruiscono castelli di sabbia."}
{"id": "2221675", "revid": "486946", "url": "https://it.wikipedia.org/wiki?curid=2221675", "title": "Inno tedesco", "text": ""}
{"id": "2221679", "revid": "106908", "url": "https://it.wikipedia.org/wiki?curid=2221679", "title": "Toppo", "text": ""}
{"id": "2221680", "revid": "666668", "url": "https://it.wikipedia.org/wiki?curid=2221680", "title": "Bicornia", "text": ""}
{"id": "2221702", "revid": "287204", "url": "https://it.wikipedia.org/wiki?curid=2221702", "title": "Nazionale di baseball del Giappone", "text": "La nazionale di baseball del Giappone (\u91ce\u7403\u65e5\u672c\u4ee3\u8868) rappresenta il Giappone nelle competizioni internazionali, come i Campionati asiatici di baseball o il Campionato mondiale di baseball organizzati dalla International Baseball Federation. \u00c8 formata dai migliori giocatori giapponesi della Nippon Professional Baseball e della Major League Baseball statunitense.\nNella sua storia ha partecipato a tutte le competizioni olimpiche fin dal 1984.\nCompetizioni nazionali.\nAsian Baseball Championship.\nIl Giappone ha letteralmente dominato i campionati asiatici di baseball, fin dalla fondazione ha partecipato ad ogni evento. La squadra non \u00e8 mai andata al di sotto del terzo posto in tutti gli eventi.\nAsian Games.\nGli Asian Games sono un torneo parallelo ai campionati asiatici di baseball, fino ad ora (2009) ne sono stati giocati 4, il Giappone si \u00e8 sempre classificato nel podio."}
{"id": "2221704", "revid": "729019", "url": "https://it.wikipedia.org/wiki?curid=2221704", "title": "Nervo ileoipogastrico", "text": "Il nervo ileoipogastrico \u00e8 un nervo misto che origina dal ramo anteriore del 1\u00b0 nervo lombare del plesso lombare e comprende fibre provenienti da T12 e L1.\nTerritorio di innervazione.\nLa componente muscolare innerva i muscoli larghi dell'addome, il retto dell'addome e il piramidale; la parte cutanea innerva la cute della regione ipogastrica, della natica e dei genitali esterni.\nDecorso.\nDopo la sua origine, il nervo emerge dal margine laterale del grande psoas e si dirige obliquamente in basso al davanti del muscolo quadrato dei lombi fino a trovarsi sulla faccia mediale del muscolo trasverso dell'addome; quindi decorre fra il trasverso e l'obliquo interno e successivamente fra i due obliqui interno ed esterno. Termina a livello del muscolo retto dell'addome. Spesso si anastomizza con il nervo ileoinguinale.\nDurante il suo decorso il nervo emette rami muscolari e un ramo cutaneo laterale. I suoi rami terminali sono un ramo cutaneo anteriore per la cute dell'addome e un ramo genitale che percorre il canale inguinale e raggiunge i genitali esterni."}
{"id": "2221705", "revid": "3732", "url": "https://it.wikipedia.org/wiki?curid=2221705", "title": "Atletica leggera ai Giochi della IV Olimpiade - Marcia 10 miglia", "text": "La competizione delle 10 miglia di marcia di atletica leggera dei Giochi della IV Olimpiade si tenne i giorni 16 e 17 luglio 1908 allo Stadio di White City a Londra.\nRisultati.\nBatterie.\nSi disputarono 2 batterie, i primi quattro classificati accedevano alla finale.\nFinale.\nLarner e Webb bissano l'oro e l'argento conquistato nella gara dei 3500 metri."}
{"id": "2221714", "revid": "277947", "url": "https://it.wikipedia.org/wiki?curid=2221714", "title": "La donna cannibale", "text": "La donna cannibale \u00e8 un racconto che appartiene alla leggende aborigene.\nTrama.\nLa protagonista \u00e8 \"Prupe\", una vecchia cieca che viveva in solitudine nei pressi di un villaggio ed era diventata una cannibale che prediligeva i corpicini dei bambini. Non molto distante dalla cannibale viveva sua sorella \"Koromarange\", che era a conoscenza del terribile segreto della cieca e nonostante questo un giorno port\u00f2 una sua nipote nell'accampamento. Purtroppo la cieca, grazie al suo sesto senso, si accorse della deliziosa nuova presenza e premedit\u00f2 di rapirla in assenza della sorella anche perch\u00e9 era convinta di poter riacquistare la vista dopo aver preso gli occhi della piccina. La sorella della cannibale intu\u00ec quello che stava accadendo e prepar\u00f2 una trappola mortale per la cieca scavando un profondo buco nel terreno in fondo al quale colloc\u00f2 pali appuntiti. La cieca cadde nella trappola e rest\u00f2 infilzata sui pali.&lt;br&gt;\nAncora oggi, chi si avvicina all'accampamento di \"Prupe\" rintraccia facilmente una grande fossa circondata da una vegetazione bruciata che attesta la triste fine della cannibale."}
{"id": "2221719", "revid": "112841679", "url": "https://it.wikipedia.org/wiki?curid=2221719", "title": "Benjamin Solari Parravicini", "text": "Biografia.\nFu professore nel Liceo di Spagna in Argentina, incaricato del dipartimento d'arte nella Banca Municipale di Buenos Aires, direttore della \"Galer\u00eda de Exhibici\u00f3n de la municipalidad de Buenos Aires\" e segretario della associazione per lo sviluppo delle arti nel 1948.\nIn America Latina viene ritenuto da molti un profeta. Secondo quanto da lui affermato, un'entit\u00e0 angelica \"estremamente potente\" gli insegn\u00f2 a dipingere, anche se pi\u00f9 che per i suoi dipinti \u00e8 conosciuto per le \"psicograf\u00edas prof\u00e9ticas\", schizzi a penna che tracciava saltuariamente.\nInizi\u00f2 a parlare dei \"bambini indaco\" prima che diventassero un argomento popolare ed eman\u00f2 la profezia dell'\"Uomo Grigio\" (forse dal vestito) che doveva aiutare l'Argentina (probabilmente un politico o guida spirituale).\nParravicini organizz\u00f2 molte mostre e convegni d'arte a Buenos Aires."}
{"id": "2221721", "revid": "321906", "url": "https://it.wikipedia.org/wiki?curid=2221721", "title": "Per colpa di un gabbiano", "text": ""}
{"id": "2221723", "revid": "287204", "url": "https://it.wikipedia.org/wiki?curid=2221723", "title": "Lampre (disambigua)", "text": ""}
{"id": "2221724", "revid": "1702319", "url": "https://it.wikipedia.org/wiki?curid=2221724", "title": "Lucio Aurelio Cotta", "text": "Biografia.\nRicopr\u00ec la carica di pretore nel 70 a.C. e di console nel 65 a.C. La sua esperienza di censore, nel 64 a.C., fu vanificata da una macchinazione dei tribuni, a cui seguirono le sue dimissioni. Da pretore, incise sulla destrutturazione del sistema di potere sillano, da cui peraltro egli stesso proveniva.\nLa sua figura, insieme a quella degli altri familiari, \u00e8 legata soprattutto alla vicenda politica di Giulio Cesare, al quale era unito da stretti vincoli di affinit\u00e0, essendone lo zio materno. Lucio Cotta, in particolare, ebbe un ruolo degno di nota nella fase iniziale della carriera politica di Cesare, durante la quale egli lo contrast\u00f2, quale esponente dell'avversa fazione sillana.\nMa in seguito, le sue inclinazioni politiche cambiarono radicalmente: egli divenne un fedele seguace del generale romano conquistatore della Gallia tanto che il suo nome rimase legato a un'oscura diceria, circolata verso il crepuscolo della repubblica romana, quando egli era uno dei quindecemviri. Si sussurrava che, grazie all'interpretazione di un vaticinio scovato nei Libri sibillini, di cui era custode, Lucio Cotta avrebbe dovuto favorire, avanti al senato romano, le ventilate aspirazioni monarchiche di Cesare, del quale si sussurrava in quegli anni esser sobillato da Cleopatra. Il tempo non ha confermato n\u00e9 smentito quelle illazioni: l'imminente tragica fine di Cesare vanific\u00f2 ogni eventuale macchinazione e da quel momento la stessa vicenda biografica di Lucio Cotta si ecliss\u00f2.\n\"Cursus honorum\".\nFu pretore nel 70 a.C. e console nel 65 a.C. con Lucio Manlio Torquato, dopo che, nel 66 a.C., Publio Cornelio Silla e Publio Autronio Peto, eletti alla carica per l'anno successivo, furono esclusi sotto l'accusa di corruzione di ufficiali (\"ambitus\"), anche se, alcuni passi di Cicerone sembrano indicare che l'accusa fosse stata mossa dal solo Torquato, di 15 anni pi\u00f9 giovane. Se ne arguirebbe quindi che lo storiografo Cassio Dione possa essere caduto in errore.\nNon appena insediati, la vita dei due fu minacciata da una macchinazione ordita da Autronio Peto e Catilina, ma la congiura fall\u00ec per l'intempestivit\u00e0 di quest'ultimo, che diram\u00f2 l'ordine quando i congiurati non erano ancora radunati.\nFu censore nel 64 a.C., magistratura dalla quale si dimise subito dopo, a causa di una macchinazione dei tribuni.\nLegami familiari e schieramento con la fazione sillana.\nDegni di nota sono i suoi legami familiari con Cesare, e i mutevoli rapporti politici che intrattenne con lui e con la fazione sillana. Era infatti il fratello di Marco e Gaio Aurelio Cotta, ma anche di Aurelia Cotta: era quindi lo zio materno di Giulio Cesare, di cui Aurelia era la madre.\nSuo fratello Gaio Aurelio Cotta fu console e oratore. All'epoca della guerra civile tra Mario e Silla, fece ritorno a Roma dall'esilio inflittogli da Vario (v. \"lex Varia\"), facendo parte del s\u00e9guito di Silla, reduce dalla guerra con Mitridate.. Fu grazie alla sua intercessione, unita a quella delle Vestali, se Cesare, proscritto da Silla per il suo rifiuto di ripudiare la moglie Cornelia, ottenne la grazia del dittatore, evitando le gravi conseguenze cui erano soggetti i proscritti.\nDifensore di Dolabella.\nNel 77/76 a.C., a fianco di Ortensio, fu nell'influente collegio difensivo dell'ex console sillano Gneo Cornelio Dolabella, accusato di \"repetundae\" da Cesare per la gestione corrotta del suo proconsolato in Macedonia. Nonostante la fondata e veemente \u00abnobilissima [...] accusatio\u00bb di Cesare, e il favore che queste riscossero tra i Greci e il popolo romano, gli influenti avvocati riuscirono a resistere in giudizio e a tenere indenne il loro assistito. Cesare avrebbe commentato l'insuccesso definendo l'azione giudiziaria come la \u00ab\"sua miglior causa [...] estortagli dalla difesa di Lucio Cotta\"\u00bb\nIl successo propiziato da Cotta fu in effetti un grande smacco per la strategia anti-sillana che il giovane Cesare andava esplorando in quel periodo, consistente nel muovere specifiche accuse criminali agli esponenti della fazione avversa: la vittoria giurisdizionale di Cotta e Ortensio diede nuovo vigore all'aggressivit\u00e0 del sistema di potere sillano.\nPerorazioni in favore di Cicerone.\nNel 63 a.C., dopo la conclusione della congiura di Catilina, fu anche autore di una perorazione in favore di Cicerone, in onore del quale chiese al Senato il tributo di una \"supplicatio\", quale riconoscimento per il fondamentale ruolo svolto dall'oratore e console romano nello svelamento della cospirazione.\nFu inoltre il primo a perorare in Senato il ritorno di Cicerone dall'esilio imposto dal tribuno e rivale Publio Clodio Pulcro. Egli afferm\u00f2 che al rientro in patria non vi fosse alcuna preclusione, n\u00e9 la necessit\u00e0 di varare una legge \"ad hoc\", sostenendo, al contrario, la sua particolare interpretazione giuridica, secondo cui era da ritenere priva di alcun valore e fondamento giuridico la legge retroattiva con cui Pulcro aveva colpito Cicerone.\nEra tenuto in grande stima da Cicerone, che ne lod\u00f2 il talento e le grandi doti di prudenza.\nRuolo di Lucio nelle presunte aspirazioni monarchiche di Cesare.\nFu anche membro anziano del consiglio dei quindecemviri incaricato della custodia e della compulsazione dei Libri sibillini: in quella veste, ebbe un presunto ruolo negli ultimi anni di vita di Cesare, quando era nell'aria, ventilata da alcuni, una svolta monarchica di Cesare che, secondo le stesse voci, era sobillato in questo da Cleopatra. In quell'occasione Lucio Cotta fu indicato come l'uomo incaricato di avanzare in senato una proposta di investitura desunta da un oracolo dai Libri sibillini: secondo quell'oracolo, infatti, solo una figura investita della regalit\u00e0 monarchica avrebbe potuto avere la meglio sui Parti, contro i quali Cesare, negli ultimi anni che lo separavano dalla morte, progettava una futura, mai realizzata, campagna militare.\nDopo la morte di Cesare, animato da un sentimento di disperazione, si richiuse in s\u00e9 stesso, conducendo una vita ritiratissima: solo rarissimamente prese parte a sedute del Senato.\nRiformatore dei criteri di eleggibilit\u00e0 dei giudici.\n\u00c8 noto anche per aver avuto un ruolo di riformatore, contribuendo alla destrutturazione di un retaggio giuridico del sistema di potere sillano. Nel 70 a.C., mentre era pretore, fece abrogare una legge \"de iudiciis privatis\", riuscendo ad ampliare la platea degli elettori dei giudici: secondo la sua azione riformatrice, la prerogativa elettiva non doveva spettare ai soli senatori, com'era nei voleri di Silla, ma doveva estendersi, per due terzi, a rappresentanti dell'ordine equestre, met\u00e0 dei quali doveva poi essere rappresentata da tribuni aerarii. La legge da lui promossa (\"Lex Aurelia judiciaria\") voleva in questo modo promuovere l'accesso alla funzione giudiziaria da esponenti di altri settori del popolo romano anche se, impropriamente, viene a volte detto che la legge intese trasferire le funzioni giurisdizionali dai senatori agli \"equites\".\nMonetazione.\nLa figura di Lucio Cotta potrebbe rivestire anche un interesse numismatico se si potessero ricondurre a lui gli esemplari tardo-repubblicani di un denario serrato argenteo riportante, in esergo, la legenda : al dritto, iscritta in un serto di alloro, vi \u00e8 la testa di Vulcano a destra, con pileo laureato, forcipe in campo sinistro, sormontato da una marca di valore; al rovescio vi \u00e8 un'aquila posata su un fulmine, testa a sinistra, anch'essa iscritta in una ghirlanda, e una M in campo destro.\nRimane tuttavia incerta l'attribuzione di tali coniazioni a lui piuttosto che a qualcuno dei suoi parenti omonimi."}
{"id": "2221726", "revid": "199745", "url": "https://it.wikipedia.org/wiki?curid=2221726", "title": "Crepis paludosa", "text": "La radichiella a pappo giallastro (nome scientifico Crepis paludosa ) \u00e8 una pianta angiosperma dicotiledone della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo nell'antica Grecia indicava il legno di Sandalo.. L'epiteto specifico (\"paludosa\") deriva dal particolare habitat frequentato da questa pianta; mentre quello comune (\u201cradichiella a pappo giallastro\u201d) deriva dal colore del suo pappo.\nUn primo inserimento di questa pianta nei cataloghi botanici \u00e8 dovuto al biologo e scrittore svedese, considerato il padre della moderna classificazione scientifica degli organismi viventi, Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778); studio proseguito dal botanico germanico Conrad Moench (1744-1805) nella pubblicazione \"Methodus Plantas Horti Botanici et Agri Marburgensis\" (Methodus (Moench) 535. ) del 1794.\nI francesi chiamano questa pianta con il nome di \"Cr\u00e9pide des marais\"; mentre i tedeschi la chiamano: \"Sumpf-Pippau\"; e gli inglesi la chiamano \"Marsh Hawk's-berad\"\nDescrizione.\nHabitus. La pianta di questa specie \u00e8 una erbacea perenne. La forma biologica \u00e8 emicriptofita scaposa (\"H scap\"), ossia sono piante con gemme svernanti al livello del suolo e protette dalla lettiera o dalla neve, e con uno scapo allungato non molto foglioso. Gli steli contengono abbondante latice amaro.\nFusto. \nFoglie. Le foglie si dividono in basali e cauline. Le foglie sono a lamina intera (sia quelle basali che cauline) con bordo crenato - dentato. La superficie \u00e8 glabra.\nInfiorescenza. L'infiorescenza \u00e8 formata da diversi capolini emisferici portati da peduncoli setoloso-ghiandolare; l'infiorescenza \u00e8 di tipo corimboso. La struttura dei capolini \u00e8 formata da un involucro sub-cilindrico formato da 2 serie di squame, che fanno da protezione al ricettacolo sul quale s'inseriscono i fiori ligulati. Le squame, disposte in modo embricato e scalato, sono coperte da setole nerastre e ghiandole pi\u00f9 chiare. Il ricettacolo \u00e8 piano e nudo (senza pagliette a protezione della base dei fiori, o raramente sono presenti). Dimensione dei peduncoli : 2 \u2013 5\u00a0cm. Dimensione dell'involucro: larghezza 3 - 8\u00a0mm, lunghezza 10 - 12\u00a0mm.\nFiori. I fiori tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Il frutto consiste in un achenio cilindrico, a 10 coste e sormontato da un pappo giallastro (o bianco sporco) e soffice formato da peli semplici (non ramificati). Dimensione degli acheni 4,5 \u2013 5,5\u00a0mm. Dimensione del pappo : 6\u00a0\u2013 7\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa scheda appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Petasition officinalis\" \u00e8 relativa alle comunit\u00e0 con prevalenza di specie perenni in orli forestali mesofili o meso-igrofili che si sviluppano in habitat ricchi di nutrienti dei climi temperati ed umido del mediterraneo. La comunit\u00e0 \u00e8 povera di specie perenni a foglia larga. Distribuzione: l'alleanza \u00e8 ampiamente distribuita sia in Europa che in Italia.\nSpecie presenti nell'associazione: \"Cirsium erisithales\", \"Elymus caninus\", \"Orobanche flava\", \"Petasites hybridus\", \"Petasites kablikianus\", \"Valeriana sambucifolia\", \"Telekia speciosa\", \"Aconitum napellus\", \"Aconitum variegatum\", \"Aruncus dioicus\", \"Athyrium filix-foemina\", \"Cardamine amara\", \"Carduus personata\", \"Chrysosplenium alternifolium\", \"Conocephalum conicum\", \"Crepis paludosa\", \"Knautia maxima\", \"Lamiastrum montanum\", \"Milium effusum\", \"Oxalis acetosella\", \"Pellia epiphylla\", \"Petasites albus\", \"Primula elatior\", \"Ranunculus lanuginosus\", \"Saxifraga rotundifolia\", \"Senecio ovatus\", \"Stellaria nemorum\", \"Veronica urticifolia\", \"Vicia sylvatica\", \"Chaerophyllum hirsutum\", \"Festuca gigantea\", \"Geranium phaeum\", \"Impatiens noli-tangere\" e \"Stachys sylvatica\"\nAltre alleanze e associazioni per questa specie sono:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa \"Crepis paludosa\" appartiene a un genere (\"Crepis\") abbastanza numeroso comprendente oltre 200 specie, distribuite soprattutto nell'emisfero boreale (Vecchio Mondo), delle quali quasi una cinquantina sono proprie della flora italiana.\nIl genere \"Crepis\" appartiene alla sottofamiglia Cichorioideae (in passato dette anche \"Liguliflorae\" ) caratterizzata dall'avere capolini con soli fiori ligulati (quelli periferici qualche volta sono unisessuali) e steli con canali laticiferi.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Dalle analisi \"Crepis\" risulta parafiletico (per cui la sua circoscrizione \u00e8 provvisoria).\nNella \"Flora d'Italia\" le specie italiane di \"Crepis\" sono suddivise in 4 gruppi e 12 sezioni in base alla morfologia degli acheni, dell'involucro e altri caratteri (questa suddivisione fatta per scopi pratici non ha valore tassonomico). La specie di questa voce appartiene al \"Gruppo 2 \" (gli acheni sono uniformi con un becco pi\u00f9 o meno visibile o con un apice bruscamente ristretto) e alla \"Sezione G \" (gli involucri dei capolini sono lunghi 10 - 20 mm; gli acheni hanno 10 - 13 coste).\nI caratteri distintivi per la specie di questa voce sono:\nIl numero cromosomico della specie \u00e8: 2n = 12 e 36.\nVariabilit\u00e0.\nTutto il genere ha una spiccata tendenza alla poliploidia con specie che a volte difficilmente possono essere separate le une dalle altre. La specie di questa voce per alcuni aspetti travalica i limiti del genere stesso; infatti mentre per l'aspetto morfologico pi\u00f9 immediato \u00e8 una \"Crepis\", per la forma degli acheni e del pappo potrebbe essere confusa per una specie del genere \"Hieracium\". Come spiegazione per questo si fanno due ipotesi, nessuna delle due ancora verificate: (1) potrebbe rappresentare un fenomeno di convergenza evolutiva oppure (2) si potrebbe essere in presenza di una ibridazione molto antica.\nSpecie simili.\nAllo stesso gruppo e sezione appartengono le seguenti specie:\nSinonimi.\nSono elencati alcuni sinonimi per questa entit\u00e0:"}
{"id": "2221728", "revid": "599013", "url": "https://it.wikipedia.org/wiki?curid=2221728", "title": "La giovinezza", "text": ""}
{"id": "2221732", "revid": "770813", "url": "https://it.wikipedia.org/wiki?curid=2221732", "title": "Bangladesh Biman Bahini", "text": "La Bangladesh Biman Bahini (in bengalese \u09ac\u09be\u0982\u09b2\u09be\u09a6\u09c7\u09b6 \u09ac\u09bf\u09ae\u09be\u09a8 \u09ac\u09be\u09b9\u09bf\u09a8\u09c0), conosciuta anche con la denominazione internazionale in lingua inglese Bangladesh Air Force (BAF), tradotta in italiano come Forza aerea bengalese, \u00e8 l'attuale aeronautica militare del Bangladesh e parte integrante delle forze armate bengalesi.\nStoria.\nL'istituzione della Bangladesh Biman Bahini si deve alla nascita del nuovo stato, nel 1971, che grazie all'appoggio dell'India verr\u00e0 istituito per la secessione dal Pakistan durante la guerra di liberazione del Bangladesh. La sua data di fondazione ufficiale \u00e8 il 21 settembre 1971, pochi mesi rima del termine del conflitto ed in tempo per una partecipazione attiva nelle operazioni di guerra.\nInizialmente era costituita da ufficiali e piloti formati nella Pakistani Fida'iyye prima dello scoppio della guerra. In quel momento, l'iniziale Bangladesh Biman Bahini era strutturata da un comandante dell'aria (air chief) e meno di un centinaio di uomini tra personale e piloti. Durante la guerra di indipendenza gli ufficiali che fecero parte della Z-Force sono stati lo Squadron Leader M. Hamidullah Khan, al quale venne affidato il comando del settore 11, il tenente Liaqat come aiutante, compreso i Flying Officer Rouf e Ashraf ed il sergente Shafiqullah come comandanti di compagnia. Gli Squadron Leader Wahidur Rahim, Nurul Qader e Shamur Rahman con l'Air Commodore Ataur Rahman ricevettero l'incarico di vicecomandanti di compagnia. Il Wing Commander Khademul Bashar, che anch'esso partecip\u00f2 attivamente al conflitto, venne nominato comandante del settore 6.\nDurante le fasi finali del conflitto una pattuglia effettu\u00f2 un volo simbolico, chiamato \"Kilo Flight\", per dare concretezza alla neonata forza aerea. Inizialmente il \"Kilo Flight\" era formato da soli tre velivoli radiati e malfunzionanti forniti dalle autorit\u00e0 indiane. 9 ufficiali e 47 piloti attraversarono il territorio indiano con una simbolica operazione che decret\u00f2 l'ufficialit\u00e0 dell'istituzione della Bangladesh Biman Bahini. Lo Squadron Leader Sultan Mahmud venne messop al comando del Kilo Flight che consisteva in due aerei da trasporto tattico, un Douglas C-47 Dakota ed un Douglas DC-3, ed un elicottero A\u00e9rospatiale Alouette. Dopo la revisione dei tre mezzi aerei per riportarli ad una condizione operativa, il Kilo Flight comp\u00ec la prima missione operativa di guerra bombardando un vecchio e vuoto complesso di stoccaggio di combustibile nel Chittagong e Narayangonj. Quasi tutte le infrastrutture ed i mezzi della forza aerea della nuova nazione indipendente erano state fornite dalle forze armate indiane.\nNel 1972 le autorit\u00e0 indiane cedettero i tre mezzi in quanto dichiarati obsoleti per i propri scopi e oramai alla fine della loro vita operativa. Nonostante la mancanza di mezzi aerei, la Pakistani Fida'iyye prima del 1971 ha avuto un gran numero di personale bengalese tra i piloti, i controllori del traffico aereo, tecnici ed ufficiali amministrativi, molti dei quali particolarmente distinti nel corso della guerra di liberazione del Bangladesh, fornirnendo cos\u00ec la Bangladesh Biman Bahini con un buon numero di personale gi\u00e0 addestrato.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2221734", "revid": "61051", "url": "https://it.wikipedia.org/wiki?curid=2221734", "title": "Bangladesh Air Force", "text": ""}
{"id": "2221737", "revid": "115533", "url": "https://it.wikipedia.org/wiki?curid=2221737", "title": "Aeronautica militare del Bangladesh", "text": ""}
{"id": "2221739", "revid": "61051", "url": "https://it.wikipedia.org/wiki?curid=2221739", "title": "Forza aerea bengalese", "text": ""}
{"id": "2221746", "revid": "729019", "url": "https://it.wikipedia.org/wiki?curid=2221746", "title": "Nervo ileoinguinale", "text": "Il nervo ileoinguinale \u00e8 un nervo misto che origina dal ramo anteriore del 1\u00b0 nervo lombare del plesso lombare e comprende fibre provenienti esclusivamente da L1.\nTerritorio di innervazione.\nLa componente muscolare innerva i muscoli dell'addome; la parte cutanea innerva la cute della regione ipogastrica, della natica, dei genitali esterni e della faccia mediale della coscia.\nDecorso.\nIl nervo decorre al di sotto del nervo ileoipogastrico seguendone il percorso al davanti del muscolo quadrato dei lombi. Fornisce rami muscolari per la parete addominale e un ramo cutaneo per la natica. Giunto a livello della spina iliaca anterosuperiore si divide in un ramo addominale e uno genitale.\nRamo addominale.\nIl ramo addominale \u00e8 quello pi\u00f9 sottile. Continua il percorso del nervo ileoinguinale procedendo fra i muscoli della parete addominale fino al muscolo retto. Innerva i muscoli dell'addome e la cute della regione ipogastrica.\nRamo genitale.\nIl ramo genitale entra nel canale inguinale assieme all'analogo ramo del nervo ileoipogastrico. Fornisce un'innervazione cutanea alla faccia mediale della coscia e a parte dei genitali esterni (scroto nel maschio e grandi labbra nella femmina)."}
{"id": "2221747", "revid": "466539", "url": "https://it.wikipedia.org/wiki?curid=2221747", "title": "Cheongsam", "text": "Il cheongsam \u00e8 un tradizionale abito femminile manci\u00f9, equivalente femminile del changshan. In lingua cinese \u00e8 conosciuto come q\u00edp\u00e1o (\u65d7\u888d), q\u00edp\u00e1or (\u65d7\u888d\u513f), Wade-Giles ch'i-p'ao.\nStoria.\nIl cheongsam nasce nel periodo della dinastia Qing, durante il quale in Cina emersero alcuni strati sociali, principalmente mancesi, fra cui un gruppo chiamato \"popolo della bandiera\" (\u65d7\u4eba pinyin: \"q\u00ed r\u00e9n\"). Le donne mancesi erano costrette per legge ad indossare un abito chiamato \"qipao\", largo e dritto, che copriva completamente le forme femminili. Negli anni successivi il qipao fu adottato come abito tradizionale cinese, e modificato nello stile per essere maggiormente appetibile ai gusti del popolo.\nI modelli diffusi attualmente sono stati creati negli anni venti a Shanghai, dove il qipao fu ridisegnato per essere maggiormente simile a quello diffuso tutt'oggi. A Shanghai venne conosciuto inizialmente con il nome \"changshan \u957f\u886b\" in cinese e \"ch\u00e8uhngs\u00e0am\" in lingua cantonese), ed \u00e8 proprio con questo nome che l'abito ha conosciuto la propria popolarit\u00e0 in occidente.\nDescrizione.\nIl moderno cheongsam \u00e8 un abito da donna consistente in un unico pezzo, generalmente molto aderente, a maniche lunghe o corte. Segno distintivo del cheongsam \u00e8 il colletto alto\n, abbottonato con alamari e bottoni che scendono in diagonale dalla base del collo fino all'ascella. La gonna pu\u00f2 essere di lunghezza variabile ed \u00e8 generalmente molto stretta e dotata di spacchi laterali molto profondi. I modelli tradizionali del cheongsam sono generalmente realizzati in seta in un colore unico, o a fantasie, ed a volte bordato in un colore differente da quello del resto dell'abito.\nNella cultura di massa.\nUno dei primi film occidentali ad aver fatto conoscere il cheongsam in occidente \u00e8 stato \"Il mondo di Suzie Wong\" del 1960 di Richard Quine, in cui la protagonista, interpretata da Nancy Kwan, indossava l'abito per quasi tutta la durata della pellicola. Prima della Kwan, l'attrice Jennifer Jones ne indossava un modello in \"L'amore \u00e8 una cosa meravigliosa\" del 1955, che tra l'altro valse un Oscar a Charles Le Maire proprio per i migliori costumi. In \"In the Mood for Love\" la protagonista, interpretata, da Maggie Cheung sfoggia diversi modelli di cheongsam. Il cheongsam \u00e8 presente anche in altri film del regista Wong Kar-wai come ad esempio 2046.\nShampoo, una delle protagoniste dell'anime \"Ranma \u00bd\" indossa abitualmente un cheongsam viola o rosso, cos\u00ec come ne indossa uno rosso o blu Anna Williams, personaggio del videogioco \"Tekken\".\nLa protagonista del film \"Lussuria - Seduzione e tradimento\" si veste quasi esclusivamente con il cheongsam, insostituibile arma erotica.\nNella serie televisiva I predatori dell'idolo d'oro (1982-1983) la Principessa Koji indossa sempre un cheongsam."}
{"id": "2221748", "revid": "287204", "url": "https://it.wikipedia.org/wiki?curid=2221748", "title": "Carlos de Siguenza y Gongora", "text": ""}
{"id": "2221753", "revid": "713168", "url": "https://it.wikipedia.org/wiki?curid=2221753", "title": "Carmine Nicolao Caracciolo", "text": "Biografia.\nIl suo nome era pronunciato in differenti modi, tra cui \"Carmine Nicola Caracciolo\", \"Carmine Niccolo Caracciolo\", \"Carmine Nicol\u00e1s Caracciolo\" e \"Carmino Nicol\u00e1s Caracciolo\".\nNato a Bucchianico, vicino a Chieti, Carmine Caracciolo era il discendente di una nobile famiglia di Napoli, ed era principe del Sacro Romano Impero. Fu esiliato da Napoli nel 1707, quando la citt\u00e0 pass\u00f2 sotto al controllo della Corona d'Austria, essendo fedele ai Borbone. Tutte le sue propriet\u00e0 furono confiscate. Era un letterato acculturato, e fu ambasciatore a Roma e Venezia (1702). Spos\u00f2 Donna Giovanna Costanza Ruffo dei Duchi di Bagnara.\nFu il primo italiano ad essere nominato a capo del Vicereame del Per\u00f9. La nomina avvenne nel 1713, ed il viaggio verso l'America occup\u00f2 qualche tempo. Giunse a Cartagena de Indias sulla nave da battaglia del Conte di Vega Florida, dove venne a sapere della corruzione politica e commerciale presente nel vicereame. Portava con s\u00e9 l'ordine della Corona spagnola di porre fine al contrabbando francese, in qualche modo protetto ed incoraggiato dal suo immediato predecessore.\nEntr\u00f2 a Lima prendendo il potere il 5 ottobre 1716. Per celebrare il suo arrivo il poeta Peralta pubblic\u00f2 un panegirico in suo onore, come fece Berm\u00fadez de la Torre, \"El sol en el zod\u00edaco\". Entrambi erano stravaganti nelle preghiere rivolte al nuovo vicer\u00e9.\nNel 1717 fu creato il vicereame della Nuova Granada nel Per\u00f9 settentrionale, incorporando le \"Audiencia\" di Bogot\u00e0, Quito e Panama. Il nuovo vicereame ebbe vita breve, e fu sciolto nel 1724 con i territori che tornarono di pertinenza del vicereame del Per\u00f9.\nTra gli accadimenti pi\u00f9 importanti della sua amministrazione si pu\u00f2 ricordare che non riusc\u00ec a bloccare il contrabbando. I missionari costruirono molti conventi sulle montagne, e fu fondato il Collegio di Ocopa. Un'epidemia colp\u00ec 60.000 indigeni. Un decreto reale proib\u00ec di marchiare a fuoco gli schiavi neri. A causa degli abusi degli \"encomenderos\" del sistema del \"mita\", Caracciolo ne sollecit\u00f2 l'abolizione. Il re, per\u00f2, non accolse la richiesta.\nIl 15 agosto 1719 vi fu la prima eclissi solare totale registrata a Lima dopo l'occupazione spagnola, poco prima di mezzogiorno. Fu necessario l'uso del faro, e l'eclissi stimol\u00f2 processioni di penitenti.\nIl suo incarico di vicer\u00e9 si protrasse fino al 1720, mentre la morte arriv\u00f2 nel 1727.\nDiscendenza.\nSpos\u00f2 in prime nozze nel 1694 Costanza Ruffo (1679-1715) e in seconde nozze Isabella Martinez. \nEbbe numerosi figli, tra i quali: "}
{"id": "2221756", "revid": "330183", "url": "https://it.wikipedia.org/wiki?curid=2221756", "title": "Doppia culla", "text": ""}
{"id": "2221760", "revid": "122789592", "url": "https://it.wikipedia.org/wiki?curid=2221760", "title": "Chuck Mangione", "text": "La madre, di cognome Bellavia, era originaria di Serradifalco (Caltanissetta), mentre il padre era originario di Naro (Agrigento).\nBiografia.\nDall'inizio della sua carriera (negli anni sessanta), Mangione ha pubblicato oltre trenta album; in Italia ebbe una vasta notoriet\u00e0 soprattutto grazie al suo brano \"Feels So Good\", pubblicato nel 1977. Nel luglio 1988, nel corso di una tourn\u00e9e in Sicilia, venne a trovare i parenti a Serradifalco incontrando i cugini delle famiglie Bellavia, Minnella, Cellura, che gli organizzarono una bella festa in una villa di campagna.\nNegli anni Settanta, assieme a George Benson, Grover Washington, ed Earl Klugh, cominci\u00f2 a produrre delle nuove sonorit\u00e0 che vennero poi definite \"fusion\", tuttavia c'\u00e8 da dire che da quel periodo tale termine assunse quello di \"smooth jazz\", una sorta di pop strumentale pi\u00f9 diretto e semplice, eseguito da strumentisti che nelle fasi iniziali delle loro carriere avevano gi\u00e0 imperversato nel jazz puro.\nStile.\nIl suono di Mangione \u00e8 gradevole, circolare, lirico, e i suoi fraseggi al flicorno sono di una rara duttilit\u00e0 e minuzia, accompagnati da una velocit\u00e0 ed invenzione melodiche. La sua musica \u00e8 efficace e sobria a tal punto da rasentare sapientemente il virtuosismo che piacque a grandi del jazz del calibro di Miles Davis e Dizzy Gillespie, sfociando le sue improvvisazioni in un insolito crescendo orchestrale."}
{"id": "2221762", "revid": "131358", "url": "https://it.wikipedia.org/wiki?curid=2221762", "title": "Francesco Frione II", "text": ""}
{"id": "2221763", "revid": "123920387", "url": "https://it.wikipedia.org/wiki?curid=2221763", "title": "Valley of the Dolls (album)", "text": "Valley of the Dolls \u00e8 il secondo album del gruppo musicale punk britannico Generation X, pubblicato nel 1979 su Chrysalis negli Stati Uniti e in Regno Unito.\nTracce.\nTutte le tracce scritte da Billy Idol e Tony James, tranne dove indicato.\nCrediti.\nFormazione:"}
{"id": "2221767", "revid": "149485", "url": "https://it.wikipedia.org/wiki?curid=2221767", "title": "Nils-Aslak Valkeap\u00e4\u00e4", "text": "Biografia.\nNato in Lapponia, ha vinto il Nordic Council's Literature Prize nel 1991. Dopo aver passato gran parte della sua vita nel nord della Finlandia vicino al confine svedese, dove da secoli la sua famiglia allevava renne, si trasfer\u00ec nel villaggio norvegese di Skibotn.\nAppassionato di joik, parte del folklore sami, fu attivo musicalmente soprattutto negli anni settanta e ottanta. Al di fuori della Fennoscandia \u00e8 noto soprattutto per aver creato la colonna sonora del film \"L'arciere di ghiaccio\" (1987), nominato per l'Oscar."}
{"id": "2221769", "revid": "266222", "url": "https://it.wikipedia.org/wiki?curid=2221769", "title": "\u00c1illoha\u0161", "text": ""}
{"id": "2221773", "revid": "767487", "url": "https://it.wikipedia.org/wiki?curid=2221773", "title": "Emmetropia", "text": "L'emmetropia (dal greco: \"\u03b5\u03bd\", con, \"\u03bc\u03b5\u03c4\u03c1\u03bf\u03bd\", misura, \"\u03c9\u03c8\", occhio) \u00e8 la condizione oftalmologica nella quale si raggiunge la rifrazione ideale di un occhio, che quindi non presenta anomalie di rifrazione (ametropie).\nIl termine emmetropia \u00e8 stato coniato da Franciscus Donders nel suo trattato \"Sulle anomalie dell'accomodazione e della refrazione degli occhi\".\nL'emmetropia non implica una condizione di normalit\u00e0 assoluta dell'occhio, perch\u00e9 un occhio emmetrope potrebbe essere anormale, e quindi malato, sotto altri punti di vista.\nCaratteristiche.\nIn un occhio otticamente normale, ad accomodazione rilassata (in condizione cio\u00e8 di rifrazione statica), i raggi paralleli, provenienti cio\u00e8 da un punto oggetto posto all'infinito, convergono sulla retina a formare un punto immagine, che in questo caso coincide con il fuoco principale del sistema ottico oculare.\nIl compito dell'apparato diottrico dell'occhio \u00e8 quello di produrre sulla retina immagini distinte degli oggetti esterni. Se le immagini non sono nitide, l'occhio non pu\u00f2 vedere chiaramente. Ora, perch\u00e9 le immagini siano distinte sulla retina, questa si deve trovare esattamente sul piano dove si formano le immagini del sistema diottrico. L'occhio, allo stato di riposo, \u00e8 adattato al punto pi\u00f9 lontano a cui \u00e8 capace di distinguere gli oggetti: tale punto \u00e8 detto \"punto remoto\". Ora, la distanza maggiore a cui pu\u00f2 essere posto un oggetto e a cui possa essere necessario vedere \u00e8 l'infinito. Per questa ragione consideriamo normale un occhio che, allo stato di riposo, vede nitido ad una distanza infinita.\nL'occhio emmetrope \u00e8 dunque quello che, in condizioni di riposo, vede nitido ad una distanza infinita; per vedere chiaramente, esso deve avere un'immagine che si forma distintamente sulla sua retina. La retina di un occhio emmetrope si deve trovare quindi l\u00ec dove i raggi provenienti dall'infinito, e che sono paralleli, sono messi a fuoco dal sistema diottrico dell'occhio. Il luogo in cui i raggi paralleli provenienti dall'infinito sono messi a fuoco \u00e8 detto fuoco principale del sistema. Possiamo quindi definire l'occhio emmetrope come segue: l'occhio emmetrope \u00e8 quello la cui retina si trova sul fuoco principale del suo sistema diottrico, o quello che unisce i raggi paralleli sulla sua retina, o, espresso in altri termini, il punto remoto del quale \u00e8 situato all'infinito.\nPossiamo rappresentare l'occhio emmetrope mediante un diottro convesso nel fuoco del quale \u00e8 posto uno schermo che corrisponde alla retina. Qualsiasi oggetto molto lontano forma un'immagine distinta sullo schermo.\nPer semplicit\u00e0, possiamo considerare a distanza infinita un oggetto posto oltre i 5 metri; questa, per l'occhio umano, \u00e8 una distanza sufficientemente grande perch\u00e9 i raggi dalla quale provengono possano essere considerati paralleli."}
{"id": "2221776", "revid": "104458", "url": "https://it.wikipedia.org/wiki?curid=2221776", "title": "Stacey Cook", "text": "Biografia.\nLa Cook ha iniziato a sciare all'et\u00e0 di quattro anni quando suo padre la portava nelle varie stazioni sciistiche che circondano il Lago Tahoe e nel 2002 si \u00e8 trasferita a Mammoth Mountain.\nStagioni 2000-2005.\nAttiva in gare FIS dal dicembre del 1999, la Cook ha esordito in Nor-Am Cup l'8 marzo 2001 a Snowbird (34\u00aa in slalom gigante) e in Coppa Europa l'11 gennaio 2002 a Tignes (non ha concluso il supergigante). Nel dicembre del 2002 ha colto in Nor-Am Cup a Lake Louise prima il suo primo podio (2\u00aa nel supergigante del 10) e poi la sua prima vittoria (nella discesa libera del 15).\nIl 22 gennaio 2004 a Innerkrems \u00e8 salita per la prima volta sul podio in Coppa Europa (3\u00aa in discesa libera) e pochi giorni dopo ha esordito in Coppa del Mondo, il 30 gennaio nella discesa libera di Haus, piazzandosi 41\u00aa. In quella stagione in Nor-Am Cup ha vinto sia la classifica generale, sia quella di discesa libera.\nStagioni 2006-2013.\nI primi punti in Coppa del Mondo sono arrivati il 2 dicembre 2005, quando \u00e8 giunta 10\u00aa nella discesa libera di Lake Louise. Nel febbraio del 2006 ha rappresentato gli Stati Uniti ai XX Giochi olimpici invernali di , suo esordio olimpico, ottenendo il 19\u00ba posto nella discesa libera e il 23\u00ba nello slalom gigante. Durante la stagione 2006-2007 ha partecipato ai Mondiali di \u00c5re, suo esordio iridato, arrivando 16\u00aa nella discesa libera. Nel 2009 ha preso parte ai Mondiali di Val-d'Is\u00e8re, dove si \u00e8 piazzata 9\u00aa nella discesa libera vinta dalla connazionale Lindsey Vonn, 22\u00aa nel supergigante e 16\u00aa nella supercombinata.\nNella discesa olimpica di \u00e8 stata 11\u00aa, mentre ai Mondiali di Garmisch-Partenkirchen 2011 \u00e8 stata 25\u00aa nella discesa libera e non ha concluso il supergigante. Durante la stagione 2012-2013 ha ottenuto il primo podio in Coppa del Mondo, il 30 novembre 2012 a Lake Louise (2\u00aa in discesa libera), e ha partecipato ai Mondiali di Schladming (6\u00aa nella discesa libera, 18\u00aa nella supercombinata).\nStagioni 2014-2018.\nAi XXII Giochi olimpici invernali di , sua ultima presenze olimpica, si \u00e8 classificata 17\u00aa nella discesa libera e non ha concluso il supergigante e la supercombinata; il 16 dicembre dello stesso anno ha ottenuto il suo ultimo podio in Coppa del Mondo, classificandosi 2\u00aa nella discesa libera di Lake Louise, mentre ai Mondiali di Vail/Beaver Creek 2015 \u00e8 stata 19\u00aa nella discesa libera e 13\u00aa nel supergigante. Due anni dopo ai Mondiali di Sankt Moritz 2017, suo congedo iridato, si \u00e8 classificata 22\u00aa nella combinata; il 22 e 23 marzo dello stesso anno ha ottenuto a Sugarloaf in supergigante prima la sua ultima vittoria, poi il suo ultimo podio (2\u00aa) in Nor-Am Cup.\nSi \u00e8 ritirata al termine della stagione 2017-2018; la sua ultima gara in Coppa del Mondo \u00e8 stata la discesa libera di \u00c5re del 14 marzo, che non ha completato, mentre la sua ultima gara in carriera \u00e8 stata il supergigante dei Campionati statunitensi 2018, il 22 marzo a Sun Valley, chiuso dalla Cook all'8\u00ba posto.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "2221784", "revid": "19933", "url": "https://it.wikipedia.org/wiki?curid=2221784", "title": "Eclissi solare totale", "text": ""}
{"id": "2221791", "revid": "228587", "url": "https://it.wikipedia.org/wiki?curid=2221791", "title": "Duh!", "text": ""}
