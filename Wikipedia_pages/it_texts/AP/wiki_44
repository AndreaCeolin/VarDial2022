{"id": "2289784", "revid": "93556", "url": "https://it.wikipedia.org/wiki?curid=2289784", "title": "Elettrotreno FCE M.88", "text": "L'Elettrotreno M.88 \u00e8 un convoglio binato a trazione elettrica a 3000 volt a corrente continua accoppiato permanentemente di costruzione Firema in servizio sulla Metropolitana di Catania.\nStoria.\nL'elettrotreno \u00e8 stato concepito come rotabile di prima fornitura per la nuova metropolitana della citt\u00e0, da immettere in servizio all'inizio del 2000 in sostituzione delle obsolete elettromotrici Stanga trasferite dalla Ferrovia Centrale Umbra. Le consegne delle ulteriori 3 unit\u00e0 sono avvenute entro il 2001. Le 4 unit\u00e0 hanno ricevuto ciascuna un nome di \"battesimo\" femminile ispirato ai personaggi di opere di Vincenzo Bellini: \"Norma, Beatrice, Elvira, Zaira\". Nel 2008 \u00e8 stata consegnata la prima unit\u00e0 della seconda fornitura, M.88.05, che ha ricevuto il nome \"Rita\" in ricordo di una giornalista vittima dell'attentato terroristico di Sharm el-Sheikh del 23 luglio del 2005.\nIl 27 aprile 2011 sono state consegnate altre due unit\u00e0, portando a sette il numero totale del parco, battezzate \"Brigante\" e \"Donatello\", in evidente polemica con le celebrazioni per il 150\u00ba anniversario dell'Unit\u00e0 d'Italia tenutesi nello stesso periodo; il nome della prima \u00e8 infatti un richiamo al fenomeno del brigantaggio postunitario nell'ex Regno delle Due Sicilie, quello della seconda al brigante Carmine Crocco detto \"Donatello\".\nAlla fine del 2011 \u00e8 stata consegnata l'ottava unit\u00e0, battezzata \"Agata\" in onore della santa patrona di Catania. Successivamente ii nomi Donatello e Brigante sono stati rimossi, la motrice nr 6 \u00e8 stata battezzata Agata e attualmente il treno 7 ed il treno 8 non hanno nomi.\nCaratteristiche.\nLa struttura del rotabile \u00e8 in lega leggera con tecnologia avanzata di grandi profilati estrusi di alluminio.\nIl convoglio \u00e8 a due casse inscindibili, comunicanti con porta di servizio, munite di 8 porte ad espulsione per fiancata; sono montate ciascuna su 2 carrelli di cui uno di trazione e uno portante. La sospensione secondaria \u00e8 pneumatica e autolivellante.\nIl circuito di controllo della potenza \u00e8 ad inverter GTO-VVVF; i motori sono del tipo asincrono trifase raffreddati ad aria forzata. Due gruppi statici ausiliari di conversione, 3000 Vcc/380 Vca, 50\u00a0Hz, forniscono l'energia elettrica per gli usi di bordo e per la carica delle batterie\nLe apparecchiature elettriche sono montate nei sottocassa mentre i reostati di frenatura e recupero e la climatizzazione sono sull'imperiale. La corrente \u00e8 captata dalla linea aerea mediante pantografo.\nIl sistema frenante \u00e8 di 3 tipi: frenatura elettrica reostatica e con recupero di energia, pneumatica a dischi su ogni asse e elettromagnetica a pattini.\nOgni convoglio \u00e8 accoppiabile mediante accoppiatori automatici e telecomandabile fino a tre unit\u00e0. La sicurezza dei passeggeri viene garantita da impianti di videosorveglianza e da citofoni di emergenza. La capacit\u00e0 complessiva di posti \u00e8 di 442 con due posti attrezzati per disabili."}
{"id": "2289788", "revid": "38120", "url": "https://it.wikipedia.org/wiki?curid=2289788", "title": "Wex (personaggio)", "text": ""}
{"id": "2289792", "revid": "38120", "url": "https://it.wikipedia.org/wiki?curid=2289792", "title": "Cowen (personaggio)", "text": ""}
{"id": "2289793", "revid": "22853602", "url": "https://it.wikipedia.org/wiki?curid=2289793", "title": "Extra Half-Brite", "text": ""}
{"id": "2289795", "revid": "599013", "url": "https://it.wikipedia.org/wiki?curid=2289795", "title": "Charles Edge", "text": ""}
{"id": "2289796", "revid": "486946", "url": "https://it.wikipedia.org/wiki?curid=2289796", "title": "Dillion Everett", "text": ""}
{"id": "2289797", "revid": "22853630", "url": "https://it.wikipedia.org/wiki?curid=2289797", "title": "Extra Halfbrite", "text": ""}
{"id": "2289803", "revid": "486946", "url": "https://it.wikipedia.org/wiki?curid=2289803", "title": "Stackhouse (Stargate)", "text": ""}
{"id": "2289804", "revid": "1543377", "url": "https://it.wikipedia.org/wiki?curid=2289804", "title": "Municipalit\u00e0 locale di Engcobo", "text": "Engcobo \u00e8 una municipalit\u00e0 locale (in inglese Engcobo Local Municipality) appartenente alla municipalit\u00e0 distrettuale di Chris Hani della Provincia del Capo Orientale in Sudafrica. \nIn base al censimento del 2001 la sua popolazione \u00e8 di 148.404 abitanti.\nLa sede amministrativa e legislativa \u00e8 la citt\u00e0 di Engcobo e il suo territorio si estende su una superficie di ed \u00e8 suddiviso in 16 circoscrizioni elettorali (\"wards\"). Il suo codice di distretto \u00e8 EC137.\nGeografia fisica.\nConfini.\nLa municipalit\u00e0 locale di Engcobo confina a nord e a ovest con quella di Sakhisizwe, a nord con quella di Elundini (Ukhahlamba), a est con quelle di Mhlontlo e King Sabata Dalindyebo (O. R. Tambo), a sud con quella di Mbhashe (Amatole) e a sud e a ovest con quella di Intsika Yethu."}
{"id": "2289806", "revid": "22853675", "url": "https://it.wikipedia.org/wiki?curid=2289806", "title": "Hold-And-Modify", "text": ""}
{"id": "2289808", "revid": "767487", "url": "https://it.wikipedia.org/wiki?curid=2289808", "title": "Rod Freeman", "text": ""}
{"id": "2289809", "revid": "1305772", "url": "https://it.wikipedia.org/wiki?curid=2289809", "title": "Peter Kavanagh", "text": "Peter Kavanagh pu\u00f2 riferirsi a:"}
{"id": "2289815", "revid": "486946", "url": "https://it.wikipedia.org/wiki?curid=2289815", "title": "Brendan Gall", "text": ""}
{"id": "2289817", "revid": "228587", "url": "https://it.wikipedia.org/wiki?curid=2289817", "title": "Las Vegas Film Critics Society Award per la migliore sceneggiatura originale", "text": "Il Las Vegas Film Critics Society Award per la migliore sceneggiatura originale \u00e8 una categoria di premi assegnata da Las Vegas Film Critics Society, per il miglior sceneggiatore originale dell'anno. \u00c8 stata assegnata solo nel 1999 e nel 2000 come sottocategoria della migliore sceneggiatura ed \u00e8 opposta al miglior adattamento.\nVincitori e candidati.\nI vincitori sono indicati in grassetto."}
{"id": "2289819", "revid": "486946", "url": "https://it.wikipedia.org/wiki?curid=2289819", "title": "Peter Grodin", "text": ""}
{"id": "2289822", "revid": "767487", "url": "https://it.wikipedia.org/wiki?curid=2289822", "title": "Mike Macaluso", "text": ""}
{"id": "2289826", "revid": "486946", "url": "https://it.wikipedia.org/wiki?curid=2289826", "title": "Bates (Stargate)", "text": ""}
{"id": "2289828", "revid": "2148570", "url": "https://it.wikipedia.org/wiki?curid=2289828", "title": "Associazione Calcio Savoia", "text": "L'Associazione Calcio Savoia di Milano, omonima del pi\u00f9 celebre di Torre Annunziata, \u00e8 stata una societ\u00e0 calcistica di Milano.\nFondata intorno al 1910, ebbe vita piuttosto breve in quanto, scioltasi all'inizio della stagione 1914-15 a calendari gi\u00e0 compilati, non fu pi\u00f9 ricostituita.\nNella sua corta storia non \u00e8 quindi riuscita a partecipare alla massima serie del campionato italiano di calcio, pur avendoci provato.\nI colori sociali erano il bianco e l'azzurro. Il campo casalingo era al Portello."}
{"id": "2289830", "revid": "486946", "url": "https://it.wikipedia.org/wiki?curid=2289830", "title": "Kate Heightmeyer", "text": ""}
{"id": "2289838", "revid": "1543377", "url": "https://it.wikipedia.org/wiki?curid=2289838", "title": "Municipalit\u00e0 locale di Emalahleni (Capo Orientale)", "text": "Emalahleni \u00e8 una municipalit\u00e0 locale (in inglese Emalahleni Local Municipality) appartenente alla municipalit\u00e0 distrettuale di Chris Hani della Provincia del Capo Orientale in Sudafrica. \nIn base al censimento del 2001 la sua popolazione \u00e8 di 125.413 abitanti.\nLa sede amministrativa e legislativa \u00e8 la citt\u00e0 di Lady Frere e il suo territorio si estende su una superficie di ed \u00e8 suddiviso in 16 circoscrizioni elettorali (\"wards\"). Il suo codice di distretto \u00e8 EC136.\nGeografia fisica.\nConfini.\nLa municipalit\u00e0 locale di Emalahleni confina a nord con quelle di Maletswai e Senqu (Ukhahlamba), a est con quella di Sakhisizwe, a est e a sud con quella di Intsika Yethu, a sud e a ovest con quella di Lukhanji e a ovest con quella di Inkwanca."}
{"id": "2289845", "revid": "124230425", "url": "https://it.wikipedia.org/wiki?curid=2289845", "title": "Fiorenza Bassoli", "text": "Biografia.\n\u00c8 stata assessore alla pubblica istruzione nella giunta comunale di Sesto San Giovanni, quindi consigliere provinciale di Milano e sindaco di Sesto San Giovanni dal 1985 fino al 1994.\nSi candida alle elezioni regionali in Lombardia del 1995 col PDS, nella mozione dell'imprenditore e deputato Diego Masi, venendo eletta nella circoscrizione di Milano come prima degli eletti in consiglio regionale della Lombardia, venendo poi rieletta alle regionali Lombarde del 2000 nel medesimo collegio, dove assunse anche il ruolo di vicepresidente del Consiglio Regionale.\n\u00c8 stata senatrice della Repubblica nella XV e nella XVI legislatura.\nRicandidata al Senato alle elezioni politiche del 2013, non risult\u00f2 eletta."}
{"id": "2289850", "revid": "300067", "url": "https://it.wikipedia.org/wiki?curid=2289850", "title": "Ben Kelso", "text": ""}
{"id": "2289856", "revid": "729019", "url": "https://it.wikipedia.org/wiki?curid=2289856", "title": "Las Vegas Film Critics Society Award per il miglior adattamento", "text": "Il Las Vegas Film Critics Society Award per il miglior adattamento \u00e8 una categoria di premi assegnata da Las Vegas Film Critics Society, per il miglior adattamento cinematografico dell'anno. \u00c8 stata assegnata solo nel 1999 e nel 2000 come sottocategoria della migliore sceneggiatura ed \u00e8 opposta alla migliore sceneggiatura originale.\nVincitori e candidati.\nI vincitori sono indicati in grassetto."}
{"id": "2289857", "revid": "120768208", "url": "https://it.wikipedia.org/wiki?curid=2289857", "title": "Universit\u00e0 agraria", "text": "Le universit\u00e0 agrarie sono forme associative, con varie denominazioni (universit\u00e0, comunanze, partecipanze, associazioni agrarie), esistenti tuttora in varie regioni d'Italia, che rappresentano vestigia di un'epoca passata, in cui hanno avuto funzioni ben pi\u00f9 cospicue: esse si riportano, infatti, alle forme antiche della propriet\u00e0 collettiva, di cui costituiscono il residuo storico. Si sono sviluppate e perdurano anche in altri paesi (es., gli \"Allmenden \"nella Svizzera, il \"mir \"russo).\nLe leggi.\nLe leggi che regolano le Universit\u00e0 Agrarie sono le seguenti:\nComplessivamente nel Lazio le propriet\u00e0 amministrate dalle Universit\u00e0 agrarie ammontano a circa 50.000 ettari di terreno.\nStoria.\nL\"'ager compascuus \"e i \"communia \"delle colonie romane si riportano a forme affini di godimento delle terre aperto a tutti gli abitanti o limitato ad alcune categorie. Ma le origini pi\u00f9 prossime delle universit\u00e0 agrarie si ritrovano nell'epoca delle dominazioni barbariche, quando, venuti meno i municip\u00ee romani col loro carattere politico, le popolazioni si ridussero a semplici aggruppamenti di fatto, cementati da una comunanza d'interessi economici.\nA queste \"universitates hominum \"vennero ad appartenere le terre non assegnate in propriet\u00e0 privata e che restarono quindi come dominio collettivo: su di esse gli abitanti esercitavano collettivamente le facolt\u00e0 di seminare, pascolare, tagliare legna, raccogliere erba, costruire capanne, ecc.; e molto spesso la partecipazione alla comunit\u00e0 col godimento dei diritti relativi era legata al possesso di una \"sors\", cosicch\u00e9 le terre incolte venivano a costituire come un'appendice di quelle coltivate (il sistema sussiste tuttora specialmente nei \"masi\" del Trentino e dell'Alto Adige).\nContro questa propriet\u00e0 collettiva si esercit\u00f2 l'azione dissolvente del feudalesimo, con intensit\u00e0 e risultato ora pi\u00f9 ora meno profondi secondo i luoghi: talvolta l'antico dominio della universit\u00e0 venne assorbito dal diritto del signore, restando agli abitanti i semplici usi civici; altrove la comunit\u00e0 riusc\u00ec a conservare il proprio dominio, trovando anzi nei tentativi d'usurpazione dei feudatar\u00ee il motivo per una pi\u00f9 forte organizzazione; altrove si costituirono forme intermedie di collaborazione fra il signore e la collettivit\u00e0.\n\u00c8 di questo periodo la formazione in alcune regioni di quelle comunit\u00e0 di originar\u00ee del luogo, che si chiamarono \"vicinie \"(da \"vicus\"). E talora, per le particolari condizioni dei luoghi, altre comunit\u00e0 sorsero per concessione degli stessi feudatar\u00ee, con lo scopo precipuo di migliorare le terre: cos\u00ec avvenne, ad esempio, per le partecipanze emiliane.\nIl sorgere dei comuni influ\u00ec profondamente sullo sviluppo delle universit\u00e0 agrarie, alcune delle quali si confusero nel nuovo ente politico, perdendo ogni autonomia, mentre altre si conservarono pi\u00f9 o meno indipendenti, coi loro scopi economico-agrar\u00ee, accanto al comune.\nNel primo caso i beni dell'universit\u00e0 costituirono il patrimonio comunale; nel secondo, invece, le universit\u00e0 conservarono la propriet\u00e0 delle terre comuni. Cos\u00ec avvenne che le universit\u00e0 agrarie, limitandosi al godimento dei beni comuni nell'interesse dei propr\u00ee membri, distinto dall'interesse generale cui provvedeva il comune, assai spesso chiusero i ranghi, comprendendo solo i discendenti di determinate famiglie o i membri di certi gruppi o gli originar\u00ee del luogo. Ci\u00f2 si verific\u00f2, ad esempio per le partecipanze emiliane e per le societ\u00e0 degli antichi originar\u00ee della val Camonica. Ma anche dove il comune fece proprie le terre delle universit\u00e0, queste tuttavia conservarono talora una propria fisonomia e una propria funzione, rivolta soprattutto a regolare l'uso ordinato delle terre comunali: e, infatti, la storia di queste associazioni \u00e8 legata a quella degli usi civici. Numerosi sono gli statuti, che ci rimangono, delle universit\u00e0 agrarie; e hanno notevole interesse, poich\u00e9 offrono un quadro fedele delle condizioni sociali ed economiche del tempo: vi sono regolati i titoli di appartenenza al consorzio, sono disciplinati i poteri e le funzioni, \u00e8 distribuito ordinatamente l'uso delle terre comuni.\nNel periodo successivo delle riforme, prima e dopo la rivoluzione francese, le nuove concezioni ebbero il loro riflesso anche sulle universit\u00e0 agrarie, poich\u00e9 nel principio collettivistico che le ispirava si vide un impedimento alla libert\u00e0 delle terre. Quindi, da un lato si cerc\u00f2 di eliminarle, completando il loro assorbimento nei comuni; dall'altro si provvide, per quanto si pot\u00e9, a estenderle oltre gli ambiti di famiglie o di gruppi ai quali storicamente erano limitate. Cos\u00ec \u00e8 venuta a scemare la loro importanza, poich\u00e9 le universit\u00e0 superstiti, sparse qua e l\u00e0 per l'Italia, sono scarse; e differiscono notevolmente da un luogo all'altro, sia per la composizione talora aperta a tutti i cittadini del comune, talora no; sia per l'organizzazione giuridica. Alcune di esse, infatti, sono enti morali, avendo ottenuto il riconoscimento da parte dello stato o in linea generale (com'\u00e8 avvenuto per le comunit\u00e0 esistenti nelle ex-provincie pontificie, a norma della legge 3 agosto 1894) o caso per caso; altre, invece, sono semplici figure associative sfornite di personalit\u00e0. La loro intrinseca struttura varia dalla comunione romana, sia pure con qualche carattere particolare, alla comunione germanica, alla societ\u00e0 vera e propria; e hanno natura pubblica e talvolta privata, a seconda dei casi.\nLa legge vigente 16 giugno 1927, n. 1766, sul riordinamento degli usi civici, ha dettato una nuova disciplina per le universit\u00e0 ed altre associazioni agrarie, vietando la costituzione di nuove associazioni per il promiscuo godimento delle terre, pur consentendo il riconoscimento a quelle gi\u00e0 esistenti di fatto. \u00c8 ordinato per\u00f2 lo scioglimento delle associazioni, se il patrimonio sia insufficiente ai bisogni degli utenti o vi siano motivi per ritenere inutile o dannosa l'esistenza di esse. Infine i terreni di uso civico delle associazioni debbono essere aperti agli usi civici di tutti i cittadini del comune o della frazione; salvo che si \ntratti di diritti spettanti a determinate classi di persone per disposizione speciale di leggi anteriori o per sentenza passata in giudicato, ovvero che si tratti di associazioni composte di determinate famiglie, le quali, possedendo esclusivamente terre atte a coltura agraria, vi abbiano apportato sostanziali e permanenti migliorie. L'ordinamento vigente, pur essendo restrittivo nei riguardi delle universit\u00e0 agrarie, salva e valorizza le funzioni vitali che esse possono tuttora svolgere, specie in quei luoghi e per quelle terre che meglio si prestano a forme di godimento collettivo anzich\u00e9 individuale.\nLe Universit\u00e0 agrarie in Abruzzo.\nNella regione Abruzzo, sono stati rinvenuti molti documenti che accertano la presenza delle antiche Universit\u00e0 Agrarie, situazioni storico-amministrative simili ai paesi laziali. Si possono citare come fonti certe i seguenti borghi:\nLe Universit\u00e0 agrarie nel Lazio.\nPer secoli la Campagna Romana e i territori limitrofi sono stati feudi delle grandi famiglie romane, prima definite baronali, e poi principesche. All'unificazione italiana uno dei massimi problemi era che dette terre erano molto mal coltivate e con un regime idrico che contribuiva a rendere malsana l'aria della stessa citt\u00e0 di Roma.\nA differenza di altre fasi storiche la politica agraria posta in essere dal governo del Regno d'Italia fu abbastanza equilibrato. Sui vecchi feudi gravavano da tempo immemorabile antichi diritti delle popolazioni locali, inquadrabili negli usi civici, soprattutto di legnatico. La necessit\u00e0 di scioglimento di una situazione di coesistenza di possesso del feudatario con diritti reali minori della popolazione port\u00f2 ad attribuire ai feudatari stessi un diritto di riscatto della loro propriet\u00e0 \"privata\", prima pensato in capo ai comuni, considerati come entit\u00e0 amministrativa, e poi attribuito a nuovi soggetti dalla \"legge Boselli\", per i quali era stato riesumato l'antichissimo termine di Universit\u00e0 agraria. La propriet\u00e0 feudale veniva \"affrancata\" (cio\u00e8 liberata) dal feudatario dal peso ed onere dell'esercizio degli usi civici da parte della popolazione sui terreni. Normalmente l'affrancazione della propriet\u00e0 feudale da detti gravami era realizzata mediante scorporo di una parte del territorio del feudo, che diveniva di propriet\u00e0 collettiva della popolazione residente. La parte riscattata rimaneva in piena propriet\u00e0 privata all'ex-feudatario. Anche la successiva legge del 1927 sulla liquidazione degli usi civici sostanzialmente vide mantenute queste forme di propriet\u00e0 collettive. La legge permise di quotizzare i terreni convenientemente utilizzabili per l'agricoltura, che rimangono per\u00f2 di propriet\u00e0 collettiva della popolazione interessata fino al procedimento amministrativo di legittimazione/affrancazione, preceduto dalla propedeutica verifica delle migliorie agrarie sostanziali e permanenti apportate sul terreno.\nCambiati i tempi, le vecchie funzioni sociali di assicurare alle popolazioni umili un bisogno primario com'\u00e8 la legna per riscaldarsi e per cucinare nei focolari, ora interessa piccoli paesi e un numero esiguo di persone che vi dimorano, mentre le propriet\u00e0 collettive dei boschi e di altri terreni continuano a svolgere un ruolo fondamentale per la conservazione del territorio. I boschi ed i pascoli, perci\u00f2, continueranno a rimanere in gestione delle Universit\u00e0 Agrarie, non essendone autorizzata in alcun modo la perdita della propriet\u00e0 collettiva da parte della popolazione proprietaria. Su tali boschi e pascoli, nonch\u00e9 sui terreni agricoli quotizzati ma non ancora legittimati/affrancati, permane il diritto di uso civico di pascolo e di legnatico, in forma strettamente regolamentata dalle vigenti leggi forestali e dal codice civile.\nLe singole Universit\u00e0 agrarie laziali.\nLa legge che comport\u00f2 l'affrancamento degli usi civici nei primi anni del Novecento ammise una prelazione a favore di forme collettive di tali terre che nel Lazio, specialmente in provincia di Viterbo, ripresero il vecchio nome di Universit\u00e0 agrarie.\nAllumiere.\nConsiderando l'estensione totale del patrimonio ed il numero di impiegati stabili, l'Universit\u00e0 Agraria di Allumiere, risulta essere la pi\u00f9 grande d'Italia (dopo Tolfa).\nEssa gestisce tutta la normativa ad uso pubblico ed in termini economici e si presenta principalmente come Azienda agricola - zootecnica in economia diretta, dalla quale si producono bovini all'ingrasso, foraggi biologici, cereali ed altro ancora.\nLa propriet\u00e0 demaniale amministrata dall'Ente \u00e8 la seguente:\ned in totale di ha 5.508.\nUn 43% dell'intero patrimonio \u00e8 utilizzato per il pascolo a testimonianza di come le principali attivit\u00e0 produttive dell'Universit\u00e0 Agraria, siano appunto rappresentate da allevamento e produzione zootecnica.\nCirca un 14% della superficie a disposizione dell'Universit\u00e0 Agraria di Allumiere \u00e8 adibito all'altra attivit\u00e0 principale dell'Ente cio\u00e8 le colture gestite con le metodologie dell'agricoltura biologica.\nBlera.\nL'Universit\u00e0 Agraria di Blera \u00e8 un'antica Arte Agraria, gi\u00e0 esistente nel 1894 (Legge istitutiva delle UA), che ad oggi gestisce terreni, terreni boschivi, seminativi e pascolivi per una superficie di 3.572 ha.\nManziana.\nL'Universit\u00e0 agraria di Manziana possiede tuttora una estensione di 580 ettari, prevalentemente a bosco.\nOriolo Romano.\nIl feudo di Oriolo appartenne ai marchesi Altieri, gravato di \"usi civici\" fino al 1922, anno in cui fu definitivamente smembrato in base alle leggi che facilitavano l'affrancamento di detti \"usi civici\". L'Universit\u00e0 agraria, che era una forma di associazione di contadini residenti nata nei primi anni del '900 in seguito all'emanazione di una legge nazionale, distribu\u00ec gli usi civici delle terre affrancate ai residenti, mantenendo l'unitariet\u00e0 della titolarit\u00e0 dei terreni.\nOggi l'Ente Universit\u00e0 Agraria, i cui organi amministrativi sono eletti da tutti i residenti, controlla e gestisce tutto il comprensorio agricolo di Oriolo. Nei primi decenni del secolo, inoltre, ha partecipato con i suoi fondi alla costruzione dell'edificio scolastico, alla ristrutturazione dell'ambulatorio medico di propriet\u00e0 comunale, e ha sostenuto finanziariamente famiglie disagiate.\nRiano.\nL'Universit\u00e0 agraria di Riano ha affrancato il feudo appartenente al Principe Boncompagni Ludovisi."}
{"id": "2289859", "revid": "599013", "url": "https://it.wikipedia.org/wiki?curid=2289859", "title": "Jim Owens", "text": ""}
{"id": "2289865", "revid": "729019", "url": "https://it.wikipedia.org/wiki?curid=2289865", "title": "Dissei", "text": "Dissei (scoglio di Seil) \u00e8 un'isola dell'arcipelago delle Dahlac, nel Mar Rosso, in Eritrea.\n\u00c8 l'unica isola montuosa dell'arcipelago e una delle poche abitate.\nI suoi fondali sono ricchi di vita e di pesce di passo; il corallo si mantiene fino ai -30 metri. Spesso per\u00f2 l'acqua \u00e8 torbida per la grande presenza di plancton.\nLa popolazione vive di pesca (vongole) e del commercio di conchiglie."}
{"id": "2289876", "revid": "767487", "url": "https://it.wikipedia.org/wiki?curid=2289876", "title": "Tim Bassett", "text": ""}
{"id": "2289888", "revid": "125644600", "url": "https://it.wikipedia.org/wiki?curid=2289888", "title": "Michael di Kent", "text": "\u00c8 cugino di primo grado della regina Elisabetta II. I genitori hanno scelto per lui il nome Michael in onore di Michele II di Russia, fratello dello zar Nicola II di Russia, cugino del nonno Giorgio V. Michael \u00e8 sposato con la baronessa Marie Christine von Reibnitz e ha due figli, Lord Frederick Windsor e Lady Gabriella Windsor. \u00c8 52\u00ba in linea di successione al trono del Regno Unito.\nBiografia.\nI primi anni.\nIl principe Michael di Kent nacque il 4 luglio 1942 a Coppins, Iver, Buckinghamshire. Suo padre era il principe Giorgio, duca di Kent, figlio quartogenito di Giorgio V del Regno Unito e di Mary di Teck, il quale rimase ucciso nella caduta dell'aereo sul quale si trovava presso Caithness, in Scozia, il 25 agosto 1942, solo sei settimane dopo la nascita di Michael. Al tempo della sua nascita egli era il sesto in linea di successione al trono britannico.\nSua madre era la principessa Marina di Grecia, figlia del principe Nicola di Grecia e della granduchessa Elena Vladimirovna Romanova. Dalla nascita Michael ottenne il titolo di Altezza Reale, in quanto nipote del monarca britannico.\nVenne battezzato il 4 agosto 1942; suoi padrini furono Franklin Delano Roosevelt, presidente degli Stati Uniti d'America, re Haakon VII di Norvegia, la regina Guglielmina dei Paesi Bassi, la principessa Patricia di Connaught, la principessa Vittoria d'Assia e del Reno, la principessa Federica di Hannover e il principe Enrico, duca di Glouchester.\nAll'et\u00e0 di 5 anni fu paggio al matrimonio di sua cugina, l'allora principessa Elisabetta, col principe Filippo.\nEducazione e servizio militare.\nEducato alla Sunningdale School e al College di Eton, il principe Michael entr\u00f2 successivamente nella Royal Military Academy di Sandhurst nel gennaio del 1961, venendo assegnato all'11\u00ba reggimento di ussari nel 1963. Prest\u00f2 servizio in Germania, Hong Kong e Cipro, dove in particolare il suo squadrone venne inquadrato nelle forze dell'ONU per la pacificazione dal 1971. Si ritir\u00f2 dal servizio attivo nell'esercito solo nel 1981, con il grado di maggiore.\nNel 1994 divenne commodoro onorario della Royal Naval Reserve e nel 2002 divenne Air Commodore della RAF Benson. Inoltre il principe Michael \u00e8 presidente della SSAFA (Soldiers', Sailors' &amp; Airmen's Families' Association) Forces Help e del Royal Patriotic Fund. Ricopre anche l'incarico di colonnello in capo dell'Essex and Kent Scottish Regiment in Canada.\nIncarichi di corte.\nCome terzo figlio del figlio quartogenito del re Giorgio V, il principe Michael non gode di ruoli particolari all'interno della corte, limitandosi a ruoli di rappresentanza nel Commonwealth. Ha rappresentato la regina d'Inghilterra a funerali di stato in India, Cipro e Swaziland e, con la moglie, ha rappresentato la regina alle celebrazioni per l'indipendenza del Belize e all'incoronazione del re Mswati III dello Swaziland.\nIl principe Michael \u00e8 inoltre patrono di un gran numero di istituti di carit\u00e0, tra i quali il pi\u00f9 importante \u00e8 indubbiamente la Royal Life Saving Society.\nTra i suoi patronati si includono:\nI rapporti con la Russia.\nIl principe Michael ha da sempre dimostrato un forte interesse per la cultura della Russia, in particolare per una sua certa somiglianza con lo zar Nicola II di Russia, il quale \u00e8 stato del resto cugino di primo grado di tre dei suoi nonni. Quando i resti mortali della famiglia imperiale russa (ritrovati dopo oltre ottant'anni di ricerche) vennero risepolti con tutti gli onori nella cappella del palazzo imperiale, il principe Michael presenzi\u00f2 alla cerimonia in qualit\u00e0 di rappresentante del Regno Unito. Nella novella \"Icon\" addirittura lo scrittore Frederick Forsyth immagina la restaurazione della monarchia in Russia con a capo Michael come zar. Il principe Michael \u00e8 stato anche nominato membro onorario della Romanov Family Association.\nData la sua parziale ascendenza russa, egli \u00e8 riconosciuto oggi anche come un ottimo interprete di lingua russa.\nMassoneria.\nMassone, \u00e8 Gran Maestro della Gran Loggia provinciale del Middlesex, appartenente alla Gran Loggia Unita d'Inghilterra.\nMatrimonio e figli.\nIl 30 giugno 1978 il principe Michael spos\u00f2 con cerimonia civile al municipio di Vienna in Austria la baronessa Marie Christine von Reibnitz, unica figlia del nobiluomo tedesco barone Gunther Hubertus von Reibnitz, e di sua moglie, l'ungherese Maria Anna Carolina Franziska Walpurga Bernadette, contessa Szap\u00e1ry de Muraszombath, Sz\u00e9chysziget et Szap\u00e1r.\nIl matrimonio venne fortemente avversato in quanto non solo la baronessa era di religione cattolica romana ma era anche divorziata. Precedentemente ella era stata sposata col banchiere Thomas Troubridge dal quale si era separata nel 1973 e aveva divorziato definitivamente nel 1977, venendo il suo matrimonio dichiarato nullo dalla chiesa cattolica l'anno successivo, due mesi prima del suo matrimonio col principe Michael. Per via dell'Act of Settlement del 1701 che non consente matrimoni di un erede al trono con persone di religione cattolica, il principe Michael ha rinunciato da allora ufficialmente alla successione al trono britannico preferendo sposare la baronessa.Il 26 marzo 2015 per\u00f2 ha riguadagnato i suoi diritti per via del Succession to the Crown Act 2013.\nLa coppia ebbe due figli i quali entrambi sono ammessi alla linea di successione al trono in quanto sono cresciuti secondo la fede anglicana:"}
{"id": "2289889", "revid": "767487", "url": "https://it.wikipedia.org/wiki?curid=2289889", "title": "Fityeh\u00e1z", "text": "Fityeh\u00e1z \u00e8 un comune dell'Ungheria di 737 abitanti (dati 2001). \u00c8 situato nella provincia di Zala."}
{"id": "2289891", "revid": "297745", "url": "https://it.wikipedia.org/wiki?curid=2289891", "title": "Cavaliere di San Marco", "text": ""}
{"id": "2289893", "revid": "416175", "url": "https://it.wikipedia.org/wiki?curid=2289893", "title": "Linea di sangue di Ges\u00f9", "text": "Quella della linea di sangue di Ges\u00f9 \u00e8 l'ipotetica sequenza dei diretti discendenti del Ges\u00f9 storico e di Maria Maddalena, o di un'altra donna, generalmente considerata la sua presunta moglie.\nVersioni diverse e contraddittorie della linea di sangue di Ges\u00f9 sono state promosse da numerosi libri, siti \"web\" e film \"fiction\" e \"non-fiction\" nel tardo XX secolo e inizio del XXI secolo, che sono stati quasi tutti respinti come opere di pseudostoria e di teorie cospirative.\nSecondo una maggioranza qualificata di storici e studiosi di campi correlati, non esiste alcuna prova storica, biblica, apocrifa, archeologica, genealogica e genetica che supporti irrefutabilmente questa ipotesi moderna. L'ipotetica linea di sangue di Ges\u00f9 non deve essere confusa con la genealogia di Ges\u00f9 biblica o con i parenti storici di Ges\u00f9 e i loro discendenti noti come \"Desposini\".\nStoria dell'ipotesi.\nGi\u00e0 nel XII secolo il monaco Pi\u00e8rre des Vaux-de-Cernay, riferendosi ai Catari, scriveva: \"Gli eretici dichiaravano che Santa Maria Maddalena era la concubina di Ges\u00f9 Cristo\".\nL'idea di Maria Maddalena come moglie o compagna di Ges\u00f9 venne ripresa nel XIX secolo. Nel 1886 il socialista Louis Martin pubblic\u00f2 il libro \"Les \u00c9vangiles sans Dieu\", in cui sosteneva che il Ges\u00f9 storico avrebbe sposato Maria Maddalena e avuto un figlio da lei. In seguito la Maddalena fu la protagonista dell'opera teatrale \"L'amante du Christ\", scritta nel 1888 da Rodolphe Darzens con il frontespizio realizzato da F\u00e9licien Rops.\nNel XX secolo, l'ipotesi della linea di sangue di Ges\u00f9 secondo la quale il Ges\u00f9 storico avrebbe sposato Maria Maddalena e avuto una figlia da lei venne portata alla ribalta da Donovan Joyce nel suo libro del 1973 \"The Jesus Scroll\".\nIn un libro del 1977, \"Jesus died in Kashmir: Jesus, Moses and the ten lost tribes of Israel\", Andreas Faber-Kaiser esamin\u00f2 la leggenda secondo cui Ges\u00f9 incontr\u00f2 una donna del Kashmir, la spos\u00f2 ed ebbe da lei diversi figli. L'autore intervist\u00f2 anche il fu Basharat Saleem il quale dichiarava di essere un discendente kashmiro di Ges\u00f9.\nMichael Baigent, Richard Leigh, e Henry Lincoln svilupparono e resero popolare l'ipotesi secondo cui una linea di sangue di Ges\u00f9 e Maria Maddalena diede vita alla dinastia Merovingia nel loro controverso saggio del 1982 \"Il santo Graal\", in cui essi affermarono: \nNel suo libro del 1992 \"Jesus and the Riddle of the Dead Sea Scrolls: Unlocking the Secrets of His Life Story\", anche Barbara Thiering svilupp\u00f2 l'ipotesi di una linea di sangue di Ges\u00f9 e Maria Maddalena, basando le sue conclusioni storiche sull'applicazione della cosiddetta tecnica Pescher al Nuovo Testamento. Nel suo libro del 1993 \"The Woman with the Alabaster Jar: Mary Magdalen and the Holy Grail\", Margaret Starbird svilupp\u00f2 l'ipotesi che Santa Sara fosse la figlia di Ges\u00f9 e Maria Maddalena e che questa fosse la fonte della leggenda associata con il culto a Saintes-Maries-de-la-Mer dove, secondo una tradizione riportata dalla Legenda Aurea, Maria Maddalena sarebbe sbarcata dopo avere lasciato la Palestina. Ella dichiar\u00f2 anche che il nome \"Sara\" significa \"Principessa\" in ebraico, rendendola cos\u00ec la figlia dimenticata del \"sang r\u00e9al\", il sangue reale del Re dei Giudei.\nNel suo libro del 1996 \"Bloodline of the Holy Grail: The Hidden Lineage of Jesus Revealed\", Laurence Gardner present\u00f2 gli alberi genealogici di Ges\u00f9 e Maria Maddalena come gli antenati di tutte le famiglie reali europee dell'Era volgare. Il seguito del 2000 di quel libro \"Genesis of the Grail Kings: The Explosive Story of Genetic Cloning and the Ancient Bloodline of Jesus\" \u00e8 unico nelle sue affermazioni secondo cui la linea di sangue di Ges\u00f9 pu\u00f2 realmente essere fatta risalire fino ad Adamo ed Eva ma che il primo uomo e la prima donna erano ibridi primati-alieni creati dall'Anunnaki della teoria degli antichi astronauti.\nIl libro del 2000 \"Rex Deus: The True Mystery of Rennes-Le-Chateau and the Dynasty of Jesus\", Marylin Hopkins, Graham Simmans e Tim Wallace-Murphy svilupparono l'ipotesi secondo cui una linea di sangue di Ges\u00f9 e Maddalena faceva parte di una dinastia ombra discendente dai 24 sommi sacerdoti del Tempio di Gerusalemme nota come \"Rex Deus\" - il \"Re Dio\".\nIl romanzo del 2003 \"Il codice da Vinci\" di Dan Brown present\u00f2 alcune di queste ipotesi come valide. Elementi di alcune ipotesi sulla linea di sangue di Ges\u00f9 vennero proposte dal documentario del 2007 \"La Tomba Perduta di Ges\u00f9\" di Simcha Jacobovici incentrato sulla scoperta della Tomba di Talpiot, che fu anche pubblicata in un libro intitolato \"La Tomba della Famiglia di Ges\u00f9\".\nNel documentario del 2008 \"Linea di sangue\", Bruce Burgess, un produttore cinematografico con interessi nel paranormale, dichiara di essere in collaborazione con un presunto ricercatore soprannominato \"Ben Hammott\", il quale avrebbe trovato diverse salme mummificate (una delle quali sarebbe la presunta di Maria Maddalena) a Rennes-le-Ch\u00e2teau, in Francia, comprovanti ipoteticamente l'esistenza di una linea di sangue di Ges\u00f9. Ma nell'aprile del 2012 \"Ben Hammott\" ha ammesso che era tutto falso\nTuttavia la divulgazione del dibattuto contenuto del cosiddetto Vangelo della moglie di Ges\u00f9, avvenuta a Roma nel settembre del 2012, ha riportato alla ribalta il tema della relazione tra Ges\u00f9 e Maria Maddalena. Il \"Vangelo della moglie di Ges\u00f9\" \u00e8 un piccolo frammento di un antico papiro che riporta un brano in lingua copta che include le parole: \"Ges\u00f9 ha detto loro: 'mia moglie ...' \". Il frammento \u00e8 una copia del IV secolo di ci\u00f2 che si pensa essere \"un vangelo scritto in greco, probabilmente nella seconda met\u00e0 del II secolo.\".\nPretendenti.\nQuella che segue \u00e8 una lista di persone insigni che hanno pubblicamente dichiarato di discendere dalla linea di sangue di Ges\u00f9:\nAderenza.\nCome reazione a \"Il santo Graal\", \"Il codice da Vinci\" e ad altri libri controversi, siti web e film sullo stesso soggetto, un buon numero di persone negli ultimi anni del Novecento e nei primi del XXI secolo hanno aderito all'ipotesi di una linea di sangue di Ges\u00f9 nonostante la mancanza di prove reali. Mentre alcuni semplicemente considerano la cosa come una nuova proposizione intellettuale, altri la ritengono un dato di fatto indiscutibile. Tra questi ultimi spiccano coloro i quali attendono che un diretto discendente di Ges\u00f9 alla fine emerga come un grande uomo che divenga un messia, un re sacro che regga un governo del mondo, nel corso di un evento che essi interpreteranno come un secondo avvento mistico di Cristo.\nI punti di vista spirituali eclettici di questi aderenti sono influenzati dagli scritti di autori iconoclasti da un ampio spettro di prospettive. Questi scrittori cercano spesso di sfidare le credenze e le istituzioni moderne mediante una reinterpretazione della storia cristiana e della mitologia. Alcuni tentano di promuovere e comprendere spiritualmente l'uguaglianza tra uomini e donne ritraendo Maria Maddalena come apostola di un femminismo cristiano, e perfino come la personificazione della dea madre o del femminino sacro, associandola generalmente con la Madonna Nera.\nAlcuni vorrebbero che la cerimonia che celebr\u00f2 l'inizio del presunto matrimonio tra Ges\u00f9 e Maria Maddalena venisse considerato come un \"matrimonio sacro\"; e Ges\u00f9, Maria Maddalena, e la loro presunta figlia, Sara, fossero considerati come una famiglia sacra, allo scopo di mettere in discussione i tradizionali ruoli dei generi e i valori familiari. Quasi tutte queste rivendicazioni sono in contrasto con l'erudita apologetica cristiana, e sono state scartate come eresie gnostiche New Age.\nNessuna corrente principale della denominazione cristiana ha mai accolto l'ipotesi di una linea di sangue di Ges\u00f9 come dogma o come oggetto di devozione religiosa, poich\u00e9 esse sostengono che Ges\u00f9, considerato il Figlio di Dio, fu perpetuamente continente e casto, e metafisicamente sposato alla Chiesa; egli mor\u00ec, risorse, ascese al cielo, e infine torner\u00e0 corporeamente e visibilmente sulla terra, rendendo perci\u00f2 ogni ipotesi di una discendenza di Ges\u00f9 e corrispondenti aspettative messianiche impossibili.\nMolti fondamentalisti cristiani ritengono che l'Anticristo, profetizzato nel Libro della Rivelazione, progetti di presentarsi come discendente dalla linea davidica per rafforzare la sua rivendicazione di essere il Messia degli Ebrei. Lo scopo di questa propaganda sarebbe quello di influenzare le opinioni, le emozioni, le attitudini e il comportamento degli Ebrei e dei filo-semiti per conseguire i suoi obiettivi satanici. Un sempre maggior numero di escatologisti cristiani ritiene che l'Anticristo possa presentarsi come discendente dalla linea di sangue di Ges\u00f9 per approfittare della popolarit\u00e0 di questa ipotesi.\nCritica.\nIl trasporto dei santi.\nLe ipotesi della linea di sangue di Ges\u00f9 decorrono in parallelo con altre leggende circa il volo dei discepoli verso terre lontane, come quella secondo cui Giuseppe d'Arimatea giunse in Inghilterra dopo la morte di Ges\u00f9, portando con s\u00e9 il frammento di una spina della Corona di Spine, che successivamente piant\u00f2 a Glastonbury. Gli storici generalmente considerano queste leggende come \"pie truffe\" inventate durante il Medioevo.\nLa possibilit\u00e0 di \"spostare\" il corpo fra due luoghi molto lontani \u00e8 menzionata in alcuni passi biblici, sia in riferimento a Dio,che a creature umane o angeliche. Ges\u00f9 dopo la resurrezione appare in molteplici circostanze (Emmaus, gli Undici Apostoli, Tommaso) dove, pur avendo un corpo umano con le cinque Sante Piaghe della croce, \u00e8 capace di muoversi con una velocit\u00e0 istantanea propria di entit\u00e0 spirituali come gli angeli. La stessa facolt\u00e0 di delocalizzazione istantanea \u00e8 attribuita dal Libro di Tobia all'arcangelo Raffaele che riappare in Egitto, subito dopo aver esorcizzato il demone Asmodeo.\nIl riferimento ad una creatura umana \u00e8 presente in , verso che afferma che \u00ablo Spirito del Signore rap\u00ec Filippo\u00bb, il quale scomparve alla vista dell'eunuco della regina di Saba, appena convertito e battezzato cristianamente. Filippo si ritrov\u00f2 ad Azoto, proseguendo per Cesarea.\nUn sistematizzazione unitaria \u00e8 rintracciabile nella comunione dei santi, dottrina che afferma la possibilit\u00e0 di ogni essere umano di partecipare gi\u00e0 a partire dalla vita terrena ai doni e alle qualit\u00e0 spirituali del corpo umano-divino di Ges\u00f9, delle anime umane salvate in Paradiso e dei suoi angeli, creati incorporei e uniti a Lui in un unico essere.\nCritica esegetica.\nL'ipotesi della linea di sangue di Ges\u00f9 presentata nel libro \"Il Santo Graal\" non \u00e8 contenuta in nessuno dei documenti del \"Priorato di Sion\" ed \u00e8 stata scartata come frutto di fantasia da Pierre Plantard nel 1982 in un'intervista ad una radio francese, cos\u00ec come da Philippe de Cherisey in un articolo di giornale. Plantard dichiar\u00f2 solo che i Merovingi discendevano dalla Trib\u00f9 di Beniamino, il che contraddice l'ipotesi di una linea di sangue di Ges\u00f9 come anello mancante tra la linea di sangue merovingia e la linea di sangue davidica dalla Trib\u00f9 di Giuda. Il concetto di una linea di sangue diretta da Ges\u00f9 e Maria Maddalena, e i suoi ipotetici rapporti con i Merovingi (e con i loro presunti discendenti moderni: Asburgo, Granduchi del Lussemburgo, Clan Sinclair, Stuart, Cavendish, Borbone e Borbone-Orl\u00e9ans), oltre ad altre famiglie nobili, \u00e8 stroncata come pseudostoria da una qualificata maggioranza di cristiani e storici secolari come Darrell L. Bock e Bart Ehrman, cos\u00ec come hanno fatto giornalisti e ricercatori come Jean-Luc Chaumeil, che possiede un vasto archivio su questo argomento.\nNel 2005, il presentatore della TV britannica e archeologo dilettante Tony Robinson cur\u00f2 e present\u00f2 una dettagliata confutazione dei principali argomenti di Dan Brown e di quelli di Baigent, Leigh, e Lincoln, nella trasmissione \"The Real Da Vinci Code\" (\"Il vero Codice da Vinci\"), andata in onda su Channel 4. Il programma mostr\u00f2 lunghe interviste con molti dei protagonisti, mettendo in serio dubbio il presunto arrivo di Maria Maddalena in Francia, tra gli altri miti correlati, intervistando in un documentario gli abitanti di Saintes-Maries-de-la-Mer, il centro del culto di Santa Sara.\nL'ipotesi della linea di sangue di Ges\u00f9 dal libro \"Rex Deus: The True Mystery of Rennes-Le-Chateau and the Dynasty of Jesus\" si impernia sulla testimonianza dell'anonimo informatore degli autori, \"Michael\", il quale dichiar\u00f2 di essere un discendente del \"Rex Deus\". Le prove a sostegno dell'ipotesi erano apparentemente andate smarrite, e pertanto non possono essere verificate indipendentemente, dato che Michael affermava che esse erano contenute nello scrittoio del sui defunto padre, che era stato venduto dal fratello, ignaro del suo contenuto. Alcuni critici puntualizzano che il racconto dell'informatore relativo alla storia della propria famiglia sembra basarsi sulla dubbia opera di Barbara Thiering, e lo identifica come Michel Roger Lafosse.\nRobert Lockwood, il responsabile stampa della Diocesi Cattolica Romana di Pittsburgh, vede il concetto di Chiesa cospirante allo scopo di insabbiare la verit\u00e0 su una linea di sangue di Ges\u00f9 come una deliberata propaganda anticattolica. Egli lo vede come parte della lunga tradizione di un sentimento anti-cattolico che ha radici profonde nell'immaginario Protestante americano ma risalente all'inizio della Riforma del 1517.\nBench\u00e9 le ipotesi di una linea di sangue di Ges\u00f9 non siano state sottoposte al giudizio del Jesus Seminar, un gruppo di studiosi coinvolti nella ricerca del Ges\u00f9 storico da una prospettiva cristiano liberale, essi non sono stati in grado di determinare se Ges\u00f9 e Maria Maddalena ebbero una relazione coniugale a causa della mancanza di evidenze storiche. Essi hanno concluso che la Maria Maddalena storica non fu una prostituta pentita ma uno dei principali discepoli di Ges\u00f9 e uno dei leader del movimento cristiano degli inizi. Bart D. Ehrman, che dirige il Dipartimento di Studi Religiosi dell'Universit\u00e0 della Carolina del Nord, ha commentato che, per quanto esistano alcun studiosi di storia che affermano che Ges\u00f9 fosse sposato, la gran parte degli studiosi del Nuovo Testamento e del Cristianesimo degli inizi ritengono questa asserzione storicamente inaffidabile.\nIn fin dei conti, il concetto secondo cui una persona vivente duemila anni fa abbia oggi un piccolo numero di discendenti viventi ai giorni nostri \u00e8 statisticamente improbabile. Steve Olson, autore de \"Mapping Human History: Genes, Race, and Our Common Origins\", ha pubblicato un articolo su \"Nature\" dimostrante che, secondo un calcolo di probabilit\u00e0 statistica: \nLo storico Ken Mondschein mise in ridicolo il concetto secondo cui la linea di sangue di Ges\u00f9 e Maria Maddalena avrebbe potuto essere preservata: \nCritica teologica.\nSecondo san Tommaso d'Aquino, Dottore della Chiesa, la filosofia \u00e8 capace dimostrare che Dio non pu\u00f2 fare il male n\u00e9 pu\u00f2 generare o creare un altro Dio. La legge mosaica vietava le relazioni extraconiugali, punendo con la lapidazione sia l'adulterio che la fornicazione, e ordinando la sessualit\u00e0 coniugale al fine procreativo della legge morale naturale. In tale contesto, l'infertilit\u00e0 della donna e l'assenza di figli erano visti nell'Antico Testamento come conseguenza di un peccato e di un'assenza di grazia divina.\nGes\u00f9 Cristo, in quanto divinamente privo di peccato non avrebbe potuto violare la legge mosaica derivata da Dio stesso. Non avrebbe potuto contrarre un'unione carnale se non all'interno del sacramento matrimoniale. Qualora avesse anche contratto un matrimonio, dovrebbe essere stato ordinato alla creazione e l'unione carnale di un Uomo-Dio con una creatura meramente umana e non divina pone il problema della sostanza degli eventuale prole, sia essa maschile che femminile: la categoria mitologica dei semidei (met\u00e0 umani e met\u00e0 divini) \u00e8 sconosciuta alla tradizione cristiana. Diversamente, un figlio o una figlia che avesse avuto la stessa natura diofisita di Ges\u00f9 Cristo avrebbe comportato di avere Dio nel corpo di Ges\u00f9 e di una Sua prole: il corpo umano avrebbe delimitato due persone distinte, Ges\u00f9 e il figlio di Ges\u00f9, entrambe divine, aggiungendo una quarta divina persona alla SS. Trinit\u00e0.\nSi ritiene, invece, che il numero delle persone divine esista da sempre, da prima della creazione e che per sempre resti immutabile, similmente agli angeli creati da Dio incorporei, e quindi immortali, ma anche privi di identit\u00e0 sessuale e incapaci di procreare o di essere generati da un'unione come \u00e8 nel regno animale."}
{"id": "2289894", "revid": "767487", "url": "https://it.wikipedia.org/wiki?curid=2289894", "title": "F\u0171zv\u00f6lgy", "text": "F\u0171zv\u00f6lgy \u00e8 un comune dell'Ungheria di 143 abitanti (dati 2001). \u00c8 situato nella provincia di Zala."}
{"id": "2289897", "revid": "110157", "url": "https://it.wikipedia.org/wiki?curid=2289897", "title": "Galambok", "text": "Galambok \u00e8 un comune dell'Ungheria di 1.279 abitanti (dati 2001). \u00c8 situato nella provincia di Zala."}
{"id": "2289902", "revid": "1305772", "url": "https://it.wikipedia.org/wiki?curid=2289902", "title": "South Melbourne", "text": ""}
{"id": "2289906", "revid": "729019", "url": "https://it.wikipedia.org/wiki?curid=2289906", "title": "G\u00e1borj\u00e1nh\u00e1za", "text": "G\u00e1borj\u00e1nh\u00e1za \u00e8 un comune dell'Ungheria di 79 abitanti (dati 2001). \u00c8 situato nella provincia di Zala."}
{"id": "2289910", "revid": "767487", "url": "https://it.wikipedia.org/wiki?curid=2289910", "title": "Gell\u00e9nh\u00e1za", "text": "Gell\u00e9nh\u00e1za \u00e8 un comune dell'Ungheria di 1.689 abitanti (dati 2001). \u00c8 situato nella provincia di Zala."}
{"id": "2289911", "revid": "1543377", "url": "https://it.wikipedia.org/wiki?curid=2289911", "title": "Cina delle 18 province", "text": "L'espressione Cina delle 18 province (Cina storica o, come calco linguistico della corrispondente locuzione inglese, Cina propria) si riferisce alle regioni storiche della Cina, abitate in maggioranza dal \"popolo degli Han\", cio\u00e8 da quelle persone che si considerano i \"veri\" cinesi.\nIl termine viene utilizzato in contrapposizione alle province considerate \"esterne\", dove gli Han sono un gruppo etnico minoritario, e che sono state sottomesse all'Impero Cinese od alla Repubblica Popolare Cinese, quali Xinjiang, Tibet, Manciuria e Mongolia Interna.\nLa Cina delle 18 province \u00e8 una zona caratterizzata da pianure, grandi fiumi ed agricoltura.\nOrigine del concetto.\nNon \u00e8 chiaro quando in Occidente sia maturata la distinzione tra la \"Cina propria\" (\"China proper\"), come \u00e8 indicata in inglese la 'Cina delle 18 province', e la Cina, cio\u00e8 il territorio controllato dal Governo cinese - nella forme che storicamente esso ha assunto. In Cina sembrerebbe che una tale distinzione avrebbe sempre caratterizzato l'esistenza degli Han.\nSecondo il politologo Harry Harding, il concetto di 'Cina propria' pu\u00f2 essere fatto risalire al 1827. Tuttavia il suo utilizzo risale gi\u00e0 al 1795 da parte di William Winterbotham, che divide l'Impero cinese sotto la dinastia Qing in tre parti: la Cina propria, il Tartato cinese e gli Stati tributari. Nel testo adott\u00f2 le opinioni di Du Halde e Grosier che il concetto di \"Cina\" fosse nato durante il regno della dinastia Qin, aggiungendo: \"La Cina, propriamente detta, [...] si estende da Nord a Sud per otto gradi; mentre la sua estensione da Ovest ad Est \u00e8 leggermente inferiore [...].\".\nTuttavia, per introdurre la 'Cina propria', Winterbotham fa riferimento alla \"Cina delle 15 provincie\" della dinastia Ming, che la dinastia Qing riform\u00f2 tra il 1662 ed il 1667, quando introdusse il sistema delle 18 provincie. Se ne potrebbe desumere, quindi, che il concetto della 'Cina propria' sia nato tra il 1645 ed il 1622.\nIl concetto di 'Cina propria' \u00e8 apparso inoltre in \"The Gentleman's Magazine\", pubblicato nel 1790, e in \"The Monthly Review\", pubblicato nel 1749.\nNel XIX secolo, la locuzione 'Cina propria' \u00e8 stata utilizzata qualche volta da funzionari cinesi quando comunicavano in lingue straniere. Per esempio, l'ambasciatore Qing in Gran Bretagna, Zeng Jize, la utilizz\u00f2 in un articolo in lingua inglese, che pubblico nel 1887.\nControversia sul suo uso.\nOggi, l'uso del concetto di 'Cina propria' \u00e8 controverso in Cina stessa, perch\u00e9 l'attuale paradigma non distingue le regioni centrali dalla periferia. In cinese non c'\u00e8 alcun termine diffusamente utilizzato che corrisponda ad esso.\nLa posizione ufficiale della Repubblica Popolare Cinese \u00e8 che territori come Taiwan, lo Xinjiang ed il Tibet sono parti integranti della Cina; il concetto quindi di una Cina propriamente detta \u00e8 evitato, perch\u00e9 potrebbe essere utilizzato per giustificare dei separatismi. Dall'altra parte, i sostenitori dell'indipendentismo taiwanese, tibetano, uiguro, manci\u00f9 e degli abitanti della Mongolia interna sostengono tale distinzione, perch\u00e9 vorrebbero chiarire la differenza tra la nazione culturale cinese, la 'Cina propria', e l'entit\u00e0 politica. Per loro la 'Cina propria' \u00e8 la Cina, mentre le provincie di periferia sono acquisizioni coloniali, piuttosto che parti integranti della Cina stessa.\nLa locuzione 'Cina propria' \u00e8 meno controversa da un punto di vista storico ed antropologico, come la terra d'origine storica del popolo cinese.\nEstensione.\nNon c'\u00e8 un'estensione univocamente riconosciuta per quella che viene indicata 'Cina propria', dal momento che tale espressione \u00e8 utilizzata per descrivere il contrasto tra le regioni centrali della Cina e quelle di frontiera da molteplici prospettive: storiche, amministrative, culturali e linguistiche.\nProspettiva storica.\nUn modo in cui \u00e8 stata individuata una 'Cina propria' \u00e8 quello di fare riferimento alle antiche dinastie cinesi Han. La civilizzazione cinese si \u00e8 sviluppata da un nucleo centrale nella porzione settentrionale della pianura cinese e si \u00e8 espansa verso l'esterno nel corso di diversi millenni, conquistando e assimilando le popolazioni circostanti o venendone conquistata ed influenzata a sua volta. Alcune dinastie, come la dinastia Han e la dinastia Tang, furono particolarmente espansionistiche, estendendo il loro potere fino alle regioni centrali dell'Asia, mentre altre, come la dinastia J\u012bn e la dinastia Song, furono costrette ad abbandonare la pianura cinese settentrionale stessa agli invasori provenienti dalle regioni nord-orientali e centrali dell'Asia.\nLa dinastia Ming fu l'ultima dinastia cinese Han e la seconda per durata ad aver governato la Cina. Il territorio da essa governato era suddiviso in quindici entit\u00e0 amministrative, tredici delle quali organizzate come province (Cinese: \u5e03\u653f\u4f7f\u53f8; Pinyin: B\u00f9zh\u00e8ngsh\u01d0 S\u012b) e le restanti due governate direttamente dall'imperatore. Dopo che la dinastia Qing, di origine mancese, ebbe conquistato il Paese, decise di conservare il sistema amministrativo Ming per le aree precedentemente appartenenti a tale dinastia Ming, ma non lo estese agli altri domini appartenenti all'Impero Qing, ovvero Manciuria, Mongolia, Xinjiang (Uyghuristan) e Tibet. Le quindici provincie della dinastia Ming subirono riforme minori che elevarono a diciotto il loro numero. \u00c8 a queste \"Diciotto Provincie\" (\u4e00\u5341\u516b\u884c\u7701 Pinyin: \"Yishiba Xingsheng\", or \u5341\u516b\u7701 \"Shiba Sheng\") che le prime fonti occidentali si riferirono come 'Cina propria'.\nCi sono delle differenze minori tra l'estensione della Cina Ming e quella delle diciotto provincie della Cina Qing: per esempio, la Manciuria era un possesso Ming e parte della provincia Ming dello Shandong; tuttavia, poich\u00e9 i Mancesi la conquistarono prima della restante parte del territorio Ming, non la considerarono parte delle diciotto provincie quando le istituirono. D'altro canto, Taiwan, un nuovo acquisto territoriale della dinastia Qing, venne annesso al Fujian e quindi inserito nella 'Cina propria'; similmente la parte pi\u00f9 esterna del Kham (appartenente al Grande Tibet) fu inserita nello Sichuan e la parte settentrionale della Birmania nello Yunnan.\nVerso la fine della dinastia Qing, la corte mancese inizi\u00f2 ad avvertire le mire espansionistiche dei Paesi confinanti sulle proprie regioni di frontiera: il Giappone ambiva al possesso di Taiwan e della Manciuria, la Russia, invece, aspirava a conquistare vaste regioni della frontiera settentrionale cinese. Conseguentemente, per dare maggiore uniformit\u00e0 allo Stato, il sistema di provincie della 'Cina propria' fu esteso a tutto il territorio governato dalla dinastia Qing. L'isola di Taiwan, separata dal Fujian e divenuta una provincia nel 1885, fu ceduto al Giappone nel 1895. Lo Xinjiang fu elevato a provincia nel 1884. La Manciuria nel 1907 fu divisa in tre province: Fengtian, Jilin e Heilongjiang. Si discuteva di organizzare in provincie il Tibet, la Mongolia interna e la Mongolia esterna, ma la dinastia Qing cadde nel 1912 senza portare a termine il progetto.\nLe Province della Cina della dinastia Qing erano:\nAlcuni rivoluzionari che combatterono contro il governo mancese desideravano stabilire uno stato indipendente entro i confini delle \"Diciotto Province\", come si evince dalla bandiera con diciotto stelle che utilizzarono; altri, che si distinguevano per utilizzare una bandiera a cinque strisce, volevano rimpiazzare l'Impero mancese con una repubblica. Quando l'ultimo imperatore della dinastia Qing abdic\u00f2, lasci\u00f2 il potere alla neonata Repubblica di Cina, che adott\u00f2 la seconda proposta avanzata dai ribelli. La Repubblica si dot\u00f2 di una bandiera a cinque strisce, che avrebbe dovuto sottolineare la convivenza pacifica sotto un unico Governo delle cinque razze che abitavano i territori ceduti dalla dinastia Qing: i Cinesi Han, i Manci\u00f9, le popolazioni di fede musulmana (gli Uyguri, etc.), i Mongoli ed i Tibetani.\nLa Repubblica Popolare Cinese, succeduta nel 1949 alla Repubblica di Cina nei territori sul continente asiatico, ha continuato a sostenere legittimo il proprio controllo sugli stessi territori, con l'unica eccezione rappresentata dalla Mongolia. Conseguentemente il concetto di una 'Cina propria' \u00e8 venuto meno, in favore di quello di Cina.\nLe diciotto provincie della dinastia Qing esistono ancora oggi, sebbene i loro confini hanno subito dei mutamenti. Pechino e Tientsin sono state separate dall'Hebei (come \u00e8 stata rinominato Zhili), Shanghai dallo Jiangsu, Chongqing dallo Sichuan, la regione autonoma di Ningxia dal Gansu e l'Hainan dal Guangdong. Il Guangxi \u00e8 oggi una regione autonoma della Cina. Le provincie che erano state fondate nel tardo regno dell'Impero Qing sono state mantenute, lo Xinjiang \u00e8 divenuto una regione autonoma, mentre le tre province mancesi hanno subito variazioni di confine e il Fengtian \u00e8 stato rinominato Liaoning.\nQuando la dinastia Qing cadde, il Tibet e la Mongolia interna ed esterna non erano ancora stati inseriti nella struttura amministrativa della 'Cina propria'. Le successive Repubbliche (RdC e RPC) hanno cercato di eliminare tale differenza per consolidare il proprio controllo su tali regioni. La Repubblica di Cina riorganizz\u00f2 la Mongolia interna in province, che la Repubblica Popolare Cinese ha riunito in una regione autonoma.\nL'Amdo ed il Kham settentrionale sono stati riorganizzati nello Qinghai dalla Repubblica di Cina, disposizione che la Repubblica Popolare non ha mutato. Il governo dello U-Tsang e del Kham orientale fu affidato al Dalai Lama durante il periodo della Repubblica di Cina (divenendo di fatto indipendenti). La Repubblica Popolare riprese per\u00f2 il controllo del Tibet e nel 1959 il Dalai Lama Tenzin Gyatso dovette fuggire in India. Dal 1965 il Tibet \u00e8 organizzato come regione autonoma.\nInfine, la Mongolia esterna \u00e8 divenuta indipendente con l'aiuto della Russia, cambiamento che \u00e8 stato riconosciuto dalla RPC al momento della sua fondazione, essendo allora la Mongolia una Repubblica sorella del blocco sovietico.\nProspettiva etnica.\nLa 'Cina propria' \u00e8 spesso associata con la regione abitata dai Cinesi Han, il maggior gruppo etnico del Paese, e con l'estensione della lingua cinese, importante elemento di unificazione dell'etnia Han.\nTuttavia, le regioni odierne abitate dagli Han non corrispondono esattamente con le \"Diciotto Provincie\" della dinastia Qing. La maggior parte della Cina sud-occidentale, come vaste aree nella provincia dello Yunnan, del Guangxi e del Guizhou, \u00e8 stata parte dell'Impero cinese governato da dinastie Han (e quyindi rientra nella definizione storica del territorio corrispondente alle Diciotto province), tuttavia era ed \u00e8 tuttora abitata da minoranze etniche non appartenenti all'etnia Han, come gli Zhuang, i Miao ed i B\u1ed1 Y. D'altra parte, gli abitanti della maggior parte della Manciuria, di gran parte della Mongolia interna, di molte aree dello Xinjiang e di alcune localit\u00e0 del Tibet, appartengono alla etnia Han. Non poco di ci\u00f2 \u00e8 dovuto all'espansione degli insediamenti Han incoraggiato dai Governi che si sono succeduti nel corso del XX secolo.\nInoltre, l'appartenenza all'etnia Han non \u00e8 sinonimo di appartenenza al gruppo che parla il cinese. Numerosi gruppi etnici non-Han, come gli Hui ed i Manci\u00f9, sono essenzialmente monolingua e parlano il cinese, ma non si identificano con gli Han. La lingua cinese stessa \u00e8 molto complessa e dovrebbe essere descritta come una famiglia di lingue correlate piuttosto che come un unico linguaggio se fosse utilizzato il criterio della mutua intelligibilit\u00e0 per classificare le sue suddivisioni.\nSi noti che il 98% della popolazione di Taiwan \u00e8 classificata ufficialmente come appartenente al gruppo etnico Han, ma l'inclusione di Taiwan nella Cina, anche al di l\u00e0 dell'inclusione nella 'Cina propria', \u00e8 un tema piuttosto controverso."}
{"id": "2289912", "revid": "101768", "url": "https://it.wikipedia.org/wiki?curid=2289912", "title": "Free Kevin", "text": ""}
{"id": "2289916", "revid": "767487", "url": "https://it.wikipedia.org/wiki?curid=2289916", "title": "Garabonc", "text": "Garabonc \u00e8 un comune dell'Ungheria di 795 abitanti (dati 2001). \u00c8 situato nella provincia di Zala."}
{"id": "2289917", "revid": "767487", "url": "https://it.wikipedia.org/wiki?curid=2289917", "title": "Gelse", "text": "Gelse \u00e8 un comune dell'Ungheria di 1.183 abitanti (dati 2001). \u00c8 situato nella provincia di Zala."}
{"id": "2289924", "revid": "16784", "url": "https://it.wikipedia.org/wiki?curid=2289924", "title": "South Melbourne (Victoria)", "text": "South Melbourne \u00e8 un sobborgo di Melbourne, citt\u00e0 australiana del Victoria. Dista 2\u00a0km dal centro di Melbourne. La sua Local Government Area comprende City of Port Phillip e Melbourne.\nFu il primo sobborgo di Melbourne ad assumere pieno status di municipalit\u00e0 e insieme a Fitzroy \u00e8 uno dei pi\u00f9 antichi della citt\u00e0. Storicamente \u00e8 noto come Emerald Hill.\nVi ha sede il South Melbourne FC, squadra di calcio."}
{"id": "2289925", "revid": "767487", "url": "https://it.wikipedia.org/wiki?curid=2289925", "title": "Imdadkhani Gharana", "text": "La Imdadkhani Gharana \u00e8 una scuola indiana di sitar e surbahar, che trae le sue origini dall'antica tradizione Gwalior Gharana. Fu fondata da Ustad Imdad Khan (1848\u20131920), ed \u00e8 anche nota come Etawah Gharana, dal nome di una citt\u00e0 nei pressi di Agra dove visse Imdad. Molti discendenti diretti di Imdad Khan continuano la tradizione ai giorni d'oggi (vedi Famiglia Khan)."}
{"id": "2289930", "revid": "125644587", "url": "https://it.wikipedia.org/wiki?curid=2289930", "title": "Edward, duca di Kent", "text": "Biografia.\n\u00c8 figlio di George, duca di Kent e di Marina di Grecia e quindi nipote di re Giorgio V del Regno Unito e cugino di primo grado della regina Elisabetta II. Ha ereditato il titolo di duca di Kent dal padre, morto nel 1942.\nMolto attivo socialmente, il duca \u00e8 presidente dell'\"All England Lawn Tennis and Croquet Club\", societ\u00e0 organizzatrice del Torneo di Wimbledon, un ruolo che ha ereditato da sua madre, la Principessa Marina. Inoltre \u00e8 stato a lungo il membro della famiglia reale a ricoprire la carica di \"Special Representative for International Trade and Investment\", abbandonata nel 2001. Patrono del Trinity College London. \u00c8 Gran Maestro della Gran Loggia Unita di Inghilterra (UGLE, United Grand Lodge of England), la pi\u00f9 antica e prestigiosa obbedienza massonica del mondo. \u00c8 presidente della \"Scout Association\" e del \"Royal United Services Institute\" oltre che del \"Royal Institution\". Inoltre ricopre la carica di Field Marshal del British Army.\nMatrimonio e figli.\nIl duca di Kent ha sposato l'8 giugno 1961 Katharine Worsley, unica figlia di sir William Arthrington Worsley, e della moglie Joyce Morgan Brunner.\nIl duca e la duchessa hanno tre figli, nessuno dei quali adempie a servizi reali:\nLa coppia ha anche avuto un figlio nato morto, Lord Patrick Windsor (5 ottobre 1977).\nNel 1994 la duchessa si \u00e8 convertita al cattolicesimo. Nonostante questo, il Duca di Kent non ha perso i suoi diritti nella linea di successione grazie all'\"Act of Settlement 1701\" in quanto egli ha sposato nel 1961 una donna effettivamente appartenente alla Chiesa anglicana, la quale solo successivamente si \u00e8 convertita al cattolicesimo. L'esclusione dalla linea di successione per chi sposa un cattolico o una cattolica \u00e8 stato successivamente rimosso nel 2015 (entrata in vigore dell'accordo di Perth siglato nel 2011).\nAnche il figlio Lord Nicholas ha seguito l'esempio della madre e si \u00e8 convertito al cattolicesimo, in questo modo perdendo i diritti di successione al trono britannico."}
{"id": "2289931", "revid": "62004", "url": "https://it.wikipedia.org/wiki?curid=2289931", "title": "A.Le Coq", "text": ""}
{"id": "2289940", "revid": "196390", "url": "https://it.wikipedia.org/wiki?curid=2289940", "title": "Edward, Duca di Kent", "text": ""}
{"id": "2289944", "revid": "110157", "url": "https://it.wikipedia.org/wiki?curid=2289944", "title": "Chiesa di Santa Teresa di Lisieux", "text": "La chiesa parrocchiale di Santa Teresa di Lisieux e San Giovanni Bosco a Viganello, ora quartiere del comune svizzero di Lugano, \u00e8 stata edificata nel 1937 per iniziativa dell'allora parroco di Pazzalino Don Giovanni Guggia di Bedigliora. Fu eretta definitivamente in parrocchia il 1\u00ba giugno 1988.\nDescrizione.\nEsterno.\nLa chiesa \u00e8 stata notevolmente modificata nei cinquant'anni in cui vi hanno officiato, dai padri redentoristi.\nIl portico ai due lati \u00e8 illuminato dalle vetrate in vetrocemento tecnica sviluppata da Emilio Rissone, come tutte le grandi vetrata interne. la grande vetrata sopra la portico centrale di circa 8 metri di altezza e le vetrate circolari.\nOrgano a canne.\nLa chiesa ospita, in fondo all'abside, l'organo a canne Mascioni \"opus 943\", costruito nel 1972. Lo strumento, a trasmissione elettrica, ha due tastiere di 61 note ciascuna ed una pedaliera concavo-radiale di 32."}
{"id": "2289951", "revid": "767487", "url": "https://it.wikipedia.org/wiki?curid=2289951", "title": "Point Me at the Sky/Careful with That Axe, Eugene", "text": "Point Me at the Sky/Careful with That Axe Eugene \u00e8 un singolo del gruppo musicale britannico Pink Floyd, pubblicato il 17 dicembre 1968.\nDescrizione.\n\"Point Me at the Sky\".\nScritto da Roger Waters e da David Gilmour, \"Point Me at the Sky\" non ha figurato in nessuna raccolta dei Floyd fino al 1992, quando venne incluso nel box set \"Shine On\" nel CD bonus \"The First Singles\". Tutte le versioni di \"Point Me at the Sky\" fino ad oggi in commercio sono tutte in mono, non esistono ancora mix del brano in stereo. Il brano racconta la storia di un pilota di aereo che precipita a causa di un guasto al suo aereo.\n\"Careful with That Axe, Eugene\".\nPer la maggior parte strumentale, il brano \u00e8 stato composto da tutti e quattro i componenti dei Pink Floyd. Una versione dal vivo fu inclusa nel primo disco dell'album \"Ummagumma\", mentre la versione in studio fu inserita nella raccolta \"Relics\".\nIl brano ha conosciuto diverse variazioni nel tempo (nel Live at Pompeii, ad esempio, il testo presenta alcune parole in pi\u00f9), ed \u00e8 stato nuovamente registrato per la colonna sonora del film di Michelangelo Antonioni \"Zabriskie Point\", e per l'occasione rinominato in Come in Number 51, Your Time Is Up. \u00c8 stato suonato per l'ultima volta in un concerto ad Oakland il 9 maggio 1977. Per quell'esecuzione Rick Wright utilizz\u00f2 il sintetizzatore Minimoog in luogo dell'organo.\nVideo musicale.\nPer \"Point Me at the Sky\", il gruppo ha realizzato un filmato promozionale in cui sono vestiti da piloti e volano con un aereo G-ANKB (un De Havilland Tiger Moth DH.82A). Un fotogramma del video \u00e8 stato utilizzato come immagine di copertina del singolo."}
{"id": "2289955", "revid": "123408004", "url": "https://it.wikipedia.org/wiki?curid=2289955", "title": "Ritorna il tenente Sheridan", "text": "Ritorna il tenente Sheridan \u00e8 una serie televisiva in sei episodi di genere poliziesco prodotta nel 1963 dalla Rai e centrata sulla figura del tenente Sheridan, investigatore della Omicidi di San Francisco impersonato dall'attore Ubaldo Lay, ideata dagli sceneggiatori Mario Casacci, Alberto Ciambricco e Giuseppe Aldo Rossi.\nDopo \"Giallo Club\".\nLa serie - trasmessa dal 20 ottobre sull'allora Programma Nazionale nel \"prime time\" della domenica sera - faceva seguito alla precedente serie inserita all'interno della trasmissione \"Giallo club. Invito al poliziesco\". Quattro anni dopo, nel 1967 un ulteriore gruppo di telefilm con protagonista il popolare investigatore veniva inserito dalla RAI all'interno di una nuova serie \"Sheridan, squadra omicidi\".\nLa regia dei sei telefilm girati in bianco e nero nel 1963 era affidata a Mario Landi mentre le storie erano scritte dagli autori storici Casacci, Ciambricco e Rossi.\nIn ogni episodio della nuova serie, a differenza di quanto avveniva in \"Giallo club. Invito al poliziesco\", veniva abbandonata la formula del telequiz a sfondo poliziesco, cos\u00ec come - in una chiave di maggiore asciuttezza - venivano soppresse le figure del presentatore e dei concorrenti in studio, mentre ci si limitava a formulare al telespettatore la domanda canonica su chi potesse essere il colpevole, prima che la soluzione del \"giallo\" venisse svelata.\nCome gi\u00e0 per la precedente edizione, anche questa serie ebbe un notevole successo di ascolti e di critica, tanto che la figura dell'attore principale, Ubaldo Lay (peraltro all'epoca gi\u00e0 famoso per la sua attivit\u00e0 cinematografica e teatrale) acquist\u00f2 ulteriore notoriet\u00e0.\nAccanto a Lay si alternavano in ogni episodio, oltre all'attore caratterista fisso Carlo Alighiero, nel ruolo del sergente \"braccio destro\" del tenente Sheridan, attori di fama, molti dei quali di formazione teatrale come Turi Ferro, Gabriella Andreini, Piera Degli Esposti, Ugo Pagliai e Vittorio Sanipoli.\nEpisodi.\nQuesti i titoli dei sei telefilm che componevano la miniserie:"}
{"id": "2289956", "revid": "1543377", "url": "https://it.wikipedia.org/wiki?curid=2289956", "title": "Municipalit\u00e0 locale di Elundini", "text": "Elundini \u00e8 una municipalit\u00e0 locale (in inglese Elundini Local Municipality) appartenente alla municipalit\u00e0 distrettuale di Joe Gqabi della Provincia del Capo Orientale in Sudafrica. \nIn base al censimento del 2011 la sua popolazione \u00e8 di 138.141 abitanti.\nLa sede amministrativa e legislativa \u00e8 la citt\u00e0 di Maclear e il suo territorio si estende su una superficie di ed \u00e8 suddiviso in 16 circoscrizioni elettorali (\"wards\"). Il suo codice di distretto \u00e8 EC141.\nGeografia fisica.\nConfini.\nLa municipalit\u00e0 locale di Elundini confina a nord con il Lesotho, a nord e a est con quella di Matatiele (Alfred Nzo), a est con quelle di Umzimvubu (Alfred Nzo) e Mhlontlo (O. R. Tambo), a sud con quelle di King Sabata Dalindyebo (O. R. Tambo), Engcobo e Sakhisizwe (Chris Hani) e a ovest con quella di Senqu."}
{"id": "2289957", "revid": "827882", "url": "https://it.wikipedia.org/wiki?curid=2289957", "title": "Quietus (Silent Reverie)", "text": "Quietus (Silent Reverie) \u00e8 un singolo del gruppo musicale olandese Epica, pubblicato il 21 ottobre 2005 come secondo estratto dal secondo album in studio \"Consign to Oblivion\"."}
{"id": "2289962", "revid": "436907", "url": "https://it.wikipedia.org/wiki?curid=2289962", "title": "Chasing the Dragon", "text": ""}
{"id": "2289963", "revid": "767487", "url": "https://it.wikipedia.org/wiki?curid=2289963", "title": "Mauro Pasqualini", "text": "Carriera.\nCresciuto nelle giovanili del Bologna, Pasqualini, dopo un anno di gavetta nei cadetti a Catania, fa il suo esordio in Serie A con la maglia rossobl\u00f9 sotto la guida di Oronzo Pugliese, suo grande estimatore esibendo nelle 8 gare disputate durante la stagione 1968-69 notevoli doti tecniche e uno scatto da velocista.\nL'anno dopo la societ\u00e0 felsinea, per permettergli una completa maturazione, lo cede in prestito prima ad Arezzo e poi a Lucca, riprendendoselo nel 1971/72.\nUn grave infortunio ai tendini del ginocchio destro in occasione di un'amichevole disputata con il San Marino lo tiene lontano dai campi di gioco per l'intera stagione, al termine della quale viene ceduto al nelle cui file colleziona 17 presenze contribuendo alla prima storica promozione in serie A della compagine allenata da Luigi Radice.\nLa societ\u00e0 romagnola anzich\u00e9 confermarlo, lo dirotta in serie C al .\nMilitando nel club brianzolo, subisce un altro serio infortunio al ginocchio, la cui gravit\u00e0 si rivela tale da rendere necessario il ricorso al chirurgo francese Trillat, famoso per aver ricostruito i legamenti a molti calciatori.\nL'operazione \u00e8 efficace e dopo un lungo periodo di rieducazione l'attaccante emiliano riprende ad allenarsi. L'illusione di poter tornare a giocare dura solo una settimana. Sottoposto ad accertamenti, causa un continuo stato di malessere caratterizzato da spossatezza e tosse, gli viene diagnosticato un enfisema polmonare che lo tiene lontano dai campi di gioco per altri 6 mesi. Finisce cos\u00ec per disputare con la squadra lombarda solo il finale di campionato.\nTornato in piena forma, inizia da titolare la stagione 1975-76 ma, durante una partita di allenamento, un forte dolore, sempre allo stesso ginocchio gi\u00e0 operato due volte, lo blocca nuovamente, costringendolo stavolta ad concludere definitivamente la propria carriera.\nOggi collabora con l'A.C. Foiano, societ\u00e0 sportiva dilettantistica della provincia di Arezzo."}
{"id": "2289964", "revid": "1573940", "url": "https://it.wikipedia.org/wiki?curid=2289964", "title": "Chaeropus ecaudatus", "text": "Il bandicoot dai piedi di porco (Chaeropus ecaudatus ) era un piccolo bandicoot dall'alimentazione in gran parte erbivora originario delle pianure aride e semi-aride dell'interno dell'Australia.\nDescrizione.\nAll'incirca delle dimensioni di un gattino, a prima vista ricordava nell'aspetto un bilby, con arti lunghi e snelli, orecchie appuntite e una lunga coda. Esaminandolo pi\u00f9 da vicino, tuttavia, risultava chiaro quanto fosse diverso da qualsiasi altro marsupiale. I piedi anteriori avevano due dita funzionali munite di unghie simili a zoccoli, piuttosto simili a quelle di un maiale o di un cervo. Quelli posteriori erano dotati di un quarto dito allargato munito di un robusto unghione dalla forma simile a quello di un minuscolo cavallo, mentre le altre dita erano vestigiali: soltanto il secondo e il terzo, fusi insieme, venivano utilizzati, non per la locomozione, ma per pulirsi il pelo.\nDistribuzione e habitat.\nSi incontrava in una vasta gamma di habitat: dalle boscaglie erbose e dalle praterie fino alle distese di \"spinifex\".\nIl primo esemplare venne catturato nel 1836 dal Maggiore Mitchell nel Victoria settentrionale, nei pressi della confluenza tra i fiumi Murray e Murrumbidgee. Pochi scienziati ebbero l'opportunit\u00e0 di vedere un bandicoot dai piedi di porco in vita e le uniche testimonianze che abbiamo sul suo comportamento - secondo le quali si spostava \u00abgaloppando come un ronzino traballante, trascinando apparentemente dietro di s\u00e9 i quarti posteriori\u00bb - sono state contraddette dagli aborigeni dell'Australia centrale, i quali conoscevano molto bene quest'animale; grazie a loro siamo a conoscenza del fatto che questo bandicoot costruiva un nido in terreno scoperto, nel quale dormiva durante il giorno, e che, se disturbato, era in grado di correre a elevate velocit\u00e0. Si ritiene che si nascondesse dai predatori in tronchi cavi e che scavasse corte tane diritte che terminavano con un nido.\nNella seconda met\u00e0 del XIX secolo ne vennero catturati solamente pochi esemplari, quasi tutti nel Victoria nord-occidentale, ma anche nelle distese aride dell'Australia Meridionale, dell'Australia Occidentale e del Territorio del Nord. L'ultimo esemplare di cui siamo a conoscenza venne catturato nel 1901. Tuttavia, gli aborigeni sostengono che fosse sopravvissuto per altri 20 anni o poco pi\u00f9 in Australia Meridionale e almeno fino agli anni cinquanta nei deserti pi\u00f9 remoti dell'Australia Occidentale.\nQuesta specie sembra essere stata piuttosto comune prima dell'arrivo degli europei sul continente, ma era gi\u00e0 divenuta rarissima perfino quando venne descritta per la prima volta, intorno alla met\u00e0 del XIX secolo. Agli inizi del XX secolo era gi\u00e0 scomparsa dal Victoria e dalle regioni fertili dell'Australia Occidentale.\nBiologia.\nDalle testimonianze oculari e dalle analisi dei contenuti stomacali, della dentatura e della struttura del tubo digerente degli esemplari conservati nei musei, sembra che il bandicoot dai piedi di porco sia stato il pi\u00f9 erbivoro tra tutti i bandicoot: nonostante alcuni esemplari in cattivit\u00e0 venissero alimentati con carne e gli aborigeni sostenessero che mangiasse formiche e termiti, il nocciolo della dieta era composto quasi sicuramente da foglie, radici ed erba.\nTassonomia.\nIn passato questa specie era stata posta da McKenna e Bell (1997) nella famiglia dei Peramelidi, insieme ai bilby, come membro della sottofamiglia dei Cheropodini. Tuttavia, la sua morfologia \u00e8 piuttosto differente da quella dei veri bandicoot e dei bilby e recenti analisi molecolari supportano questa distinzione. Si ritiene che costituisca un \"sister group\" del resto dei Peramelemorfi ed \u00e8 stato assegnato alla famiglia dei Cheropodidi (Chaeropodidae), della quale costituisce l'unico membro.\nEstinzione.\nLe cause dell'estinzione rimangono incerte: nessuna delle due specie introdotte pi\u00f9 distruttrici, la volpe e il coniglio, aveva raggiunto il sud-ovest dell'Australia Occidentale quando il bandicoot dai piedi di porco scomparve da quell'area. I gatti rinselvatichiti erano gi\u00e0 piuttosto comuni, ma pi\u00f9 probabilmente la scomparsa \u00e8 da attribuirsi a due cambiamenti ambientali. In primo luogo, la fine dopo molte migliaia di anni degli incendi appiccati dagli aborigeni, i quali, essendo limitati ad un mosaico di piccole aree in qualsiasi momento, incoraggiavano la crescita di piante commestibili e riducevano il rischio di grandi incendi devastanti. Ma la popolazione degli aborigeni australiani diminu\u00ec del 90% nel corso del XIX secolo, soprattutto a causa delle malattie portate dagli europei, e ai pochi aborigeni rimasti spesso non venne pi\u00f9 permesso di portare avanti la gestione della terra e le tecniche di caccia tradizionali. In secondo luogo, dopo lo sterminio degli aborigeni sopraggiunse l'introduzione di moltissime pecore e bovini, i quali apportarono significativi cambiamenti alla struttura del suolo, alla crescita dei vegetali e alla disponibilit\u00e0 di cibo."}
{"id": "2289965", "revid": "22855054", "url": "https://it.wikipedia.org/wiki?curid=2289965", "title": "Chaeropodidae", "text": ""}
{"id": "2289966", "revid": "729019", "url": "https://it.wikipedia.org/wiki?curid=2289966", "title": "Forte Jafferau", "text": "Il forte Jafferau (detto anche batteria Jafferau) \u00e8 un'opera militare posta a 2775 m s.l.m., sulla cima del monte Jafferau, in Val Susa, in provincia di Torino, nel territorio del comune di Bardonecchia, la pi\u00f9 alta batteria militare d'Italia e la seconda pi\u00f9 alta delle Alpi dopo la Batteria dello Chaberton (3130 m s.l.m., ora in territorio francese presso il Monginevro dopo il Trattato di Parigi del 1947).\nStoria.\nIl forte, costruito tra il 1896 ed il 1898, era composto da fortificazione, polveriera e locale spolettamento. Era considerata un'\"opera d'azione lontana\" in quanto, con le sue artiglierie, poteva colpire in profondit\u00e0 nel territorio francese ed inoltre aveva un certo qual grado di autonomia grazie alla strada militare costruita per raggiungerla ed alla teleferica militare che partiva da Costans (frazione di Oulx) con percorso Costans - Forte F\u00f6ens - Batteria dello Jafferau.\nAl momento della costruzione il forte era dotato di 8 cannoni da 15 GRC Ret accoppiati, anche se con ognuno un'angolatura differente, e posti in barbetta. Inoltre erano a disposizione nei magazzini dei cannoni da 12 ARC Ret per formare una batteria e dei 9 ARC Ret utili a formare 2 batterie: tutte queste dotazioni erano utili per coprire la conca di Bardonecchia, il Colle della Rho e la valle di Rochemolles.\nLa polveriera era interrata, posta a un livello nettamente inferiore rispetto al forte ed era composta da un'unica stanza molto lunga scavata nella roccia, mentre il locale spolettamento, adiacente, era composto da quattro stanze con muri ricoperti in legno e, tra ognuna delle quali, un corridoio largo circa 50\u00a0cm.\nL'intero forte era cintato da un muro di difesa interrotto unicamente a livello del portale d'ingresso sul quale era posto lo stemma della 137\u00aa Batteria G.a.F. che presidiava il forte ed al quale si accedeva dopo aver superato un ponte levatoio su di un fossato. I locali di servizio e gli alloggiamenti per gli uomini del forte (che poteva contare fino a 200 uomini) erano posti sotto le piazzuole di tiro poste sulla sommit\u00e0 del monte ed erano rivolti verso il colle Jafferau, dando le spalle al fronte di fuoco.\nIl forte venne privato dell'armamento nel 1915 e venne riarmato alla vigilia della Seconda guerra mondiale con 8 cannoni 149/35: proprio questi ultimi tra il 16 ed il 17 giugno 1940 ingaggiarono un'aspra battaglia col Forte dell'Olive posto in Val Clarea di l\u00e0 dal Colle della Scala, battaglia che venne conclusa vittoriosamente grazie all'intervento dei cannoni posti sulla Batteria dello Chaberton.\nIl forte oggi.\nAlla fine della seconda guerra mondiale il forte fu distrutto in base alle clausole del trattato di pace con la Francia (Art. 47 del Trattato di Parigi) che prevedevano lo smantellamento e la distruzione delle fortificazioni militari italiane a confine con la Francia.\nDel forte vero e proprio non resta praticamente nulla; sono ancora ben visibili le postazioni degli 8 cannoni posti sulla sommit\u00e0 del forte stesso con indicati gli angoli per il puntamento e e riservette sottostanti. Il muro di cinta \u00e8 pressoch\u00e9 sparito nella sua interezza eccezion fatta per il portale d'ingresso, parzialmente visibile (tranne il ponte levatoio, non pi\u00f9 presente) mentre in discrete condizioni sono ancora la polveriera ed i locali spolettamento, posti al termine della strada militare.\nDella stazione terminale della teleferica militare rimane ben poco e tutto ci\u00f2 che resta \u00e8 ridotto a ruderi."}
{"id": "2289967", "revid": "22855086", "url": "https://it.wikipedia.org/wiki?curid=2289967", "title": "Chaeropus", "text": ""}
{"id": "2289968", "revid": "599013", "url": "https://it.wikipedia.org/wiki?curid=2289968", "title": "Billy Harris", "text": ""}
{"id": "2289969", "revid": "287204", "url": "https://it.wikipedia.org/wiki?curid=2289969", "title": "Mauricio Gugelmin", "text": ""}
{"id": "2289972", "revid": "767487", "url": "https://it.wikipedia.org/wiki?curid=2289972", "title": "William Ogilby", "text": "Ricopr\u00ec la carica di segretario onorario della Societ\u00e0 Zoologica di Londra dal 1839 al 1846."}
{"id": "2289978", "revid": "767487", "url": "https://it.wikipedia.org/wiki?curid=2289978", "title": "Nate Hawthorne", "text": ""}
{"id": "2289979", "revid": "339392", "url": "https://it.wikipedia.org/wiki?curid=2289979", "title": "Automobiles Gonfaronaises Sportives", "text": ""}
{"id": "2289986", "revid": "436907", "url": "https://it.wikipedia.org/wiki?curid=2289986", "title": "The Nile Song", "text": "The Nile Song \u00e8 un singolo del gruppo musicale britannico Pink Floyd, pubblicato nel 1969 come primo estratto dal terzo album in studio \"Soundtrack from the Film More\".\nDescrizione.\nScritto dal bassista Roger Waters, il brano, a differenza di gran parte della produzione del gruppo, \u00e8 di carattere molto pi\u00f9 duro, con uso della distorsione e parti vocali quasi urlate da David Gilmour. Nel corso degli anni \u00e8 stato oggetto di molte cover di autori quali i Necros (\"Tangled Up\"), Mary Goes Round (\"70 Suns in the Sky\") e Voivod.\nIl singolo \u00e8 stato inizialmente commercializzato nel 1969 dalla Odeon in Giappone e dalla Columbia in Nuova Zelanda; le due versioni differiscono per il brano contenuto nel lato B: \"Main Theme\" nell'edizione giapponese e \"Ibiza Bar\" per quella neozelandese. Nel 1970 la Harvest ha pubblicato un 7\" per il mercato francese, mentre due anni dopo la Capitol ha distribuito una propria versione del singolo per il Messico."}
{"id": "2289989", "revid": "729019", "url": "https://it.wikipedia.org/wiki?curid=2289989", "title": "Giovanni Ravelli", "text": "Biografia.\nNacque a Brescia il 14 gennaio 1887, e appassionato di moto fu considerato uno degli attivi e audaci sportivi di Brescia dei primi del Novecento. Si distinse dapprima nelle competizioni ciclistiche e poi in quelle motociclistiche, vincendo importanti gare e arrivando a diventare celebre in Spagna dove vinse il concorso motociclistico di Madrid, con il soprannome \"il diavolo italiano\", per la sua spericolatezza. Nel suo \"palmar\u00e8s\" \u00e8 presente la vittoria del circuito d'Italia della Gazzetta dello Sport e la vittoria del circuito del Motoclub di Brescia.\nConquistato dal mondo dell'aviazione, nel 1911 s'iscrisse alla \"Scuola di aviazione Deperdussin\" vicino a Reims, in Francia, dove consegu\u00ec il brevetto di aviatore. Quell'anno ide\u00f2 poi una scuola di aviazione nella brughiera di Montichiari, comperando in Francia agli inizi del 1912 tre monoplani Bl\u00e9riot XI e mettendosi a disposizione come istruttore. Consegu\u00ec il brevetto di pilota militare sull'aeroporto di Torino-Mirafiori nel giugno 1914.\nCon lo scoppio della prima guerra mondiale si arruol\u00f2 come marinaio semplice nella Regia Marina, e fu impiegato dal 1917 come volontario motonauta pilota di idrovolanti della 253\u00aa Squadriglia sull'isola di Gorgo nella Laguna di Grado su Macchi L.3. \nIl 23 settembre 1917 il Macchi del volontario motonauta pilota Ravelli e del tenente osservatore Egidio Grego viene attaccato da due idrocaccia Oeffag H FB (A-11), tra cui vi era l'asso Gottfried von Banfield e con il motore colpito riesce a tornare a Grado.\nNell'ambito della battaglia di Caporetto dal 30 ottobre la squadriglia ripiega sull'isola di Sant'Andrea (Venezia).\nPromosso 2\u00b0 capo macchinista nel 1918, poi guardiamarina e successivamente sottotenente per meriti di guerra, pass\u00f2 a prestare servizio presso la 260\u00aa Squadriglia dotata di Macchi M.5. \nDal mese di maggio viene trasferito ai velivoli della caccia terrestre della 241\u00aa Squadriglia del Lido di Venezia.\nPartecip\u00f2 a svariate missioni di guerra per le quali gli vennero conferite tre Medaglie d'argento al valor militare.\nAlle ore 11:30 dell'11 agosto 1919, al ritorno da un lungo volo di collaudo, si schiant\u00f2 sul campo d'aviazione veneziano della base navale di San Nicoletto, a causa dell'improvviso spegnimento del motore, in fase di atterraggio, del suo Nieuport 11. Estratto gi\u00e0 cadavere dai rottami dell'aereo, il suo corpo fu sepolto nel \"Recinto dei Valorosi\" del Cimitero di San Michele a Venezia.\nLa Moto Guzzi.\nDurante la guerra, combatt\u00e9 al fianco di Ravelli un altro pilota pluridecorato: Giorgio Parodi. Insieme al meccanico esperto di motori aeronautici Carlo Guzzi, si accordarono per creare al termine del conflitto una casa motociclistica; nella nuova azienda, destinata a diventare la Moto Guzzi, Ravelli doveva essere il \"testimonial\", nonch\u00e9 il pilota per le competizioni.\nI compagni dell'avventura motociclistica decisero di ricordarlo nel simbolo dell'azienda. Nel 1921, infatti, Parodi e Guzzi fondarono a Genova la \"Societ\u00e0 Anonima Moto Guzzi\", scegliendo come logo un'aquila da pilota a ricordo dell'amico scomparso.\nVennero anche varate varie iniziative commemorative. Il precedente 1920 aveva gi\u00e0 visto la dedica di una coppa motociclistica in suo ricordo e il 30 gennaio 1921 veniva scoperta una lapide a Brescia in sua memoria e nel settembre dello stesso anno, all'amico e commilitone della \"Serenissima\" Aldo Finzi venne affidata la \"500 Normale\" con cui la Moto Guzzi esord\u00ec ufficialmente nelle competizioni. Nel 1930 venne organizzata la societ\u00e0 sportiva U. S. G. Ravelli con il suo nome."}
{"id": "2289991", "revid": "599013", "url": "https://it.wikipedia.org/wiki?curid=2289991", "title": "Dennis Bell", "text": ""}
{"id": "2289994", "revid": "1003787", "url": "https://it.wikipedia.org/wiki?curid=2289994", "title": "Aur\u00e9lien Clerc", "text": "Carriera.\nPassato professionista nel 2001, ha vestito le divise di Post Swiss Team, Mapei, Quick Step, Phonak e Bouygues T\u00e9l\u00e9com. Nel 2009 si \u00e8 trasferito all'AG2R La Mondiale dove ha concluso la carriera. Ha ottenuto quattordici vittorie da professionista, tra cui la Nokere Koerse nel 2002, una tappa alla Vuelta a Burgos nel 2004 e una alla Tre Giorni delle Fiandre Occidentali nel 2008."}
{"id": "2289995", "revid": "999533", "url": "https://it.wikipedia.org/wiki?curid=2289995", "title": "Gran Premio di Spagna 1989", "text": "Il Gran Premio di Spagna 1989 fu il quattordicesimo appuntamento della stagione di Formula 1 1989.\nDisputatosi il 1\u00ba ottobre sul Circuito di Jerez de la Frontera, ha visto la vittoria di Ayrton Senna su McLaren - Honda, seguito da Gerhard Berger e da Alain Prost.\nQualifiche.\nSenna conquist\u00f2 l'undicesima pole position stagionale, precedendo di poco meno di tre decimi Berger e di circa un secondo il suo compagno di squadra Prost. Quarto si piazz\u00f2 Martini, che conferm\u00f2 la competitivit\u00e0 della Minardi e delle gomme da qualifica della Pirelli; alle spalle dell'italiano si schierarono il sorprendente Alliot, Patrese, Piquet, Brundle, Alesi e Pirro.\nGara.\nAl via Senna mantenne il comando davanti a Berger e Prost: i tre rimasero in quest'ordine fino al termine della gara, con il brasiliano che, grazie alla vittoria, ridusse a sedici i punti di distacco in classifica dal compagno di squadra. Chiusero in zona punti Alesi, Patrese e Alliot, che port\u00f2 alla Larrousse il primo punto della stagione; Martini, partito in quarta posizione, e Pirro, a lungo quarto, si ritirarono entrambi per uscite di pista.\nNote.\n\"Salvo indicazioni diverse le classifiche sono tratte da \""}
{"id": "2289996", "revid": "6923", "url": "https://it.wikipedia.org/wiki?curid=2289996", "title": "MFE - MediaForEurope", "text": "MFE - MediaForEurope N.V. (precedentemente Mediaset S.p.A., poi Mediaset N.V.) \u00e8 una societ\u00e0 olandese attiva nell'ambito dei media e della comunicazione, specializzata primariamente nella produzione e distribuzione televisiva in chiaro e a pagamento su pi\u00f9 piattaforme, oltre che nella produzione e distribuzione cinematografica, multimediale e nella raccolta pubblicitaria. \u00c8 il principale operatore televisivo privato italiano e spagnolo.\nLa sede legale \u00e8 ad Amsterdam, Paesi Bassi, mentre la direzione, la sede operativa e amministrativa si trovano a Cologno Monzese, nella citt\u00e0 metropolitana di Milano. Dal 1994 il presidente di Mediaset \u00e8 Fedele Confalonieri.\nIl gruppo \u00e8 quotato alla Borsa di Milano dal 1996 e l'azionista di maggioranza \u00e8 Fininvest, holding fondata negli anni settanta da Silvio Berlusconi, \u00e8 il secondo gruppo televisivo privato d'Europa dopo la societ\u00e0 lussemburghese RTL Group e il primo in Italia; in termini di fatturato \u00e8 tra i pi\u00f9 rilevanti a livello mondiale nel mercato globale dei media; nel 2010 \u00e8 risultato miglior gruppo media italiano e quinto europeo nella classifica stilata da Thomson Reuters Extel; nel 2013 \u00e8 stato classificato il 34\u00ba gruppo nel campo dei media al mondo.\nComposizione societaria.\nAzionariato.\nDati aggiornati al 13 dicembre 2021.\nDati societari.\nValore delle azioni\nIl 18 gennaio 2007 le azioni MFE (allora Mediaset) valevano 9,367 euro per azione. Il 14 giugno 2012 le azioni hanno toccato il minimo storico di 1,144 euro per azione.\nCapitale sociale.\nIl capitale sociale di MFE \u00e8 costituito da 1.181.227.564 azioni ordinarie con diritto di voto.\nOrgani sociali.\nConsiglio di amministrazione:\nCollegio sindacale:\nPerdite di bilancio.\nIl 2 marzo 2017 l'aumento delle perdite di bilancio di Mediaset \u00e8 un fatto contabile: dal 2015 al 2016 il rosso sale da circa 30 milioni di euro a pi\u00f9 di 110 milioni di euro. A settembre 2016, l'azienda accusava gi\u00e0 un buco di 116,6 milioni di euro.\nControversie.\nMediaset (e prima della sua costituzione Fininvest) \u00e8 da diversi anni al centro di diverse critiche, nonch\u00e9 iter politico-giudiziari per lo pi\u00f9 strettamente intrecciati tra la storia politica italiana e la magistratura, riguardanti talvolta il fondatore Silvio Berlusconi che dal 1994 non rientra pi\u00f9 ufficialmente nei quadri societari. Principalmente tali critiche riguardano le presunte violazioni di alcune leggi, le quote di ricavi da concessioni pubblicitarie, l'informazione giornalistica, la qualit\u00e0 dei programmi trasmessi, i diritti televisivi, la gestione dei rapporti con la concorrenza (televisiva e mediatica in generale) e le censure degli anime.\nConcessioni televisive.\nCanale 5 e Italia 1.\nLe prime due reti ricevono regolare e definitiva concessione a livello nazionale alla fine degli anni novanta, a distanza di nove anni dalla legge Mamm\u00ec, prima legge italiana organica di sistema per la disciplina del settore radiotelevisivo pubblico e privato; questa legge segue a un periodo, dal 1984 al 1989, nel quale l'assenza di precise regolamentazioni e di leggi (\"vacatio legis\") per un settore in fase di radicale cambiamento, avevano portato a una serie di provvedimenti transitori nel corso delle varie legislature: nel 1984 era stato varato il cosiddetto il primo decreto Berlusconi, convertito poi in legge nel 1985, finalizzato ad autorizzare la diffusione simultanea delle trasmissioni di Canale 5, Italia 1, Rete 4 e di altre emittenti private, gi\u00e0 presenti a centinaia in Italia, in attesa di una nuova legge per la regolamentazione radiotelevisiva. La legge non prevedeva - ma nemmeno escludeva - la possibilit\u00e0 per i privati di interconnettere i propri ripetitori situati in regioni diverse in modo da poter trasmettere lo stesso programma in tutto il territorio nazionale. La sentenza n. 202 del 1976 della Corte costituzionale aveva messo fine al monopolio televisivo pubblico permettendo la trasmissione via etere ma senza che nulla fosse poi stabilito dal Parlamento in ambito nazionale. La creazione di un gruppo di canali televisivi nazionali si era rivelata di fatto in contrasto con la legge in vigore e con le sentenze della Corte che gi\u00e0 dal 1960 (n. 59/1960), aveva mostrato il suo orientamento in materia. Un tema ripreso anche dai pi\u00f9 seguenti pronunciamenti del 1981 e del 1984, in cui veniva riaffermata la mancanza di costituzionalit\u00e0 nell'ipotesi di permettere a un soggetto privato il controllo di una televisione nazionale, considerando questa possibilit\u00e0, visti gli spazi limitati delle frequenze via etere a disposizione, come una lesione al diritto di libert\u00e0 di manifestazione del proprio pensiero, garantito dall'articolo 21 della Costituzione. Difatti, dopo le denunce della Rai e dell'associazione delle emittenti locali \"ANTI\" avvenute nel 1982, le reti Fininvest erano state oscurate contemporaneamente il 16 ottobre 1984 per quattro giorni in tre regioni d'Italia, a seguito della disposizione dei pretori di Torino, Roma e Pescara, secondo i quali il sistema di interconnessione simultanea regionale a mezzo di videocassette violava sia l'art. 195 del codice postale che il monopolio sulla trasmissione nazionale da parte della televisione pubblica. La diffusione dei programmi, tuttavia, avveniva con l'escamotage di una minima differita tra ogni regione comprovando che ciascuna emittente locale trasmetteva autonomamente secondo le norme allora vigenti.\nRete 4.\nLa posizione di Rete 4 era differente per via di una serie di vicende politico-giudiziarie, nota nel suo insieme come Lodo Rete 4. Poco tempo dopo l'acquisizione da parte di Fininvest nel 1984, nel timore che la legislazione italiana avrebbe presto o tardi impedito ad un imprenditore di possedere pi\u00f9 di due canali televisivi, si cominci\u00f2 a pensare a delle possibili soluzioni. Inizialmente si valut\u00f2 un'ipotetica \"fusione\" tra Rete 4 e Italia 1, poi si consider\u00f2 la cessione di Rete 4 a Calisto Tanzi, imprenditore gi\u00e0 operante nel settore con Euro TV. La trattativa con Tanzi venne considerata anche sotto un aspetto politico, che vedeva le reti Fininvest politicamente vicine al Partito Socialista Italiano (il cui segretario era Bettino Craxi, amico personale di Berlusconi) ed Euro TV politicamente vicina alla Democrazia Cristiana (il cui segretario era Ciriaco De Mita, amico personale di Tanzi). Secondo questo presunto quadro, la cessione di Rete 4 a Tanzi avrebbe seguito una logica di lottizzazione dei principali canali nazionali privati tra i due partiti di governo. L'operazione sfum\u00f2 a causa della non chiara situazione debitoria della Fincom, l'azienda di Tanzi controllante Euro TV.\nNel 1988 la Corte costituzionale giudic\u00f2 anticostituzionale la concessione di tre reti analogiche nazionali a un unico soggetto privato, in quanto in violazione dell'articolo 21 della Costituzione Italiana. Al contrario di quanto espresso dalla Corte, nel 1990 la rete ottenne ugualmente la concessione a trasmettere sul territorio nazionale grazie alla legge Mamm\u00ec. Nel 1994, con una nuova sentenza, la Corte sanc\u00ec l'incostituzionalit\u00e0 del comma 4 dell'articolo 15 della legge Mamm\u00ec e cos\u00ec, nel 1995, pochi mesi dopo l'ingresso in politica di Silvio Berlusconi, viene promosso un referendum abrogativo delle norme che permettono la propriet\u00e0 di tre reti televisive a un unico soggetto privato. Nel 1997 venne approvata la Legge Maccanico che viet\u00f2 a uno stesso soggetto di essere titolare di concessioni o autorizzazioni che permettevano di irradiare pi\u00f9 del 20% delle reti televisive analogiche in ambito nazionale - quindi interessava Mediaset - e stabil\u00ec inoltre che le reti in pi\u00f9 rispetto al consentito - quindi Rete 4 - avrebbero potuto continuare a trasmettere anche dopo il nuovo limite fissato per il 1998, a patto che fossero affiancate alle trasmissioni analogiche quelle con segnale digitale (intese allora come cavo e satellite, ancora poco diffuse), per poi permettere un passaggio pi\u00f9 graduale e definitivo verso queste ultime. Ci\u00f2 sarebbe dovuto accadere quando l'Autorit\u00e0 per le garanzie nelle comunicazioni avrebbe accertato che in Italia la diffusione di antenne paraboliche per la ricezione del segnale satellitare era congrua; termine, quest'ultimo, che non esprimendo una quantit\u00e0 certa, venne lasciato alla discrezione della stessa Autorit\u00e0 e non venne mai pi\u00f9 definito.\nCaso Europa 7.\nNel 1999, l'imprenditore Francesco Di Stefano, gi\u00e0 operante nel settore con la syndication Italia 7, decise di creare una televisione nazionale partecipando alla gara pubblica per l'assegnazione delle frequenze televisive nazionali, prevista dalla Legge Maccanico del 1997. La societ\u00e0 vinse la gara ottenendo la concessione ma non le frequenze necessarie a trasmettere su scala nazionale la nuova rete, Europa 7 la quale, pur avendo vinto la concessione per le frequenze nazionali dallo stato italiano, non le ha mai potute utilizzare per la mancata assegnazione delle stesse e, dopo un contenzioso durato dieci anni, nel 2012 l'Italia fu condannata a pagare 10 milioni di euro di risarcimento alla societ\u00e0.\nEuropa 7, per poter avere le frequenze di cui aveva diritto per poter iniziare le trasmissioni, avrebbe dovuto attendere l'emissione del piano di assegnazione delle stesse, ma questo non venne emanato per la persistente inadempienza ministeriale nella redazione dello stesso, unita alla proroga fino al 31 dicembre 2003 per le trasmissioni delle emittenti non vincitrici voluta dal Ministero delle comunicazioni con autorizzazione ministeriale del 1999 che, contravvenendo al risultato della gara pubblica, permise la prosecuzione delle trasmissioni analogiche da parte delle \"reti eccedenti\" (Rete 4 e TELE+ Nero). Il Piano nazionale di assegnazione delle frequenze, di competenza dell'AGCOM, di fatto, non verr\u00e0 mai attuato; inoltre a causa dei vincoli antitrust imposti dalla legge Maccanico, Rete 4 avrebbe dovuto essere trasferita sul digitale entro un termine stabilito dall'Autorit\u00e0 ma tale termine non sar\u00e0 mai indicato.\nNel 2002 una nuova sentenza della Consulta conferm\u00f2 la violazione della legge in atto fissando il termine ultimo della diffusione del segnale al termine del 2003, ma a dicembre di quell'anno il guidato dallo stesso Silvio Berlusconi approv\u00f2 un nuovo decreto legge per consentirne di prorogare la diffusione analogica per Rete 4; contemporaneamente le reti iniziarono a trasmettere anche in digitale terrestre, una nuova tecnologia di trasmissione che nel corso degli anni successivi avrebbe sostituito progressivamente il sistema analogico. Con la definizione della Legge Gasparri nel 2004 per il riordino del sistema radiotelevisivo, venne definitivamente svincolata la diffusione di Rete 4 in via analogica terrestre, in trasmissione simultanea digitale terrestre, fino al passaggio definitivo in sola tecnica digitale (\"switch-off\"), fissato dal precedente governo entro la fine del 2006 (poi prorogato al 2012, seguendo la direttiva dell'UE), seppure in contrasto con la sentenza della Corte costituzionale.\nLa legge Gasparri venne tuttavia contestata nel luglio 2007 dall'Unione europea avviando una procedura d'infrazione e sollecitando il governo italiano a modificarla in pi\u00f9 punti; difatti secondo la Corte di giustizia dell'Unione europea, il regime italiano di assegnazione delle frequenze per le attivit\u00e0 di trasmissione radiotelevisiva viene decretato contrario al diritto comunitario. Allo stesso tempo, rispettando il programma ministeriale di switch-over su base regionale, inizi\u00f2 il passaggio a diffusione interamente digitale di Rete 4 conclusosi nel 2012. Il Consiglio di Stato, nel 2008, conferm\u00f2 come lecita la momentanea attivit\u00e0 di diffusione televisiva dell'emittente in ambito analogico ma, allo stesso tempo, richiam\u00f2 esplicitamente il ministero a rideterminarsi motivatamente sull'istanza di Europa 7 intesa all'attribuzione delle frequenze, sulla base della sentenza europea. Alle fine del 2008 il ministero attribu\u00ec definitivamente le frequenze a Europa 7 e agli inizi dell'anno successivo il Consiglio di Stato accord\u00f2 un risarcimento economico all'emittente. A seguito della delibera dell'AGCOM sulle nuove frequenze digitali disponibili, la procedura d'infrazione aperta dall'Unione europea contro la legge Gasparri viene quindi sospesa nel 2009.\nCensura.\nUn'altra critica mossa nei confronti di Mediaset riguarda la politica relativa ai prodotti di animazione, soprattutto l'animazione giapponese. Molto spesso Mediaset \u00e8 stata accusata di aver censurato i contenuti, i dialoghi e le immagini di alcune serie stravolgendone il significato, perch\u00e9 ritenute inadatte. Serie come \"Marmalade Boy - Piccoli problemi di cuore\", \"Temi d'amore fra i banchi di scuola\", \"\u00c8 quasi magia Johnny\", \"Dragon Ball\" e \"Sailor Moon\" sono spesso portate ad esempio. Va segnalato che in alcuni casi Mediaset ha dichiarato di aver ceduto alle pressioni del Moige. Gli accusatori sostengono invece che la mancanza di motivazione di alcuni tagli porta a pensare che Mediaset abbia collaborato volontariamente con il Moige o cercato di adattare le opere ad un target diverso dall'originale, per poter migliorare l'audience; in un'occasione, del resto, Mediaset scelse, in riferimento alla serie animata statunitense \"South Park\", di non applicare alcuna censura, preferendo la trasmissione della serie in seconda serata.\nIn altre occasioni Mediaset \u00e8 stata accusata di aver stravolto il significato di una serie per scopi commerciali. Un esempio in questo caso \u00e8 la serie \"Mila &amp; Shiro\", in cui la protagonista \u00e8 stata fatta diventare cugina della protagonista di \"Mim\u00ec e la nazionale di pallavolo\", creando una connessione in realt\u00e0 inesistente tra le due opere (poi portata nelle versioni francese e spagnola) e giustificata dal tentativo di trasferire il successo della serie di \"Mim\u00ec\" su quella di \"Mila\", che comunque divenne popolare in Italia. Lo stesso discorso \u00e8 valido per le due serie \"Holly e Benji, due fuoriclasse\" e \"Palla al centro per Rudy\".\nPubblicit\u00e0.\nDa diverse parti Mediaset \u00e8 stata accusata di inserire nel palinsesto quantit\u00e0 eccessive e sempre crescenti di pubblicit\u00e0, a volte ricorrendo ad artifizi. Un esempio \u00e8 il fatto che TGcom \u00e8 considerato da Mediaset un programma autonomo simile ad un telegiornale piuttosto che una pubblicit\u00e0 inserita all'interno di altri programmi. Forte di questa interpretazione, Mediaset ha pi\u00f9 volte aggirato la normativa vigente e interrotto una trasmissione per trasmettere pubblicit\u00e0 seguita dal TGcom e poi da un ulteriore stacco pubblicitario anzich\u00e9 con la ripresa del programma. L'autorit\u00e0 garante delle comunicazioni ha gi\u00e0 condannato pi\u00f9 volte questo atteggiamento.\nA partire dal giugno 2003 fu ridotta la durata delle videosigle di apertura dei cartoni animati, e di conseguenza, la canzone in essa associata, da circa due minuti ad un minuto, per consentire spazio maggiore alla pubblicit\u00e0, artifizio che per\u00f2 stava cadendo in disuso anche a causa della nascita di canali tematici gratuiti come Boing. Diverse volte andarono anche in onda videosigle dalla durata di soli 10 secondi, giusto il tempo di mostrare il titolo del cartone. Da notare che Luca Tiraboschi, quando era, gi\u00e0 dal maggio 2002, direttore di Italia 1, inizialmente voleva sopprimere le sigle lasciando un cartello con il titolo del cartone e dell'episodio, ma siccome l'idea non era condivisa da tutti (anche perch\u00e9 l'etichetta discografica del gruppo, la RTI Music, non avrebbe pi\u00f9 commercializzato i dischi con le versioni complete), si \u00e8 giunti al compromesso delle sigle pi\u00f9 brevi. Pi\u00f9 vecchia ancora risale la sfumatura delle sigle di coda dopo qualche secondo, attuata gi\u00e0 dal 1996 al 1999 all'interno di \"Game Boat\" su Rete 4, impedendo totalmente o parzialmente la lettura completa dei titoli di coda (in alcune serie i titoli di coda non iniziavano a scorrere immediatamente, ma dopo alcuni secondi dall'inizio della videosigla).\nDiritti d'autore.\nNel 2008 Mediaset ha fatto causa a YouTube per violazione dei diritti d'autore richiedendo 500 milioni di euro di risarcimento. Secondo Mediaset, alla luce dei contatti rilevati e vista la quantit\u00e0 dei documenti presenti illecitamente sul sito, \u00e8 possibile stabilire che le tre reti televisive italiane del Gruppo abbiano perduto 315.672 giornate di visione da parte dei telespettatori, con relative perdite subite per la mancata vendita di spazi pubblicitari sui programmi illecitamente diffusi in rete. Alcuni hanno visto in questo atteggiamento una volont\u00e0 di censura, ma Mediaset si \u00e8 difesa affermando di aver cercato pi\u00f9 volte un dialogo con YouTube e con il suo proprietario Google senza mai ottenere risposta, vedendosi costretta a ricorrere alle vie legali.\nIn Spagna \u00e8 successa quasi la stessa cosa: Telecinco ha vinto una causa contro il portale ottenendo la rimozione dei video non autorizzati ma non il risarcimento economico.\nAccuse di faziosit\u00e0.\nAlcuni esponenti del centro-sinistra hanno accusato di faziosit\u00e0 alcune delle trasmissioni di informazione di Mediaset, in particolare Studio Aperto, TG4 (ma solo nei riguardi di Emilio Fede e non degli altri giornalisti, che non mostravano il suo grado di faziosit\u00e0) e in parte anche \"Matrix\". Le stesse trasmissioni hanno anche talvolta ricevuto richiami da parte dell'AGCOM per un maggiore equilibrio d'informazione.\nLe accuse di faziosit\u00e0, di allarmismo e di diffusione di notizie parziali a favore del centro-destra, \u00e8 stata successivamente rivolta anche a diversi talk show di Rete 4 come \"Quinta colonna\", \"Dalla vostra parte\", \"Dritto e rovescio\", \"Fuori dal coro\" e \"Quarta Repubblica\".\nIn pi\u00f9 occasioni le emittenti del gruppo (in particolare Rete 4 e Italia 1) sono state multate per violazione della legge elettorale o della legge sulla par condicio.\nIl \"caso Englaro\".\nIl 9 febbraio 2009, in occasione della morte di Eluana Englaro, la rete ammiraglia Canale 5 ha mantenuto la programmazione invariata con la messa in onda del \"Grande Fratello 9\" (a differenza della Rai in cui fu solo Rai 2 a mantenere invariata la programmazione trasmettendo \"X Factor\"), nonostante le richieste di Enrico Mentana per \"Matrix\" e del TG5 di trasmettere uno speciale sul caso. La rete del gruppo preposta a tale approfondimento giornalistico, in prima serata, \u00e8 stata Rete 4 (terza rete del gruppo) con uno speciale condotto dal direttore della testata Emilio Fede. La sera stessa Mentana, attraverso un comunicato stampa, ha annunciato per protesta le sue dimissioni dalla carica di direttore editoriale di Mediaset, accusando il suo editore di pensare solo e unicamente all'auditel e di ignorare l'aspetto fondamentale della televisione come mezzo di informazione. Mediaset accett\u00f2 immediatamente le dimissioni del giornalista affermando, attraverso un comunicato stampa, il proprio ruolo di televisione commerciale con un sistema a tre reti. Due giorni dopo, Mentana, tramite una lettera pubblicata dal quotidiano \"Libero\", illustr\u00f2 a pieno la vicenda, ribadendo le accuse.\nRapporti con i dipendenti.\nMediaset \u00e8 criticata dagli addetti ai lavori poich\u00e9 si sono verificati casi in cui \u00e8 mancata la comunicazione diretta agli attori e ai membri della troupe della decisione (o anche solo della possibilit\u00e0) di sospendere la serie. Nel caso del gi\u00e0 citato \"Crimini bianchi\" molti membri dei cast si sono lamentati di aver saputo della perdita del lavoro solo all'annuncio stampa.\nAd inizio del 2009 ha molto risalto sui media il caso di Mike Bongiorno, volto storico del network fin dalla sua nascita. Infatti il contratto di Bongiorno scadeva alla fine del 2008 e lo stesso conduttore aspettava un rinnovo che in 30 anni era sempre arrivato puntuale e in automatico. Alla fine del 2008 tuttavia Mike non ricevette il rinnovo e le sue telefonate ai pi\u00f9 alti dirigenti per avere chiarimenti furono ignorate fino a quando un impiegato dell'azienda gli comunic\u00f2 per telefono che Mediaset gi\u00e0 da tempo aveva deciso di non rinnovare il contratto. Durante la trasmissione di Rai 3 \"Che tempo che fa\" di Fabio Fazio, Bongiorno si \u00e8 detto duramente amareggiato per il modo in cui \u00e8 stato trattato e del fatto che nessuno per mesi (neanche il suo grande amico Silvio Berlusconi) avesse risposto alle sue telefonate.\nSempre nel 2009 dopo il caso Mentana, che \u00e8 stato allontanato da \"Matrix\" dopo le sue dimissioni, l'azienda, dopo la sentenza di reintegro di Enrico Mentana, si \u00e8 rifiutata di applicare la sentenza fino a un accordo di separazione consensuale tra Enrico Mentana e Mediaset.\nCome risulta dai dati del sito Mediaset, l'azienda negli ultimi anni ha proceduto ad una serie di licenziamenti del personale che hanno ridotto il numero dei dipendenti a poco pi\u00f9 di 4000 unit\u00e0 (4.124) a tempo indeterminato, tre quarti dei quali (il 74%) a Milano, contro i 6.113 che, in base ai dati pubblicati a suo tempo da Mediaset, contava nel 2012. Oltre ad aver licenziato 2000 dipendenti, la crisi in cui versa l'azienda l'ha anche spinta a chiudere diverse sedi romane tra le quali, nel 2014, quella di Via Aurelia Antica 422, aperta nel 1990 e che contava oltre 300 dipendenti.\nTV spazzatura in Italia e Spagna.\nLa principale critica alla TV spagnola Telecinco, rivolta fin dalla nascita e mai sopita, \u00e8 stata quella di proporre la \"telebasura\", cio\u00e8 una programmazione di qualit\u00e0 scadente e di carattere popolare atta principalmente a conseguire grandi ascolti.\nAnche in Italia trasmissioni come \"Uomini e donne\", \"Domenica Live\", \"Live - Non \u00e8 la D'Urso\" e \"Pomeriggio Cinque\", reality show come \"Grande Fratello\" e \"L'isola dei famosi\", pi\u00f9 alcuni talk show come \"Dalla vostra parte\", \"Dritto e rovescio\" e \"Fuori dal coro\", tutti proposti dalle emittenti del gruppo, sono state pi\u00f9 volte indicate dagli opinionisti come televisione spazzatura ed attaccate anche dalle associazioni di psicologi perch\u00e9 propongono al pubblico (talvolta giovanile) esempi distorti e disapprovabili della vita. Criticata \u00e8 anche la costante presenza nei programmi di ballerine poco vestite e di personaggi privi di qualifica scelti solo a causa del loro gradevole aspetto fisico. Mediaset si \u00e8 pi\u00f9 volte difesa affermando che il fatto stesso che i programmi facciano grandi ascolti significa che il pubblico apprezza, ma altri obiettano che questo successo \u00e8 dovuto principalmente al grande battage pubblicitario che le emittenti fanno ai propri programmi.\nControprogrammazione.\nDa pi\u00f9 parti Mediaset \u00e8 stata accusata di decidere i propri palinsesti unicamente in base al desiderio di contrapporsi alle scelte della Rai. Mediaset ha infatti in pi\u00f9 occasioni spostato i propri programmi pi\u00f9 visti per rivaleggiare con programmi pi\u00f9 forti della Rai. Nel marzo 2009 la celebre conduttrice Maria De Filippi critic\u00f2 il proprio editore a causa dello spostamento del talent show \"Amici di Maria De Filippi\" al marted\u00ec, con il solo scopo di rivaleggiare con \"X Factor\" di Rai 2. Altro esempio, almeno dal 2006, \u00e8 \"Striscia la notizia\", che quando \u00e8 in diretta quasi sempre adegua la sua durata a quella dell'arcirivale \"Affari tuoi\". Un ulteriore esempio sono i programmi \"Buona Domenica\", \"Questa Domenica\", \"Domenica Cinque\" e \"Domenica Live\", trasmessi nel corso degli anni su Canale 5 negli stessi orari della storica trasmissione \"Domenica in\" su Rai 1."}
{"id": "2290003", "revid": "339392", "url": "https://it.wikipedia.org/wiki?curid=2290003", "title": "Toblacher Stangenkaese", "text": ""}
{"id": "2290007", "revid": "38120", "url": "https://it.wikipedia.org/wiki?curid=2290007", "title": "Arco naturale di Capri", "text": ""}
{"id": "2290009", "revid": "320578", "url": "https://it.wikipedia.org/wiki?curid=2290009", "title": "Batteria dello Jafferau", "text": ""}
{"id": "2290013", "revid": "1442080", "url": "https://it.wikipedia.org/wiki?curid=2290013", "title": "Yarala", "text": "Yarala \u00e8 un genere a cui appartenevano mammiferi fossili vissuti tra l'Oligocene e il Miocene dall'aspetto simile a quello degli attuali bandicoot. La superfamiglia degli Yaraloidei e la famiglia degli Yaralidi sono state create dopo la scoperta della specie tipo \"Yarala burchfieldi\" nel 1995, sulla base della mancanza delle sinapomorfie che uniscono tra loro tutti gli altri taxa dei Peramelemorfi.\nUna seconda specie, pi\u00f9 antica di \"Y. burchfieldi\", \u00e8 stata descritta nel 2006."}
{"id": "2290014", "revid": "22356", "url": "https://it.wikipedia.org/wiki?curid=2290014", "title": "Yaralidae", "text": ""}
{"id": "2290015", "revid": "22356", "url": "https://it.wikipedia.org/wiki?curid=2290015", "title": "Yaraloidea", "text": ""}
{"id": "2290016", "revid": "729019", "url": "https://it.wikipedia.org/wiki?curid=2290016", "title": "Gelsesziget", "text": "Gelsesziget \u00e8 un comune dell'Ungheria di 251 abitanti (dati 2001). \u00c8 situato nella provincia di Zala."}
{"id": "2290019", "revid": "24443", "url": "https://it.wikipedia.org/wiki?curid=2290019", "title": "Forte dello Jafferau", "text": ""}
{"id": "2290020", "revid": "729019", "url": "https://it.wikipedia.org/wiki?curid=2290020", "title": "G\u00e9tye", "text": "G\u00e9tye \u00e8 un comune dell'Ungheria di 129 abitanti (dati 2001). \u00c8 situato nella provincia di Zala."}
{"id": "2290021", "revid": "599013", "url": "https://it.wikipedia.org/wiki?curid=2290021", "title": "Claude Terry", "text": ""}
{"id": "2290022", "revid": "110157", "url": "https://it.wikipedia.org/wiki?curid=2290022", "title": "Teksid", "text": "La Teksid \u00e8 un gruppo siderurgico italiano, originariamente Fiat Ferriere, fondato dal Gruppo Fiat il 1\u00ba gennaio 1978 (come Teksid S.p.A.) mediante lo scorporo delle attivit\u00e0 siderurgiche del gruppo torinese: acciai, fonderie, trasformazione, attrezzature, nonch\u00e9 la produzione di molle, di tubi, di refrattari per usi industriali. Oggi \u00e8 parte di Stellantis.\nTeksid opera su due linee di prodotti:\nTeksid conta, nel mondo, 7 stabilimenti: 4 in Europa, 1 in America meridionale, 1 in America centrale e 1 in Cina.\nArchivio.\nL\u2019archivio dell\u2019azienda \u00e8 conservato presso il Centro storico Fiat nel fondo Teksid (estremi cronologici: 1970 - 1980)."}
{"id": "2290023", "revid": "767487", "url": "https://it.wikipedia.org/wiki?curid=2290023", "title": "Gombosszeg", "text": "Gombosszeg \u00e8 un comune dell'Ungheria di 50 abitanti (dati 2001). \u00c8 situato nella provincia di Zala."}
{"id": "2290025", "revid": "1305772", "url": "https://it.wikipedia.org/wiki?curid=2290025", "title": "Dink Smallwood", "text": "Dink Smallwood \u00e8 un videogioco di ruolo fortemente umoristico. La sua release iniziale risale al 1997, prima che fosse distribuito nuovamente il 17 ottobre 1999 con licenza freeware. \u00c8 stato sviluppato dalla Robinson Technologies, allora costituita da Seth Robinson, Justin Martin e Greg Smith. Il gioco ha una piccola community di fan che continu\u00f2 a sviluppare espansioni.\nTrama.\nDink inizia come un allevatore di maiali che trascorre una normale vita nel suo villaggio, Stonebrook. Si dice che suo padre sia scomparso, lasciandolo nel suo piccolo villaggio insieme alla madre. Per qualche motivo sconosciuto, mentre \u00e8 fuori dal villaggio, la sua casa va a fuoco e la madre muore nell'incidente. Gli viene quindi suggerito di abbandonare il villaggio e di cercare sua zia e iniziare una nuova vita con lei. Lungo la strada percepisce il potere e le nefandezze di un culto conosciuto come Cast, il quale minaccia in continuazione la sicurezza nel regno. Dink alla fine riuscir\u00e0 nella sua impresa di sconfiggere il culto misterioso. Dopo di ci\u00f2 andr\u00e0 nelle Darklands per uccidere il male incarnato, Seth.\nDink non sar\u00e0 mai libero del rancore che prova per essere un allevatore di maiali, infatti spesso questa cosa gli viene ricordata durante il gioco.\nModalit\u00e0 di gioco.\nIl gioco si incentra su Dink, un allevatore di maiali il quale si imbarcher\u00e0 in numerose missioni in tutto il mondo. Il gioco, in visuale isometrica, ricorda molto una struttura simile a quella vista in \"Zelda\" e include armi, oggetti e magie. Il gioco \u00e8 impregnato di un umorismo cattivo che include di tutto, da uno zio eccessivamente violento a una citt\u00e0 che adora le anatre.\nEspansioni.\nEsistono due editor per Dink Smallwood. L'editor originale, incluso con il gioco e sviluppato da Robinson Technologies \u00e8 il DinkEdit, il secondo editor \u00e8 il WinDinkEdit ed \u00e8 stato sviluppato dai fan del gioco. Nella versione freeware del gioco \u00e8 incluso anche un D-Mod (espansione) ufficiale, Mystery Island, nella quale Dink continua la sua avventura dopo la fine della storia originale. I D-Mod possono essere pesantemente personalizzati tanto che alcuni di loro risultano essere completamente differenti dal gioco originale. Numerosi D-Mod, alcuni dei quali addirittura pi\u00f9 lunghi del gioco originale, possono essere facilmente trovati su internet.\nIl DinkEdit \u00e8 un'applicazione che pu\u00f2 essere utilizzata per creare nuovi mondi. Il mondo del gioco consiste in 768 schermate, ognuna delle quali pu\u00f2 contenere fino a un centinaio di sprite. Tra le altre cose l'editor pu\u00f2 essere utilizzato per selezionare la musica da ascoltare in una determinata schermata, assegnare degli script agli sprite e decorare il mondo di gioco. WinDinkEdit \u00e8 un editor per Windows che consente agli autori di D-Mod di effettuare le stesse operazioni ma con un'interfaccia grafica migliore.\nIl DinkC \u00e8 un linguaggio di scripting con una sintassi simile al linguaggio di programmazione C. Ad ogni sprite \u00e8 possibile collegare uno script il quale \u00e8 utilizzato per determinarne il comportamento e l'aspetto. Il motore richiama procedure differenti in base all'evento; per esempio le procedure 'main', 'talk' e 'hit' contenute nello script saranno richiamate rispettivamente al caricamento della schermata, quando il giocatore parla con lo sprite e quando il giocatore lo colpisce. Anche le schermate possono avere un proprio script che pu\u00f2 essere utilizzato per l'inizializzazione oppure per generare altri eventi.\nDistribuzione e sviluppi successivi.\n\"Dink Smallwood\" fu inizialmente messo in commercio negli Stati Uniti e in Europa. Il gioco poteva essere acquistato in Europa nei negozi, mentre negli Stati Uniti era necessario comprarlo esclusivamente per corrispondenza.\nNell'estate del 1999 furono vendute tutte le copie e la Robinson Technologies dichiar\u00f2 che non ne sarebbero state pubblicate altre. Fu annunciato cos\u00ec che il gioco sarebbe stato distribuito come freeware. La versione freeware di \"Dink Smallwood\" fu distribuita il 17 ottobre 1999.\nSubito dopo la distribuzione della versione freeware molti fan chiesero spesso a Seth Robinson se avesse in piano di rendere disponibile il codice sorgente del gioco, ma la risposta fu spesso negativa. Nel luglio del 2003 Seth Robinson ha deciso infine di distribuire il codice sorgente su internet.\nNel 2005 Dan Walma (conosciuto anche come redink1) e possessore del sito \"Dink Network\", il maggior sito di fan dedicato a \"Dink Smallwood\" si prese la briga, sotto richiesta di Seth Robinson, di creare una nuova patch per \"Dink Smallwood\" con l'intento di ovviare ai numerosi bug di vecchia data.\nIn tempi pi\u00f9 recenti \u00e8 stato sviluppato da un fan il port di \"Dink Smallwood\" chiamato GNU FreeDink sotto licenza GNU General Public License che gira su numerose piattaforme tra cui PlayStation Portable, Linux e macOS. \"GNU FreeDink\" fa parte del GNU Project. \u00c8 stato sviluppato sulla base della versione 1.07 del codice sorgente ma \u00e8 comunque compatibile con la pi\u00f9 recente 1.08.\nIl 30 dicembre del 2010 \u00e8 stata distribuita una nuova versione di \"Dink Smallwood\" chiamata Dink Smallwood HD, creata per funzionare su sistemi iOS, Android, Windows XP/Vista/7 e macOS. \u00c8 stata sviluppata dallo stesso Seth Robinson, nel frattempo trasferitosi in Giappone dove gestisce la Robinson Technologies con sua moglie, e supporta anche i D-Mod aggiuntivi creati dai fan. Tra le nuove funzionalit\u00e0 c'\u00e8 la possibilit\u00e0 di effettuare salvataggi e caricamenti istantanei in qualunque momento il giocatore desideri, contrariamente al gioco originale in cui i salvataggi potevano avvenire solo in determinati punti del gioco."}
{"id": "2290026", "revid": "287204", "url": "https://it.wikipedia.org/wiki?curid=2290026", "title": "Marzio (Italia)", "text": "Marzio (\"M\u00e0ac\" in dialetto varesotto) \u00e8 un comune italiano di 307 abitanti della provincia di Varese in Lombardia.\nIl paese, situato fra la Valganna e la Valceresio, era attraversato dalla \"Frontiera Nord\", il sistema difensivo italiano verso la Svizzera, impropriamente noto come \"Linea Cadorna\", di cui ancora oggi si possono visitare diversi manufatti.\nVanta la sede comunale a pi\u00f9 alta quota (728 metri s.l.m.) della provincia di appartenenza."}
{"id": "2290027", "revid": "729019", "url": "https://it.wikipedia.org/wiki?curid=2290027", "title": "Gosztola", "text": "Gosztola \u00e8 un comune dell'Ungheria di 51 abitanti (dati 2001). \u00c8 situato nella provincia di Zala."}
{"id": "2290028", "revid": "1764104", "url": "https://it.wikipedia.org/wiki?curid=2290028", "title": "Gran Premio del Giappone 1989", "text": "Il Gran Premio del Giappone 1989 fu il quindicesimo appuntamento della stagione di Formula 1 1989. Disputatosi il 22 ottobre sul circuito di Suzuka, ha visto la vittoria di Alessandro Nannini su Benetton - Ford, seguito da Riccardo Patrese e da Thierry Boutsen. La gara \u00e8 nota anche per l'incidente alla chicane del triangolo tra Senna e Prost, che consegn\u00f2 a quest'ultimo il terzo titolo mondiale della sua carriera.\nQualifiche.\nSenna conquist\u00f2 la dodicesima pole position stagionale, infliggendo un distacco di un secondo e sette decimi al compagno di squadra Prost; in seconda fila si piazzarono i due piloti della Ferrari, con Berger davanti al rientrante Mansell. Patrese fece segnare il quinto tempo, davanti a Nannini, Boutsen, Alliot, Modena e il sorprendente Larini, decimo con l'Osella.\nGara.\nAl via Prost scatt\u00f2 meglio del compagno di squadra, sopravanzandolo e prendendo la testa della corsa. Il pilota francese conquist\u00f2 inizialmente un buon margine su Senna, rimanendo in prima posizione anche dopo il cambio gomme, ma poi il brasiliano cominci\u00f2 a rimontare, portandosi a ridosso del rivale. Al 47\u00ba giro Senna attacc\u00f2 Prost alla chicane del triangolo: i due vennero a contatto e finirono nella via di fuga. Prost, ormai sicuro di aver vinto il mondiale, scese dalla vettura, ma Senna rimase all'interno dell'abitacolo e, grazie all'aiuto dei commissari di percorso, riusc\u00ec a ripartire, portandosi in testa.\nLa vettura del brasiliano era per\u00f2 danneggiata e Senna dovette rientrare ai box per sostituire il musetto, cedendo la prima posizione a Nannini; il pilota italiano non pot\u00e9 per\u00f2 resistere alla rimonta del brasiliano, che nel corso del 51\u00ba passaggio lo super\u00f2, tagliando poi per primo il traguardo. Subito dopo la gara, tuttavia, Senna fu squalificato per aver tratto vantaggio dalla spinta dei commissari, rientrando in pista dalla via di fuga della chicane e non percorrendo la chicane medesima. La vittoria fu quindi assegnata a Nannini, che colse a tavolino il primo (e unico) successo in carriera; alle spalle del pilota della Benetton furono classificati, nell'ordine, Patrese, Boutsen, Piquet, Brundle e Warwick. Grazie a questo risultato Prost divenne matematicamente Campione del Mondo per la terza volta in carriera. Per la Ford (in collaborazione con Cosworth) \u00e8 la prima vittoria dal Gran Premio degli Stati Uniti d'America-Est 1983.\nPolemiche dopo la gara.\nL'incidente tra Prost e Senna e la successiva squalifica del brasiliano, crearono uno strascico di polemiche che si trascin\u00f2 per tutto l'inverno: il ricorso della McLaren fu respinto dalla FIA, che anzi defin\u00ec Senna \"pericoloso per la sicurezza degli altri piloti\", facendo riferimento anche ad altri episodi controversi che avevano visto come protagonista il brasiliano e lo mult\u00f2 di 100.000 $. In seguito a ci\u00f2, Senna accus\u00f2 la federazione di aver manipolato l'esito del Campionato, vedendosi cos\u00ec ritirare la superlicenza; la situazione si risolse solo poco prima dell'inizio della stagione 1990.\nNote.\n\"Salvo indicazioni diverse le classifiche sono tratte da \""}
{"id": "2290030", "revid": "300067", "url": "https://it.wikipedia.org/wiki?curid=2290030", "title": "Wil Robinson", "text": ""}
{"id": "2290032", "revid": "767487", "url": "https://it.wikipedia.org/wiki?curid=2290032", "title": "G\u0151sfa", "text": "G\u0151sfa \u00e8 un comune dell'Ungheria di 335 abitanti (dati 2008). \u00c8 situato nella provincia di Zala."}
{"id": "2290034", "revid": "767487", "url": "https://it.wikipedia.org/wiki?curid=2290034", "title": "Ron Thomas", "text": ""}
{"id": "2290037", "revid": "2176804", "url": "https://it.wikipedia.org/wiki?curid=2290037", "title": "Giudici della Corte costituzionale della Repubblica Italiana", "text": "La Corte costituzionale della Repubblica Italiana \u00e8 composta di quindici giudici, nominati per un terzo dal Presidente della Repubblica, per un terzo dal Parlamento in seduta comune e per un terzo dalle supreme magistrature ordinaria e amministrative.\nElezione dei giudici della Corte.\nL', comma 1 della Costituzione afferma che la Corte costituzionale \u00e8 composta di quindici giudici nominati:\nQuesta struttura mista \u00e8 finalizzata a conferire equilibrio alla Corte costituzionale: per favorire tale equilibrio il costituente associa, nella composizione dell'organo, l'elevata preparazione tecnico-giuridica e la necessaria sensibilit\u00e0 politica.\nI giudici della Corte costituzionale sono scelti tra i magistrati anche a riposo delle giurisdizioni superiori ordinaria e amministrative, i professori ordinari di universit\u00e0 in materie giuridiche e gli avvocati dopo venti anni di esercizio (comma 2).\nNomina parlamentare.\nI giudici della Corte costituzionale che nomina il Parlamento sono eletti da questo in seduta comune delle due Camere, a scrutinio segreto e con la maggioranza dei due terzi dei componenti l'Assemblea. Per gli scrutini successivi al terzo \u00e8 sufficiente la maggioranza dei tre quinti dei componenti l'Assemblea. (art. 3 legge cost.). \nFino all'entrata in vigore di tale legge costituzionale, vigevano i quorum previsti dai commi 1 e 2 (abrogati) dell'art. 3 legge n. 87 del 1953, secondo cui per i primi due scrutini era necessaria la maggioranza dei tre quinti dei componenti l'Assemblea, mentre per gli scrutini successivi al secondo era sufficiente la maggioranza dei tre quinti dei votanti. \nNomina presidenziale.\nI giudici della Corte costituzionale, la cui nomina spetta al Presidente della Repubblica, sono nominati con suo decreto. Il decreto \u00e8 controfirmato dal Presidente del Consiglio dei ministri (art. 4 legge n. 87 del 1953).\nLa nomina dei giudici da parte del \"Presidente della Repubblica\" richiede la controfirma ministeriale del Presidente del Consiglio dei Ministri (si tratta, in questo caso, di un \"atto sostanzialmente presidenziale\"; il requisito della firma ministeriale non incide sul contenuto della decisione che \u00e8 di competenza del Presidente della Repubblica.\n\u00c8 competenza della Corte costituzionale accertare l'esistenza dei requisiti soggettivi di ammissione dei propri componenti (...), deliberando a maggioranza assoluta dei suoi componenti (art. 2 legge cost. n. 2 del 1967). \nLe deliberazioni della Corte relative alla validit\u00e0 dei titoli di ammissione dei giudici sono depositate nella cancelleria. Dopo che la Corte ha accertato la validit\u00e0 dei titoli di ammissione dei giudici, il Presidente ne d\u00e0 comunicazione al Presidente dell'organo dal quale il nuovo giudice proviene. Successivamente, i giudici sono ammessi a prestare giuramento (artt. 11 e 12 Regolamento Corte).\nNomina da parte delle supreme magistrature.\nI giudici della Corte la cui nomina spetta alle supreme magistrature ordinaria e amministrative sono eletti:\nI componenti di ciascun collegio possono votare per un numero di candidati pari a quello dei giudici che il collegio deve eleggere. Si considerano non iscritti i nomi eccedenti tale numero (art. 2 c. 2).\nSono proclamati eletti coloro che ottengono il maggior numero di voti purch\u00e9 raggiungano la maggioranza assoluta dei componenti del collegio. Qualora nella prima votazione non si raggiunga tale maggioranza, si procede, nel giorno successivo, a votazione di ballottaggio tra i candidati, in numero doppio dei giudici da eleggere, che abbiano riportato il maggior numero di voti; sono proclamati eletti coloro che ottengono la maggioranza relativa. A parit\u00e0 di voti \u00e8 proclamato eletto o entra in ballottaggio il pi\u00f9 anziano di et\u00e0 (cfr. art. 4 legge cost. n. 2 del 1967).\nPresidente e vicepresidente.\nLa Corte elegge fra i suoi componenti il presidente che rimane in carica 3 anni (fino al 1967, 4 anni) ed \u00e8 rieleggibile, fatti salvi i termini di scadenza del mandato di giudice (art. 135 comma 5 Cost.)\nL'elezione del Presidente ha luogo a scrutinio segreto sotto la presidenza del giudice pi\u00f9 anziano di carica. Funzionano da scrutatori i due giudici meno anziani. Avvenuta la proclamazione, gli scrutatori distruggono le schede della votazione (art. 7 commi 1, 3, 4 Regolamento Corte). \nNel caso nessuno riporti la maggioranza dei componenti, si procede ad una nuova votazione e, dopo di questa, eventualmente, alla votazione di ballottaggio tra i candidati che hanno ottenuto il maggior numero di voti e si proclama eletto chi abbia riportato la maggioranza. In caso di parit\u00e0 \u00e8 proclamato eletto il pi\u00f9 anziano di carica e, in mancanza, il pi\u00f9 anziano di et\u00e0 (art. 6 commi 1 e 2 legge n. 87 del 1953).\nIl Presidente, subito dopo l'insediamento nella carica, designa un giudice destinato a sostituirlo per il tempo necessario in caso di impedimento (art. 6 co. 4); tale giudice assume il titolo di vicepresidente, ai sensi dell'art. 22-bis del Regolamento della Corte; un secondo vicepresidente pu\u00f2 essere nominato dalla Corte su proposta del Presidente.\nMandato dei giudici.\nI giudici hanno l'obbligo d'intervenire alle sedute della Corte quando non siano legittimamente impediti (art. 6 comma 1 Regolamento Corte). \nDurata del mandato.\nI giudici della Corte, prima di assumere le funzioni, prestano giuramento di osservare la Costituzione e le leggi, nelle mani del Presidente della Repubblica, alla presenza dei Presidenti delle Camere (art. 5 legge n. 87 del 1953). \nIl mandato, decorrente dal giorno del giuramento e non rinnovabile, inizialmente durava 12 anni; dal 1967 \u00e8 stato ridotto a 9 anni (cfr. art. 135 comma 3 Cost.).\nTra i giudici che prestano giuramento nello stesso giorno, viene considerato il pi\u00f9 anziano quello di maggiore et\u00e0 (art. 13 comma 2 Regolamento Corte).\nScadenza del mandato.\nAlla scadenza del termine il giudice costituzionale cessa dalla carica e dall'esercizio delle funzioni (art. 135 comma 4 Cost.) (divieto di cd. prorogatio). Tale comma \u00e8 stato aggiunto dalla legge costituzionale 2/1967, quando la Corte, nel silenzio della carta fondamentale, aveva riconosciuto esplicitamente la prorogatio (all'art. 18 del Regolamento generale) di fronte ai ritardi del Parlamento in seduta comune nell'elezione dei giudici della Corte di sua spettanza e di fronte al pericolo di una paralisi del collegio.\nDella cessazione dalla carica di giudice il Presidente d\u00e0 comunicazione all'organo che ha nominato il giudice. In ogni caso, di tale cessazione si d\u00e0 anche notizia al Presidente della Repubblica e ai Presidenti dei due rami del Parlamento (art. 8 Regolamento Corte; cfr. art. 5 comma 1 legge cost. n. 2 del 1967). \nI giudici cessati dall'ufficio, sempre che siano stati in carica per almeno quattro anni, assumono il titolo di giudice emerito (art. 20 Regolamento Corte).\nCompatibilit\u00e0.\nL'ufficio di giudice della Corte \u00e8 incompatibile con quello di membro del Parlamento, di un Consiglio regionale, con l'esercizio della professione di avvocato e con ogni carica ed ufficio indicati dalla legge (art. 135 comma 6 Cost.). \nI giudici della Corte non possono assumere o conservare altri uffici o impieghi pubblici o privati, n\u00e9 esercitare attivit\u00e0 professionali, commerciali o industriali, funzioni di amministratore o sindaco in societ\u00e0 che abbiano fine di lucro. Durante il periodo di appartenenza alla Corte i giudici che siano magistrati in attivit\u00e0 di servizio, o professori universitari, non potranno continuare nell'esercizio delle loro funzioni. Essi saranno collocati fuori ruolo per tutto il periodo in cui restano in carica e fino a quando non raggiungono i limiti di et\u00e0 per essere collocati a riposo. I giudici della Corte non possono far parte di commissioni giudicatrici di concorso, n\u00e9 ricoprire cariche universitarie e non possono essere candidati in elezioni amministrative o politiche (art. 7 commi 1, 2, 3 e 5 legge n. 87 del 1953). \nI giudici della Corte non possono svolgere attivit\u00e0 inerente ad una associazione o partito politico (art. 8 legge n. 87). \nSulle questioni relative alle incompatibilit\u00e0 dei giudici decide esclusivamente la Corte (art. 14 Regolamento Corte). \nRimozione o sospensione.\nI giudici della Corte non possono essere rimossi n\u00e9 sospesi dal loro ufficio se non con decisione della Corte, per sopravvenuta incapacit\u00e0 fisica o civile o per gravi mancanze nell'esercizio delle loro funzioni (art. 3 comma 1 legge cost. n. 1 del 1948). \nI giudici della Corte possono essere rimossi o sospesi dal loro ufficio solo in seguito a deliberazione della Corte presa a maggioranza di due terzi dei componenti che partecipano all'adunanza. \nIl giudice della Corte che per sei mesi non eserciti le sue funzioni decade dalla carica (artt. 7 e 8 legge cost. n. 1 del 1953). \nNel caso in cui si debba procedere alla sospensione o rimozione o alla pronuncia di decadenza di un giudice (...), il Presidente convoca la Corte, previa deliberazione dell'Ufficio di presidenza (art. 16 comma 1 Regolamento Corte). \nLe dimissioni del giudice devono essere presentate alla Corte. La deliberazione con la quale la Corte accetta le dimissioni \u00e8 depositata in cancelleria (art. 17 Regolamento Corte). \nImmunit\u00e0.\nFinch\u00e9 durano in carica, i giudici della Corte godono dell'immunit\u00e0 accordata nel secondo comma dell'art. 68 Cost. ai membri delle due Camere. L'autorizzazione ivi prevista \u00e8 data dalla Corte costituzionale. (art. 3 comma 2 legge cost. n. 1 del 1948).\nI giudici della Corte non sono sindacabili, n\u00e9 possono essere perseguiti per le opinioni espresse e i voti dati nell'esercizio delle loro funzioni (art. 5 legge cost. n. 1 del 1953).\nLe domande dell'autorit\u00e0 competente per sottoporre a procedimento penale o procedere all'arresto di un giudice della Corte sono trasmesse alla Corte stessa per il tramite del Ministero della giustizia (art. 9 legge n. 87). \nQualora pervenga alla Corte la richiesta di autorizzazione (...), il Presidente nomina una commissione di tre giudici per la relazione e fissa la seduta della Corte per un giorno non successivo al trentesimo da quello in cui \u00e8 pervenuta la richiesta. Della richiesta e della convocazione \u00e8 data notizia al giudice, che pu\u00f2 prendere visione degli atti depositati presso la presidenza. Il giudice pu\u00f2 presentare memorie scritte e ha diritto di essere ascoltato, quando ne faccia richiesta. La deliberazione della Corte \u00e8 presa a scrutinio segreto ed \u00e8 depositata nella cancelleria (art. 15 Regolamento Corte). \nTutti i provvedimenti che la Corte adotta nei confronti dei giudici (...) sono deliberati in camera di consiglio ed a maggioranza dei suoi componenti; essi devono essere motivati e sono resi pubblici (...) (art. 11 legge n. 87). \nRetribuzione.\nI giudici della Corte hanno tutti egualmente una retribuzione corrispondente al pi\u00f9 elevato livello tabellare che sia stato raggiunto dal magistrato della giurisdizione ordinaria investito delle pi\u00f9 alte funzioni, aumentato della met\u00e0 e corrispondente quindi a 360.000 euro lordi all'anno (all'incirca 12.618 euro netti al mese nel 2015). Al Presidente \u00e8 inoltre attribuita una indennit\u00e0 di rappresentanza pari ad un quinto della retribuzione. Tale trattamento sostituisce ed assorbe quello che ciascuno, nella sua qualit\u00e0 di funzionario di Stato o di altro ente pubblico, in servizio o a riposo, aveva prima della nomina a giudice della Corte (art. 12 commi 1 e 2 legge n. 87; cfr. art. 6 legge cost. n. 1 del 1953). \nLe retribuzioni e le indennit\u00e0 spettanti ai giudici sono a carico del bilancio della Corte (art. 19 Regolamento Corte).\nElenco cronologico.\nLa data di inizio del mandato \u00e8 quella del giuramento e non quella di designazione. In grassetto i giudici costituzionali in carica.\nI giudici sono elencati in ordine di data di giuramento, di designazione e di et\u00e0. L'elenco \u00e8 aggiornato al 29 gennaio 2022, data dell'ultima variazione.\nLinea temporale.\nLegenda: \nStatistiche.\nDei 118 giudici:\nEscludendo i 15 giudici in carica, gli altri 103 giudici sono cessati dalla carica:\nI giudici pi\u00f9 giovani al momento dell'insediamento sono stati Bonifacio (40 anni), Sandulli (41 anni), Cassandro (42 anni), Paladin (43 anni) e Baldassarre (45 anni).\nInvece i pi\u00f9 anziani sono stati De Nicola (78 anni), Modugno e Barbera (77 anni), Grossi (76 anni) e Vassalli (75 anni)."}
{"id": "2290039", "revid": "767487", "url": "https://it.wikipedia.org/wiki?curid=2290039", "title": "Sex, America, Cheap Trick", "text": "Sex, America, Cheap Trick \u00e8 una raccolta della rock band Cheap Trick, pubblicata nel 1996 dalla Epic. Sono pubblicate molte versioni inedite di canzoni della band."}
{"id": "2290048", "revid": "767487", "url": "https://it.wikipedia.org/wiki?curid=2290048", "title": "Dave Robisch", "text": ""}
{"id": "2290049", "revid": "119440833", "url": "https://it.wikipedia.org/wiki?curid=2290049", "title": "Sgrassatura", "text": "La sgrassatura o sgrassaggio \u00e8 un procedimento di pulizia dove viene finalizzata la pulitura intesa come disgregazione, scompattazione e modificazione delle molecole oleose e grasse presenti sulla superficie di un materiale.\nTale processo chimico-fisico si distingue dal normale lavaggio e pulitura dato che si prefigge di cambiare totalmente lo stato degli oli leggeri o pesanti, sintetici o naturali, raffinati o grezzi tal quali. Viene realizzato con l'ausilio di opportuni agenti sgrassanti, spesso disciolti in soluzioni contenute in apposite vasche o bagni. Pu\u00f2 essere sfruttata anche l'azione degli ultrasuoni.\nNell'industria, lo sgrassaggio rappresenta di sovente un comune pretrattamento al quale si fanno seguire ulteriori lavorazioni (come ad esempio la deposizione galvanica).\nIn ambiente domestico, la sgrassatura viene effettuata principalmente in cucina mediante l'impiego di sgrassatori, i quali sono disponibili in commercio pronti all'uso oppure concentrati, da diluire al momento dell'utilizzo. In cucina oltre lo sgrassaggio si deve detergere con prodotti particolarmente sicuri e biodegradabili, dove l'elemento principale, l\u2019olio di cocco, ha PH neutro, e in questo caso il detergente multiuso diluito 1:5 \u00e8 concentrato. Attualmente sul mercato ci sono sgrassatori super concentrati che usano una combinazione di agenti non-ionici, solventi organici e saponi naturali, quindi sicuri per la salute di tutti. Dovrebbero disinfettare rimuovendo germi e batteri, non tossico, non infiammabile. Gli sgrassatori per aziende super concentrati vengono diluiti 1 a 10 con appositi spruzzini o diluiti 1 a 3 per uno sgrassaggio migliore. Uno sgrassatore per aziende non deve contenere potenti solventi alcalini a base di idrocarburi, che sono petrolio, benzene ed altro."}
{"id": "2290050", "revid": "999533", "url": "https://it.wikipedia.org/wiki?curid=2290050", "title": "Gran Premio d'Australia 1989", "text": "Il Gran Premio d'Australia 1989 fu il sedicesimo ed ultimo appuntamento della stagione di Formula 1 1989.\nDisputatosi il 5 novembre sul Circuito di Adelaide, ha visto la vittoria di Thierry Boutsen su Williams - Renault, seguito da Alessandro Nannini e da Riccardo Patrese.\nQualifiche.\nLe qualifiche furono dominate come di consueto dalle due McLaren, con Senna che conquist\u00f2 la tredicesima pole position stagionale davanti al compagno di squadra Prost. In terza posizione si qualific\u00f2 il sorprendente Martini, abile nello sfruttare la superiorit\u00e0 delle gomme Pirelli da qualifica per precedere Nannini, Boutsen, Patrese, Mansell e Modena.\nGara.\nLa gara inizi\u00f2 sotto un diluvio torrenziale; dopo una prima partenza interrotta dopo poche curve a causa di diversi incidenti, Prost si ritir\u00f2 dalla manifestazione, rifiutandosi di prendere parte alla seconda procedura di partenza. Al via Senna mantenne il comando, continuando a condurre fino a quando, al 13\u00ba giro, tampon\u00f2 violentemente la Brabham di Brundle, che non aveva potuto vedere per via della nube d'acqua sollevata dalla vettura dell'inglese. In prima posizione pass\u00f2 quindi Boutsen, che guid\u00f2 il gruppo fino al traguardo, conquistando la seconda vittoria stagionale e precedendo Nannini, Patrese, Nakajima (autore del giro pi\u00f9 veloce per la prima ed unica volta in carriera), Pirro e Martini..\nNote.\n\"Salvo indicazioni diverse le classifiche sono tratte da \""}
{"id": "2290051", "revid": "196390", "url": "https://it.wikipedia.org/wiki?curid=2290051", "title": "Presidenti della Corte costituzionale", "text": ""}
{"id": "2290052", "revid": "1568601", "url": "https://it.wikipedia.org/wiki?curid=2290052", "title": "Passo di Lenzerheide", "text": "Il passo di Lenzerheide \u00e8 un passo di montagna tra la valle del Reno presso Coira e la valle dell'Albula presso Tiefencastel, Canton Grigioni in Svizzera. Scollina a un'altitudine di 1\u00a0549\u00a0m s.l.m. a circa cinque chilometri a nord nella localit\u00e0 di Lenzerheide, tra Valbella e Parpan.\nDal punto di vista orografico si trova nelle Alpi del Plessur (nelle Alpi Retiche occidentali)."}
{"id": "2290053", "revid": "436907", "url": "https://it.wikipedia.org/wiki?curid=2290053", "title": "On the Turning Away", "text": "On the Turning Away \u00e8 un singolo del gruppo musicale britannico Pink Floyd, pubblicato il 14 dicembre 1987 come secondo estratto dal album in studio \"A Momentary Lapse of Reason\".\nDescrizione.\nScritto da David Gilmour e Anthony Moore, il brano \u00e8 una lunga ballata dove gli strumenti entrano uno dopo l'altro: prima il tappeto di tastiere, poi la voce di Gilmour e a seguire gli altri in un crescendo che culmina nell'assolo finale, dove la parte ritmica \u00e8 maggiormente enfatizzata. Il brano \u00e8 stato proposto dal vivo anche durante il tour solista di David Gilmour.\nIl testo critica la tendenza che hanno le persone ad allontanarsi da coloro che soffrono la fame e la povert\u00e0.\nVideo musicale.\nIl video musicale del brano \u00e8 una registrazione di un concerto della band tenutosi al The Omni ad Atlanta, in Georgia nel novembre 1987."}
{"id": "2290065", "revid": "125644581", "url": "https://it.wikipedia.org/wiki?curid=2290065", "title": "Birgitte van Deurs", "text": " \nPartecipa a molti impegni pubblici per le organizzazioni a cui d\u00e0 il suo patrocinio e per conto della Regina.\nBiografia.\nLa duchessa di Gloucester \u00e8 figlia di Asger Preben Wissing Henriksen, avvocato, e di sua moglie Vivian van Deurs. Ha scelto di avere il cognome della madre, dopo il divorzio dei genitori.\nSi trasfer\u00ec a Cambridge, e poi a Londra, dove lavor\u00f2 presso l'ambasciata danese.\nMatrimonio.\nL'8 luglio 1972, nella chiesa di sant'Andrea a Barnwell nel Northamptonshire, Birgitte spos\u00f2 il principe Richard, figlio del principe Henry, duca di Gloucester e della principessa Alice, duchessa di Gloucester.\nLe loro Altezze reali il duca e la duchessa di Gloucester hanno tre figli:\nRuolo pubblico.\nHa accompagnato il marito nelle visite in Australia, Belgio, Cina, Danimarca, Gibilterra, Hong Kong, Israele, Giappone, Lussemburgo, Messico, Nepal, Nuova Zelanda, Norvegia, Filippine, Portogallo, Arabia Saudita, Singapore, Isole Salomone, Sudafrica, Spagna, Svezia, Tonga, Tunisia e Stati Uniti d'America. Nel dicembre 2008 ha visitato i militari britannici in Iraq.\nHa varato la HMS Gloucester e la HMS Sandown.\n\u00c8 presidente della Royal Academy of Music, \u00e8 membro del consiglio d'amministrazione della Lawn Tennis Association ed \u00e8 \"royal patron\" della Royal London Society for Blind People."}
{"id": "2290067", "revid": "767487", "url": "https://it.wikipedia.org/wiki?curid=2290067", "title": "Marv Roberts", "text": ""}
{"id": "2290068", "revid": "6923", "url": "https://it.wikipedia.org/wiki?curid=2290068", "title": "Valvola EGR", "text": ""}
{"id": "2290071", "revid": "121836", "url": "https://it.wikipedia.org/wiki?curid=2290071", "title": "Duchessa di Gloucester", "text": ""}
{"id": "2290072", "revid": "262457", "url": "https://it.wikipedia.org/wiki?curid=2290072", "title": "Grotte di L\u00f3ngm\u00e9n", "text": ""}
{"id": "2290073", "revid": "110157", "url": "https://it.wikipedia.org/wiki?curid=2290073", "title": "Mike Gale", "text": ""}
{"id": "2290074", "revid": "262457", "url": "https://it.wikipedia.org/wiki?curid=2290074", "title": "Grotte di Y\u00fang\u0101ng", "text": ""}
{"id": "2290075", "revid": "436907", "url": "https://it.wikipedia.org/wiki?curid=2290075", "title": "The Dogs of War (brano musicale)", "text": "The Dogs of War \u00e8 un brano musicale del gruppo musicale britannico Pink Floyd, terza traccia del tredicesimo album in studio \"A Momentary Lapse of Reason\", pubblicato il 7 settembre 1987 dalla EMI.\nIn Australia venne distribuito un 7\" promozionale contenente una versione dal vivo di \"On the Turning Away\" nel lato B.\nLa canzone.\nScritto da David Gilmour e Anthony Moore, la maggior parte del brano \u00e8 in un tempo lento di 12/8. Dopo un assolo di chitarra blues, il tempo cambia in 4/4. Questo cambiamento di tempo \u00e8 simile a quello di \"Money\", in cui dopo un assolo di sassofono nel tempo predominante in 7/4 entra un assolo di chitarra in 4/4."}
{"id": "2290076", "revid": "110157", "url": "https://it.wikipedia.org/wiki?curid=2290076", "title": "Santuario di Leporano", "text": "Il santuario di Leporano \u00e8 ubicato su di una piccola altura del Monte Grande, propaggine del Monte Maggiore, dalla quale domina il piccolo borgo medievale di Leporano, frazione del Comune di Camigliano, in provincia di Caserta.\nIl santuario \u00e8 dedicato a \"Maria SS. \"ad rotam montium\"\", ed \u00e8 tra i pi\u00f9 antichi santuari mariani d'Italia; si trova a nord dell'antico borgo, su una collinetta sassosa a 160 m s.l.m., circondato da secolari ulivi. Il nucleo originario risale all'anno mille.\nOggi il santuario \u00e8 meta di numerosi pellegrinaggi e la sua fama si \u00e8 diffusa oltre i confini della Campania. Il luogo \u00e8 tra i pi\u00f9 suggestivi di Terra di Lavoro, grazie alla lussureggiante natura e assoluta quiete, che rendono il santuario un'oasi di pace e di raccoglimento per i fedeli.\nEtimologia.\nL'etimologia pi\u00f9 affermata e diffusa \u00e8 quella che fa derivare il nome \"Leporano\" dalla lepre, selvaggina caratteristica del luogo. L'Accademia della Crusca registra infatti \"levre\", \"leure\", quali varianti di lepre. Un simbolo raffigurato nello stemma in marmo murato nel prospetto meridionale del campanile annesso al santuario infatti contiene due lepri fronteggiantesi con il motto \"Dormientes Vigilant\". Questo motto ribadirebbe la caratteristica di questi animali sempre vigili e pronti a sottrarsi ad ogni insidia; il che si accorderebbe alla tradizionale furbizia del montanaro. Da segnalare la teoria secondo cui il nome \"dialettale\" del centro, \"Lur\u00e0n\" deriverebbe dal nome etrusco della dea Afrodite (Tur\u00e0n, appunto). \nStoria e descrizione.\nIl nucleo originario, risalente all'anno mille, era formato da una piccola cappella che inglobava l'edicola dove \u00e8 raffigurata la santa Vergine. Il piccolo tempio fu edificato sul luogo dove, si racconta, sia apparsa la Madonna; l'unica strada che conduceva alla cappellina era una mulattiera, che attraversando il Monte Grande, collegava Leporano con il vicino comune di Bellona.\nLa primitiva costruzione venne ampliata nel 1577, come ricorda l'antica iscrizione fissata nell'imponente portale di ingresso.\nLa costruzione ha una pianta rettangolare e si sviluppa lungo un asse principale (ovest-est) alle cui estremit\u00e0 si trovano rispettivamente l'altare e l'ingresso. La fabbrica non \u00e8 di grandi dimensioni e ha un esterno rustico segnato dal tempo, con barbacani che rinforzano le antiche mura, ubicati sui lati lunghi del santuario a mezzogiorno e a settentrione. Sul lato meridionale si trova una piccola scala che permette l'accesso dall'esterno alla sacrestia."}
{"id": "2290079", "revid": "767487", "url": "https://it.wikipedia.org/wiki?curid=2290079", "title": "Col du Marchairuz", "text": "Il Col du Marchairuz \u00e8 un valico nel massiccio del Giura che collega le localit\u00e0 di Le Brassus nel comune di Le Chenit nella Vall\u00e9e de Joux e Saint-George, Canton Vaud in Svizzera. Scollina a un'altitudine di 1\u00a0447\u00a0m s.l.m. il passo nella stagione invernale pu\u00f2 essere chiuso."}
{"id": "2290080", "revid": "36426", "url": "https://it.wikipedia.org/wiki?curid=2290080", "title": "Chiesa di Santa Maria a Querceto", "text": ""}
{"id": "2290081", "revid": "436907", "url": "https://it.wikipedia.org/wiki?curid=2290081", "title": "One Slip", "text": "One Slip \u00e8 un singolo del gruppo musicale britannico Pink Floyd, pubblicato nel 1988.\nDescrizione.\nQuarta traccia del disco, il brano \u00e8 stato scritto da David Gilmour e Phil Manzanera. L'album prende il titolo da una strofa del testo di questa canzone.\n\u00c8 stato pubblicato inizialmente come b-side del singolo \"Learning to Fly\" ma \u00e8 stato successivamente distribuito come singolo ver e proprio per il mercato britannico, dove ha avuto un discreto successo.\nEsecuzioni dal vivo.\n\"One Slip\" \u00e8 stata l'ultima canzone dell'album ad essere stata eseguita dal gruppo durante il \"A Momentary Lapse of Reason Tour 1987-89\". Essa per\u00f2 \u00e8 stata successivamente riproposta per il tour di \"The Division Bell\" del 1994.\nVideo musicale.\nIl videoclip del pezzo \u00e8 un filmato d'epoca del 1930 in cui si vede un aereo che vola che si alterna con un concerto dei Pink Floyd del 1988."}
{"id": "2290082", "revid": "1318658", "url": "https://it.wikipedia.org/wiki?curid=2290082", "title": "Premio Suzzara", "text": "Il premio Suzzara \u00e8 un concorso artistico che si \u00e8 tenuto nella citt\u00e0 di Suzzara in provincia di Mantova dal 1948 al 1976 e di nuovo a partire dal 1989.\nStoria.\nFu voluto dal sindaco di Suzzara, Tebe Mignoni. Nacque grazie a Dino Villani, con il contributo di Cesare Zavattini e il supporto di Stefano Cairola; fu inaugurato il 22 agosto 1948. Villani e Zavattini pensarono il concorso come uno scambio simbolico tra lavoro culturale e lavoro contadino: gli artisti vincitori ricevevano prodotti della terra e in cambio cedevano le loro opere alla collezione comunale. Intento dei promotori del premio era favorire l'incontro tra il popolo e gli artisti, spesso questi ultimi percepiti come irraggiungibili ed estranei al quotidiano sentire della gente comune. Di conseguenza la giuria, a fianco di figure autorevoli (quali Orio Vergani, Alfonso Gatto, Raffaele Carrieri e Raffaele De Grada \"junior\"), prevedeva la presenza di un operaio, di un impiegato e di un contadino.\nAl premio parteciparono artisti come Carlo Carr\u00e0, Mario Bardi (vincitore nel 1963), Emilio Vedova, Enrico Baj, Renato Guttuso, Michele Cascella, Domenico Cantatore, Renato Birolli, Pio Semeghini, Arturo Tosi, Ottone Rosai, Bruno Rovesti, Aligi Sassu, Ernesto Treccani, Silvano Girardello, Angelo Ferreri, Giulio Ruffini. Esauritasi la stagione del neorealismo il premio fu interrotto. Solo nell'anno 1989 il premio Suzzara fu riproposto con la sua XXIX edizione.\nCon il tempo il comune di Suzzara acquis\u00ec un notevole patrimonio artistico, in particolare di arte realista e neorealista italiana: nel 1974 per esporre la collezione il comune ha creato la \"Galleria civica d'arte contemporanea\", poi rinominata in Galleria del Premio Suzzara.\nNel 2018, in occasione della 50\u00aa edizione e a settant'anni dalla sua nascita, il Premio si rinnova coinvolgendo nella sua migliore tradizione le forze economiche della citt\u00e0, invitando artisti internazionali e industrie locali a progettare insieme nuove opere da donare alla comunit\u00e0 con la mediazione della Galleria. Tra i progetti realizzati e in corso di completamento quelli degli artisti Nataly Maier, Chiara Pergola, Hannes Egger, Susanna Baumgartner, Silvia Hell."}
{"id": "2290083", "revid": "71155", "url": "https://it.wikipedia.org/wiki?curid=2290083", "title": "Paolo Napolitano", "text": ""}
{"id": "2290087", "revid": "92723", "url": "https://it.wikipedia.org/wiki?curid=2290087", "title": "Roberto Mazzetti", "text": "Biografia.\nRoberto Mazzetti nacque a Roncastaldo, frazione di Loiano, provincia di Bologna, il 6 novembre del 1908 da Luciano e Romana Bacci e vi \u00e8 sepolto dal 1981. Frequent\u00f2 le scuole elementari nel borgo natio distinguendosi come alunno dotato e volonteroso, tanto che la maestra sugger\u00ec caldamente ai genitori di fargli proseguire gli studi malgrado le difficili condizioni economiche della famiglia. Fu perci\u00f2 mandato a Bologna dove, nell'Istituto dei Padri Salesiani frequent\u00f2 la scuola media, allora chiamata ginnasio, e nel 1928 consegu\u00ec l'abilitazione magistrale. Si iscrisse quindi all'Istituto Superiore di Magistero di Firenze.\nDurante il periodo degli studi universitari ottenne, mediante concorso, l'incarico per l'insegnamento nella scuola elementare di Brescia dove rimase in servizio per due anni. Nell'ultimo anno di insegnamento a Brescia ottenne il comando presso il Magistero di Firenze cos\u00ec che pot\u00e9 frequentare regolarmente le lezioni universitarie, sostenere tutti gli esami e, nel luglio del 1932, laurearsi in Filosofia e Pedagogia con voti 70/70 e lode.\nNell'anno 1932-33 prest\u00f2 servizio, in qualit\u00e0 di supplente per l'insegnamento di Filosofia e Pedagogia, presso l'Istituto Magistrale \u201cVittoria Colonna\u201d di Arezzo.\nNell'anno 1933-34 fu alla Scuola Allievi Ufficiali di Spoleto e nel 1934-35 prest\u00f2 il servizio di prima nomina, come sottotenente di complemento, nell'arma di fanteria a Parma. Durante il servizio militare sostenne l'esame di concorso per l'insegnamento di Lingua e letteratura italiana e Storia per le Scuole Medie Superiori. Vincitore di concorso ottenne la cattedra nell'Istituto Tecnico \u201cBarozzi\u201d di Modena dove si insedi\u00f2 dopo il congedo.\nNel 1937-38 ottenne il trasferimento presso l'Istituto Tecnico \u201cPiercrescenzi\u201d di Bologna. Chiamato da Giuseppe Bottai, assieme a Volpicelli, Padellaro e Gabrielli, a elaborare la Carta della Scuola, con cui si cercava di riformare l'istruzione pubblica in Italia. Nel dicembre 1940 fu direttore per poco pi\u00f9 di un anno della rivista Architrave, mensile di politica, letteratura ed arte della Giovent\u00f9 Universitaria Fascista (GUF).\nNel 1940 fu nominato Provveditore agli Studi per la provincia di Pesaro. Nel 1942 fu trasferito a dirigere l'attivit\u00e0 scolastica nella provincia di Modena e nel 1943 fu richiamato alle armi. Dopo un breve periodo fu esonerato e nominato Provveditore agli Studi per la provincia di Trapani, sede che gli fu impossibile raggiungere perch\u00e9, nel frattempo, la Sicilia occidentale era stata dichiarata zona di guerra. Fu quindi riconfermato nella sede di Modena.\nDurante il periodo della Repubblica Sociale Italiana fu sospeso dalle sue attivit\u00e0 perch\u00e9 si rifiut\u00f2 di collaborare e di raggiungere Trieste, la nuova sede che gli era stata assegnata. \nReintegrato nel suo grado nel 1946, fu Provveditore ancora a Trapani, poi a Reggio Calabria dove rimase fino al 1951. Durante questo periodo fu anche incaricato dell'insegnamento di Pedagogia presso l'Universit\u00e0 di Messina.\nNel 1952 fu trasferito a Parma e fu provveditore in questa provincia fino al 1956, anno in cui pass\u00f2 al Provveditorato di Cremona.\nNel 1957, in seguito alla vittoria conseguita nel concorso per cattedre universitarie, fu nominato professore presso l'Istituto Superiore di Magistero di Salerno. Qui svolse la sua attivit\u00e0, ininterrottamente fino al 1978, quale professore di Pedagogia e di Storia della Pedagogia e tenne per un periodo il Rettorato dell'Universit\u00e0 salernitana. In seguito, pur avendo maturato gli anni necessari per il conseguimento della pensione continu\u00f2 la sua attivit\u00e0 come Direttore dell'Istituto di Pedagogia fino al 1981, anno della sua scomparsa.\nDal 1961 al 1968 fu inoltre consulente psicopedagogico per le Scuole dell'Infanzia presso l'Assessorato alla Pubblica Istruzione del Comune di Bologna.\nPensiero pedagogico.\nFormatosi inizialmente alla scuola della corrente neoidealista italiana, Mazzetti trova un valido punto di riferimento in Giuseppe Lombardo Radice, che egli presenta come colui che ha chiarito le istanze costruttrici della nuova educazione.\nSuccessivamente partecipa all'elaborazione della Carta della Scuola del Ministro Bottai, con cui si cerca di riformare l'istruzione pubblica in Italia. Gi\u00e0 da allora Mazzetti evidenzia la necessit\u00e0 di porre l'attivismo pedagogico al centro dei suoi interessi. Si intende per attivismo pedagogico quando si pone il soggetto da educare al centro del progetto educativo.\nViva esigenza presente in questo periodo da parte del nostro autore \u00e8 la necessit\u00e0 di far convivere una visione di umanesimo teorico-culturale con l'umanesimo del lavoro per contenere forme di eccessiva astrazione della filosofia educativa neo idealista.\nQuesta prospettiva di vedere la scuola come una palestra di vita porta Mazzetti, gi\u00e0 dal 1942, a studiare con partecipazione e adesione l'opera di Maria Montessori, da lui considerata la voce pi\u00f9 universale della pedagogia italiana.\nGiunto alla cattedra universitaria, dopo quindici anni di sforzi volti alla intelligente sperimentazione in qualit\u00e0 di Provveditore agli Studi, contribuisce validamente al progresso degli studi pedagogici nella cultura italiana con una notevole produzione di scritti di risonanza nazionale.\nMazzetti attraversa quasi mezzo secolo di esperienze storiche, sociali e culturali della vita italiana, che passano attraverso il fascismo, la guerra, il dopoguerra e il nostro tempo, maturando una visione di radicale problematicit\u00e0 della conoscenza umana, che vede nell'educazione lo strumento pi\u00f9 idoneo per rendere l'uomo, pur in una situazione cos\u00ec umanamente disorientante, pi\u00f9 creativo e pi\u00f9 morale possibile.\nIl suo pensiero pedagogico attraversa diverse fasi:"}
{"id": "2290089", "revid": "17204", "url": "https://it.wikipedia.org/wiki?curid=2290089", "title": "Spheda", "text": ""}
{"id": "2290090", "revid": "1305772", "url": "https://it.wikipedia.org/wiki?curid=2290090", "title": "Hotel California (album)", "text": "Hotel California \u00e8 il quinto album in studio del gruppo musicale statunitense Eagles, pubblicato l'8 dicembre del 1976.\nIl 20 agosto 2018 ha raggiunto la cifra di 26 milioni di copie certificate dalla Recording Industry Association of America, diventando il terzo album pi\u00f9 venduto negli Stati Uniti dietro la raccolta degli stessi Eagles \"Their Greatest Hits (1971-1975) e\" \"Thriller\" di Michael Jackson.\nIl disco.\nSi tratta del primo album degli Eagles senza l'apporto del membro fondatore del gruppo Bernie Leadon e che vede la presenza del chitarrista Joe Walsh. Inoltre, \u00e8 l'ultimo disco registrato dalla band con in formazione il bassista Randy Meisner. L'album divenne un enorme successo, con pi\u00f9 di 20 milioni di copie vendute nei soli Stati Uniti, e 32 milioni in tutto il mondo. Il disco raggiunse la vetta delle classifiche in diversi Paesi e frutt\u00f2 alla band due Grammy Awards per i brani \"Hotel California\" e \"New Kid in Town\". L'album ricevette anche una nomination come \"Album of the Year\" ma perse in favore di \"Rumours\" dei Fleetwood Mac.\nDal disco furono estratti tre singoli da Top 20, \"New Kid in Town\", \"Hotel California\", e \"Life in the Fast Lane\". \"New Kid in Town\" (il 26 febbraio 1977) e \"Hotel California\" (il 7 maggio 1977) salirono fino in cima alla classifica Billboard Hot 100, mentre \"Life in the Fast Lane\" raggiunse la posizione numero 11. \"Hotel California\" viene considerata da molti una delle migliori canzoni rock di sempre; e fu inclusa da \"Rolling Stone\" alla posizione numero 49 nella lista delle migliori 500 canzoni di tutti i tempi. Altri brani celebri presenti nel disco sono \"Wasted Time\", \"Victim of Love\", e \"The Last Resort\".\nIl brano pi\u00f9 lungo dell'album \u00e8 quello di chiusura, \"The Last Resort\" dalla durata di oltre sette minuti.\nEscludendo le raccolte, \"Hotel California\" \u00e8 l'album discografico di maggior successo degli Eagles.\nComposizione.\nBernie Leadon, che era la principale influenza country all'interno della band, aveva lasciato il gruppo dopo la pubblicazione dell'album precedente \"One of These Nights\". Per \"Hotel California\", la band prese la decisione di discostarsi dal country rock, per scrivere pezzi maggiormente rock &amp; roll, come \"Victim of Love\" e \"Life in the Fast Lane\". Leadon venne sostituito da Joe Walsh che port\u00f2 il riff d'apertura di \"Life in the Fast Lane\", sviluppato poi dagli Eagles per la canzone. Il titolo \"Life in the Fast Lane\" \u00e8 ispirato a una conversazione tra Frey e il suo spacciatore durante una corsa in macchina.\nLa melodia della title track, \"Hotel California\", fu scritta da Don Felder. Don Henley scrisse gran parte del testo, con qualche contributo da parte di Glenn Frey. Henley aveva fatto notare agli altri come gli hotel fossero diventati \"letteralmente e simbolicamente un punto focale nelle loro esistenze dell'epoca\", e questo divenne la tematica della canzone. Frey voleva che il brano fosse \"pi\u00f9 cinematografico\", e consigli\u00f2 di comporlo \"proprio come se si stesse scrivendo un film\". Henley trasse ispirazione per il testo dal suo girovagare in auto nel deserto, ma anche da film e opere teatrali. Parte del testo di \"Hotel California\" e la canzone \"Wasted Time\" si basano sulla rottura della relazione sentimentale tra Henley e la sua ragazza dell'epoca, Loree Rodkin.\nRegistrazione.\nL'album fu registrato tra marzo e ottobre del 1976 presso i Criteria Studios, di Miami, e i Record Plant Studios di Los Angeles, con la produzione di Bill Szymczyk. Anche se la band preferiva Los Angeles, il produttore Szymczyk voleva registrare a Miami perch\u00e9 aveva sviluppato una psicosi circa il vivere a Los Angeles per la paura dei terremoti; e cos\u00ec fu raggiunto un compromesso. Mentre la band era occupata nella registrazione dell'album, i Black Sabbath stavano incidendo \"Technical Ecstasy\" nello studio accanto ai Criteria Studios di Miami. Il gruppo fu costretto a fermare le sessioni numerose volte perch\u00e9 i Black Sabbath erano troppo rumorosi e il suono si propagava attraverso le pareti. L'ultima traccia dell'album, \"The Last Resort\", fu ri-registrata molte volte proprio a causa del rumore che proveniva dallo studio adiacente.\nDella title track \"Hotel California\", dopo che erano stati completati arrangiamento e strumentazione, furono incise svariate take. Le parti migliori furono assemblate insieme, in tutto 33 giunzioni compongono la versione finale del brano. In contrasto, \"Victim of Love\" fu registrata dal vivo in un'unica sessione, eccezion fatta per la voce solista e le armonie nel ritornello. Don Felder cant\u00f2 inizialmente la canzone in molte delle prime take, ma la band decise che era decisamente meglio che la cantasse Don Henley.\nCopertina.\nL'edificio che appare sulla copertina dell'album \u00e8 il Beverly Hills Hotel, meglio conosciuto come Pink Palace, costruito nel 1912 e situato al 9641 di Sunset Boulevard, a Los Angeles. Si tratta di un albergo di lusso, da sempre frequentato da diverse star di Hollywood. La direzione dell'hotel fece causa agli Eagles per aver sfruttato l'immagine dell'edificio senza autorizzazione. Gli interni della hall dell'albergo che si vedono sul retro copertina sono quelli del Lido Hotel di Hollywood. Una leggenda metropolitana vuole che nell'illustrazione all'interno dell'LP sia possibile scorgere, affacciarsi da una balconata nella hall dell'albergo, Anton LaVey, fondatore e gran maestro della Chiesa di Satana.\nPubblicazione.\nL'album fu pubblicato dalla Asylum Records l'8 dicembre 1976 in formato vinile (Elektra/Asylum n. catalogo 7E-1084), cassetta e cartuccia Stereo8. Fu presa in considerazione anche una versione quadrifonica da pubblicarsi all'inizio del 1977, ma l'idea venne scartata a causa della caduta in disuso di tale formato. Nel 2001, in occasione del 25\u00ba anniversario del disco, \u00e8 stato pubblicato anche in DVD-Audio Multichannel 5.1.\nL'edizione deluxe per il 40\u00ba anniversario \u00e8 uscita il 24 novembre 2017. Il set include l'album originale rimasterizzato in digitale, e un secondo CD con dieci tracce dal vivo provenienti da un concerto al The Forum, dell'ottobre 1976 (due mesi prima della pubblicazione dell'album originale).\nTracce.\nEdizione italiana.\nNella versione italiana del 33 giri (Asylum Records W 53051) l'ordine dei brani \u00e8 differente da quello delle altre versioni."}
{"id": "2290094", "revid": "108555779", "url": "https://it.wikipedia.org/wiki?curid=2290094", "title": "Consiglio comunale (Ticino)", "text": "A causa dell'autonomia cantonale in materia di diritti politici comunali, le indicazioni seguenti valgono solo per il Canton Ticino.\nNell'ordinamento ticinese il consiglio comunale \u00e8 l'organo legislativo dei Comuni del cantone. \u00c8 obbligatorio nei Comuni di oltre 300 abitanti. Pu\u00f2 essere costituito da un minimo di 15 e un massimo di 60 membri. Il consiglio \u00e8 normato dal capitolo III della Legge Organica Comunale del 10 marzo 1987. Per Comuni pi\u00f9 piccoli l'organo legislativo \u00e8 l'Assemblea comunale, l'assemblea dei cittadini con diritto di voto e domiciliati nel Comune stesso.\nElezione.\nLa legislazione ticinese prevede l'elezione popolare diretta dei membri del consiglio comunale con un sistema proporzionale. L'elezione avviene ogni quattro anni nell'anno successivo alle elezioni per le cariche cantonali (ultime elezioni nel 2012). Eleggibili sono le cittadine e i cittadini di nazionalit\u00e0 svizzera che hanno compiuto 18 anni alla data dell'elezione e che risiedono (domicilio) nel Comune stesso. Questi cittadini sono iscritti nel \"Catalogo elettorale\" del Comune. Di regola, i candidati al consiglio vengono presentati su liste stilate dalle sezioni comunali dei Partiti politici e proposte ai cittadini elettori. Nel caso un Partito ottenga pi\u00f9 seggi dei candidati proposti, questo Partito pu\u00f2 proporre un cittadino elettore non candidato.\nMandato.\nIl consiglio dura in carica 4 anni con tempistica coordinata con le altre autorit\u00e0 comunali. Nel caso che un consigliere debba dimissionare anticipatamente per gravi e giustificati motivi, al suo posto subentra il primo candidato non eletto della lista del suo Partito. Durante la seduta costitutiva del consiglio si svolge il giuramento di fedelt\u00e0 alla Costituzione da parte degli eletti. Nella stessa seduta sono nominati: l'Ufficio presidenziale (Presidente, due Vice-Presidenti, uno o due scrutatori) per il primo anno e le Commissioni permanenti.\nFunzioni e Organizzazione.\nSecondo l'art.49 della LOC, il consiglio deve riunirsi almeno due volte l'anno in sedute pubbliche dirette dal Presidente: una volta per i preventivi ed una volta per i consuntivi. Di regola per\u00f2 il consiglio si riunisce anche in sedute straordinarie per discutere e deliberare sulle proposte del municipio (Messaggi Municipali) e di membri del Consiglio stesso (Mozioni).\nAlle sedute del consiglio comunale, il municipio partecipa in corpore o con una delegazione, senza diritto di voto. Il sindaco e i municipali possono prendere parte alla discussione solo a nome del municipio e a sostegno delle proposte municipali. Tra le sue funzioni, la LOC definisce che:"}
{"id": "2290095", "revid": "118054749", "url": "https://it.wikipedia.org/wiki?curid=2290095", "title": "Col du Mollendruz", "text": "Il Col du Mollendruz \u00e8 un passo di montagna nel massiccio del Giura che collega le localit\u00e0 di Cossonay e di Le Pont, Canton Vaud in Svizzera. Scollina a un'altitudine di 1\u00a0280\u00a0m s.l.m."}
{"id": "2290097", "revid": "1573940", "url": "https://it.wikipedia.org/wiki?curid=2290097", "title": "Eobania vermiculata", "text": "Eobania vermiculata () \u00e8 un mollusco gasteropode terrestre della famiglia Helicidae, diffuso nei paesi del bacino del Mediterraneo.\nDescrizione.\nPossiede una conchiglia robusta, 21\u201335\u00a0mm di diametro e 14\u201325\u00a0mm di altezza. \nL'ombelico \u00e8 chiuso (tranne che nelle forme giovanili) e il peristoma biancastro.La colorazione della conchiglia pu\u00f2 essere bianco-crema uniforme o pi\u00f9 spesso con bande marrone scuro o rossastro. L'ampiezza delle bande \u00e8 molto variabile e irregolare, spesso sono interrotte da un reticolo biancastro.\nBiologia.\nQuesta specie pu\u00f2 andare incontro ad ibernazione sia nei periodi invernali che in quelli di prolungata siccit\u00e0. Le forme adulte cercano riparo scavando nel terreno e chiudendo l'apertura della conchiglia con un diaframma, mentre le forme giovanili si accontentano di cercare riparo sotto le pietre o le foglie.\nRiproduzione.\nCome gran parte delle chiocciole, \"E. vermiculata\" \u00e8 ermafrodita, cio\u00e8 ogni individuo possiede sia organi riproduttivi maschili che femminili; non \u00e8 tuttavia in grado di autofecondarsi (ermafroditismo insufficiente).\nAl pari di altri elicidi gli adulti sessualmente maturi sono dotati di dardi di materiale calcareo che durante i preliminari dell'accoppiamento vengono lanciati verso il partner, trafiggendolo. Il significato funzionale di queste strutture \u00e8 ancora oggetto di studio ma pare che veicolino sostanze mucose in grado di stimolare la recettivit\u00e0 nei confronti degli spermatozoi, aumentando cos\u00ec il successo riproduttivo.\nDistribuzione e habitat.\nSpecie a diffusione mediterranea, popola le aree costiere e collinari dell'Europa meridionale, dalla Spagna alla Crimea, e del Nord Africa. In Italia \u00e8 presente in quasi tutto il territorio, Sicilia e Sardegna comprese.\n\u00c8 stata introdotta in Australia, dove \u00e8 nota come \"chocolate-band snail\".\n\u00c8 diffusa in diversi habitat, dalle zone antropizzate agli ambienti naturali come praterie, garighe, siepi, orti e giardini.\nUsi.\n\"E. vermiculata\" \u00e8 utilizzata a scopo alimentare in buona parte dell'Italia centro-meridionale. In Toscana e nel Lazio, dove \u00e8 conosciuta con il nome di \"rigatella\", la specie \u00e8 allevata e commercializzata. A Palermo, i \"babbaluci\" bolliti con aglio e prezzemolo sono uno dei piatti popolari tradizionali per la festa di Santa Rosalia, patrona della citt\u00e0."}
{"id": "2290099", "revid": "125644622", "url": "https://it.wikipedia.org/wiki?curid=2290099", "title": "Marie Christine von Reibnitz", "text": "Oltre ad essere scrittrice (ha pubblicato svariati libri riguardanti la famiglia reale britannica), accompagna il consorte nei vari impegni di rappresentanza che a lui vengono talvolta affidati dalla Regina.\nBiografia.\nInfanzia.\nMarie-Christine \u00e8 nata il 15 gennaio 1945 a Karlovy Vary, citt\u00e0 nella regione dei Sudeti attualmente facente parte della Repubblica Ceca, nella tenuta della sua nonna materna, S.A.S. la principessa Hedwig von Szap\u00e1ry, figlia di Alfredo III, principe di Windisch-Gr\u00e4tz. La fine della seconda guerra mondiale e l'invasione russa nella zona, avvenute poco dopo la sua nascita, comportarono l'espulsione di tutte le persone germanofone dal territorio.\n\u00c8 figlia del barone G\u00fcnther Hubertus von Reibnitz (1894-1983, di origine tedesca) e della seconda moglie di questi, la contessa ungherese Maria Anna Carolina Franziska Walpurga Bernadette Szap\u00e1ry di Muraszombath, Sz\u00e9chysziget e Szap\u00e1r (1911-1988), figlia de S.E. il conte Friedrich Szap\u00e1ry, ambasciatore austro-ungarico a San Pietroburgo allo scoppio della prima guerra mondiale.\nDa questo matrimonio \u00e8 nato anche un fratello, Friedrich, (nato a Breslavia il 16 novembre 1942), attualmente residente a Canberra; Marie-Christine ha per\u00f2 anche una sorella, nata dal primo matrimonio del padre con Margherita Sch\u00f6n (1893-1962), di nome Margarita (nata nel 1924 a Krzanowitz e morta a Berlino nel 2017).\n\u00c8 una discendente matrilineare di Diana di Poitiers, favorita di Enrico II di Francia e di Caterina de' Medici, regina di Francia (e moglie di quest'ultimo), come anche del pittore Peter Paul Rubens.\nSuo padre era membro del Partito nazista e rivest\u00ec, durante la II Guerra Mondiale, il grado di Sturmbannf\u00fchrer (maggiore) delle SS. Dopo la Guerra la famiglia si trasfer\u00ec nel Mozambico, ove il padre avvi\u00f2 una impresa di coltivazione di agrumi. \nNel 1950 il padre e la madre divorziarono. Marie-Christine, sua madre e suo fratello si trasferirono in Australia, dove sua madre apr\u00ec un salone di estetista; suo fratello, il barone Friedrich sarebbe poi diventato un impiegato del governo australiano.\nMatrimoni.\nIl 14 settembre 1971 contrasse matrimonio con il banchiere inglese Thomas Troubridge, figlio del baronetto Sir Peter Troubridge, conosciuto in Germania in occasione di una caccia al cinghiale. Si sposarono nella \u00ab Chelsea Old Church \u00bb a Londra. La coppia si separ\u00f2 nel 1973 e divorzi\u00f2 definitivamente nel 1977. Il matrimonio \u00e8 stato dichiarato nullo dalla chiesa cattolica nel maggio del 1978.\nUn mese dopo l'annullamento, il 30 giugno 1978 spos\u00f2, con cerimonia civile al municipio di Vienna, il principe Michael di Kent, figlio minore del principe inglese Giorgio, duca di Kent (1902\u20131942) e della principessa Marina di Grecia e Danimarca (1906\u20131968). \nIl principe Michael \u00e8 quindi cugino di primo grado dell'attuale monarca inglese, Elisabetta II. Con questo matrimonio, Marie-Christine ha assunto il titolo di \"Sua Altezza Reale La principessa Michael di Kent\". Dopo aver ricevuto il consenso papale, la coppia si \u00e8 unita in matrimonio religioso il 29 giugno 1983, con una cerimonia cattolica tenuta presso la residenza dell'arcivescovo cattolico di Westminster.\nIl matrimonio venne fortemente avversato all'interno della famiglia reale in quanto non solo Marie-Christine era di religione cattolica romana ma era anche divorziata. In base alla norma dell'atto di Disposizione del 1701, che non consente matrimoni di un erede al trono con persone di religione cattolica, il principe Michael (all'epoca 15\u00ba in linea di successione) ha dovuto rinunciare ufficialmente alla successione al trono britannico.\nDal matrimonio sono nati due figli, entrambi ammessi alla linea di successione al trono britannico in quanto cresciuti secondo la fede anglicana.\nIncarichi ufficiali.\nPur non godendo di alcun appannaggio da parte della Corona, il principe e la principessa Michael di Kent rappresentano talvolta la Regina in cerimonie ufficiali. Come terzo figlio del figlio quartogenito del re Giorgio V, il principe Michael non gode infatti di ruoli particolari all'interno della corte, limitandosi a ruoli di rappresentanza nel Commonwealth. Egli ha rappresentato la Regina a funerali di stato in India, Cipro e Swaziland e, con la moglie, ha rappresentato la Regina alle celebrazioni per l'indipendenza del Belize e alla cerimonia di incoronazione del re Mswati III dello Swaziland. Il principe Michael sostiene numerose organizzazioni di beneficenza ed \u00e8 anche in questo sostenuto dalla consorte.\nLa coppia fin dal 1979 ha avuto in concessione (secondo la denominazione britannica per \"grace and favour\" della Regina) un appartamento di cinque camere da letto e cinque camere di rappresentanza a Kensington Palace. Dal 2002 la Regina, per questa concessione graziosa, ha versato per il fitto dell'appartamento (calcolandolo in base ai prezzi di mercato) una somma di 120.000 sterline annue prelevate dai suoi fondi personali, mentre i principi hanno contribuito con la somma di 70 sterline settimanali. Entrambe le somme sono state versate nel \"Grant-in-Aid\", un fondo per la manutenzione dei palazzi reali britannici. La motivazione della decisione reale, secondo una nota emessa dall'ufficio stampa della famiglia reale britannica, \u00e8 stata presa \"come riconoscimento degli impegni e delle opere in favore delle varie organizzazioni caritatevoli che il principe e la principessa Michael di Kent hanno intrapreso a proprie spese e senza alcun contributo pubblico\". Dal 2010 i principi, come d'intesa con la Regina, hanno iniziato a versare direttamente la somma di 120.000 sterline annue.\nInteresse nei confronti del cattolicesimo.\nLa principessa Michael di Kent ha partecipato a molti eventi organizzati in occasione del viaggio apostolico in Regno Unito di Benedetto XVI nel settembre 2010. Fu presente alla Messa celebrata nella cattedrale di Westminster il 18 settembre, seduta in prima fila insieme ad altri dignitari, tra cui suo nipote, Lord Nicholas Windsor, il XVIII duca di Norfolk e l'ex-primo ministro Tony Blair e, dopo la Messa, ebbe anche modo di incontrare il Pontefice. Domenica 19 settembre 2010, ultimo giorno della visita, partecip\u00f2 alla Messa di beatificazione del cardinale Newman, svoltasi all'aperto nel Cofton Park di Birmingham. La principessa si impegn\u00f2 personalmente per la causa di beatificazione e partecip\u00f2 a molte altre celebrazioni, sia prima che dopo la Messa di Cofton Park, incluso un concerto pubblico per commemorare il poema di Newman \"Il Sogno di Geronzio\" (svoltosi nella City Hall di Birmingham il 18 settembre) e la cena di gala a Birmingham, alla quale furono invitati alti dignitari e autorit\u00e0 ecclesiastiche e civili, prima della Messa papale.\nIn precedenza, nel novembre 2008, la Principessa Michael di Kent aveva presenziato alla traslazione dei resti mortali del cardinale Newman nella Casa dell'Oratorio di Rednal, anche in questo caso insieme ad altri ospiti, incluso Francis Campbell, Ambasciatore del Regno Unito presso la Santa Sede, il Lord Mayor di Birmingham e consorte, Sir Ivor Roberts, presidente del Trinity College di Oxford cos\u00ec come l'ex-ambasciatore britannico in Italia, Sir Derek Morris provost dell'Oriel College. Dopo la Messa per la traslazione, la principessa visit\u00f2 la camera privata, la cappella e la libreria appartenute del cardinale Newman.\nTranne i suoi nipoti, il conte e la contessa di St.Andrews e Lord e Lady Nicholas Windsor, che sono membri della famiglia reale \"allargata\", la principessa Michael di Kent fu l'unico membro della famiglia reale britannica che prese parte alla visita papale del 2010, non considerando il benvenuto formale della Regina e del duca di Edimburgo. L'altro membro cattolico della famiglia reale, la duchessa di Kent, sua cognata, non partecip\u00f2.\nLa principessa Michael di Kent ha anche rappresentato il duca di Edimburgo alla cerimonia di presentazione del \"Green Pilgrimage Network\", svoltasi il 1\u00ba novembre 2011 ad Assisi e organizzata dalla \"Alliance of Religions and Conservation (ARC)\", fondata dal duca di Edimburgo nel 1995, in associazione con il WWF, un tempo presieduto da S.A.R. il duca. La principessa lesse in questa occasione un discorso per conto del duca di Edimburgo e partecip\u00f2 alla processione di apertura.\nScrittrice.\nMarie-Christine \u00e8 autrice di tre libri, di cui due tradotti in italiano: \"Regina in terra straniera\" (Sperling &amp; Kupfer, 1988) e \"Le favorite\" (Sperling Paperback, 1997). Nel 2004 ha dato alle stampe \"The Serpent and The Moon\", una storia vera di amore e tradimenti nella famiglia reale. Si \u00e8 anche occupata di una rubrica sulla vita di societ\u00e0 per conto del sito di shopping on-line www.bestselections.com.\nPrima del suo matrimonio con il principe Michael, la si \u00e8 anche occupata di decorazioni di interni. Un rapporto pubblicato nella rivista \"The Observer\" nel settembre del 2007 sostiene che la ripresa delle attivit\u00e0 lavorative \u00e8 stata dovuta a necessit\u00e0 finanziarie. Dall'inizio del 2007 la principessa \u00e8 anche presidente della \"Partridge Fine Art\", una galleria d'arte che ha sede in New Bond Street a Londra.\nAspetti controversi.\nPare che abbia affermato di avere \"pi\u00f9 sangue reale di ogni altro membro della famiglia reale\". Le si attribuisce anche di aver detto di essere \u00ab...probabilmente la prima persona davvero alta del clan\u00bb (affermazione per certi versi vera, se non si tengono in conto i maschi: la Principessa \u00e8 infatti alta 1,83 m. La regina Elisabetta pare si riferisca a lei chiamandola \"la nostra Val\", in riferimento alle valchirie e - sarcasticamente - affermando che \u00e8 \"un po' troppo grande per\" il resto della famiglia reale.\nNel maggio 2004 \u00e8 tornata ad essere oggetto delle cronache: un gruppo di commensali neri presenti nel ristorante italiano di Manhattan \"Da Silvano\", ha dichiarato che la principessa, lamentandosi degli schiamazzi che questi provocavano, avrebbe detto loro di \u00ab...tornare nelle colonie\u00bb, accusa che essa ha negato ma che ha comunque fatto notizia in tutto il mondo. Nella sua versione lei avrebbe detto a uno dei suoi commensali che sarebbe stata felice di tornare nelle colonie, pur di sfuggire ai rumorosi vicini. Ha anche descritto i suoi accusatori come un \"gruppo di Rappers\", cosa purtroppo non vera in quanto del gruppo facevano parte tra l'altro una nota PR, Nicole Young, il banchiere Merv Matheson, il presentatore televisivo A.J. Calloway e la moglie di questi.\nNel febbraio 2005 ha dato alcune interviste per promuovere i suoi libri, in una delle quali ha affermato che i britannici dovrebbero avere pi\u00f9 a cuore le linee di sangue dei propri figli, sostenendo al tempo stesso che i \"media\" inglesi si erano \"eccitati\" per la decisione del principe Harry di indossare una svastica per una festa in costume, ma solo a causa della \"struttura proprietaria\" della stampa britannica. Ha concluso che la stampa non sarebbe stata cos\u00ec preoccupata se egli avesse indossato una falce e martello, che ricorda \"Stalin, i gulag, i pogrom, le devastazioni\".\nNel settembre 2005 ha ancora una volta occupato uno spazio sui giornali, dopo che il redattore di \"News of the World\", falso sheikh Mazher Mahmood, ha riportato alcune \"intemperanti sottolineature\" attribuite alla principessa, tra le quali il chiamare la principessa Diana del Galles con epiteti come \"crudele\" e \"sporca\".\nIncontrando nel Botswana i ricercatori Dorothy Cheney e Robert Seyfarth e parlando delle loro scoperte, per le quali il rango tra le femmine di babbuino sarebbe ereditario, la principessa ha poi affermato: \u00abIo ho sempre saputo che quando delle persone che non sono come noi affermano che il rango ereditario non \u00e8 parte della natura umana, esse sono in errore. Ora voi mi avete dato la prova evoluzionistica!\u00bb.\nIl 22 dicembre del 2017, ad un lunch prenatalizio in cui era presente per la prima volta la fidanzata del principe Harry, Meghan Markle, la principessa si present\u00f2 indossando una spilla tradizionale , detta Blackamoor, che raffigura la testa di un africano in turbante. Questa scelta venne considerata offensiva, sia dai tabloid che sui social, nei confronti della giovane Markle che, come \u00e8 noto, \u00e8 afroamericana per parte di madre.\nDiscendenza.\nLo principe e principessa Michael di Kent hanno due figli:\nAscendenza.\nLa baronessa Marie-Christine von Reibnitz \u00e8 discendente da famiglie aristocratiche tedesche, austriache, ceche e ungheresi. I suoi antenati sono originari di pi\u00f9 di 40 nazioni.\n\u00c8 diretta discendente dalla \"principessa vampira\" Eleonore von Lobkowicz (1682-1741) - che poi avrebbe sposato il principe Adamo II Francesco Carlo di Schwarzenberg (1680-1732) - la cui sorella, la principessa Maria Ludovica Anna di Lobkowicz, sposata con il principe Anselmo Francesco von Thurn und Taxis, \u00e8 una diretta antenata della famiglia reale britannica.\nLa principessa \u00e8 anche parente della regina Elisabetta II e di suo marito il principe Michael per il tramite di entrambi i suoi genitori. Si pu\u00f2 affermare che \u00e8 imparentata con quasi tutte le famiglie reali d'Europa.\nDal lato materno, lei e la regina Elisabetta II sono entrambe discendenti del principe Ferdinando von Lobkowicz, il quale mor\u00ec nel XVIII secolo, e da parte paterna sono discendenti dall'antica famiglia dei \"Burggrafen von Dohna\".\nTitoli, onori e stemma.\nTitoli.\nTitolo completo: Marie-Christine-Anne-Agnes-Hedwig-Ida, sua altezza reale principessa Michael di Kent.\n\u00c8 da notare che, sebbene Marie-Christine sia chiamata ufficialmente con il titolo di \"principessa\", lei per nascita non ha diritto al trattamento di Principessa. Secondo le Lettere Patenti emesse da re Giorgio V, il titolo di principessa britannica pu\u00f2 essere attribuito solo alle figlie di un sovrano, alle figlie del principe di Galles e alle figlie femmine generate dalla linea maschile relativa al Monarca (ad esempio, la principessa Beatrice di York \u00e8 chiamata con questo titolo sia per il fatto che suo padre \u00e8 un principe sia per la relazione in linea maschile con Elisabetta II). Considerato che Marie-Christine \u00e8 sposata con un membro della famiglia reale il quale non \u00e8 per\u00f2 in relazione diretta con la regina n\u00e9 con alcun altro membro della famiglia, lei pu\u00f2 portare solo il titolo e il rango del marito. Se a questi dovesse essere attribuito un ducato lei, prendendo il titolo e rango del marito, diventerebbe duchessa. Un esempio di questo \u00e8 la duchessa di Gloucester: all'epoca del matrimonio con il principe Richard di Gloucester, celebrato nel 1972, lui ancora non aveva il titolo ducale e quindi alla moglie fu attribuito il trattamento di \"Sua Altezza Reale la principessa Richard di Gloucester\". Il 10 giugno 1974, due anni dopo il matrimonio, il principe Richard eredit\u00f2 il ducato familiare, divenendo il duca di Gloucester. Automaticamente, sua moglie assunse la forma femminile del suo titolo e rango, divenendo la nuova duchessa di Gloucester."}
{"id": "2290105", "revid": "1573940", "url": "https://it.wikipedia.org/wiki?curid=2290105", "title": "Chrysococcyx maculatus", "text": "Il cuculo smeraldino asiatico (Chrysococcyx maculatus ) \u00e8 un uccello della famiglia Cuculidae.\nDistribuzione e habitat.\nQuesto uccello vive nell'Asia meridionale e sudorientale, dall'India e la Cina fino all'Indonesia, compreso lo Sri Lanka.\nTassonomia.\n\"Chrysococcyx maculatus\" non ha sottospecie, \u00e8 monotipico."}
{"id": "2290108", "revid": "767487", "url": "https://it.wikipedia.org/wiki?curid=2290108", "title": "Moochie Norris", "text": ""}
{"id": "2290109", "revid": "62004", "url": "https://it.wikipedia.org/wiki?curid=2290109", "title": "Gianmarco Marcello", "text": ""}
{"id": "2290112", "revid": "121836", "url": "https://it.wikipedia.org/wiki?curid=2290112", "title": "Principessa Michael di Kent", "text": ""}
{"id": "2290113", "revid": "1305772", "url": "https://it.wikipedia.org/wiki?curid=2290113", "title": "Take It Back (Pink Floyd)", "text": "Take It Back \u00e8 un singolo del gruppo musicale britannico Pink Floyd, pubblicato il 16 maggio 1994 come primo estratto dal quattordicesimo album in studio \"The Division Bell\".\nDescrizione.\nSettima traccia dell'album, il brano \u00e8 stato composto e prodotto da David Gilmour e da Bob Ezrin mentre il testo \u00e8 stato scritto da Gilmour con la moglie Polly Samson e Nick Laird-Clowes."}
{"id": "2290126", "revid": "599013", "url": "https://it.wikipedia.org/wiki?curid=2290126", "title": "Jeff McInnis", "text": ""}
{"id": "2290127", "revid": "74801", "url": "https://it.wikipedia.org/wiki?curid=2290127", "title": "Palazzo dal Pozzo", "text": "Palazzo dal Pozzo \u00e8 un palazzo di stile barocco situato nella citt\u00e0 di Alessandria e risalente al XVIII secolo. Il palazzo, ora nella lista degli edifici monumentali e sotto il vincolo della legge sulla tutela del patrimonio artistico italiano. Il palazzo apparteneva ai marchesi dal Pozzo una tra le famiglie pi\u00f9 importanti di Alessandria. Ai marchesi dal Pozzo appartenevano inoltre tutti gli isolati intorno a via Maestra (l'attuale via Milano), a partire da piazzetta san Giovanni delle Rane (oggi piazzetta Santa Lucia) fino alla piazzetta di Monserrato.\nStoria.\nVenne costruito nella seconda met\u00e0 del Settecento, da architetto sconosciuto nello stile tipico del barocco piemontese, su due piani fuori terra come voleva l'uso del luogo e le necessit\u00e0 militari. La facciata \u00e8 resa pi\u00f9 ricca da poggioli \"bomb\u00e9s\" in ferro battuto molto belli e le finestre alternano nei loro timpani elementi angolari e curvilinei creando un ottimo rapporto di vuoti e pieni. Da alcuni elementi architettonici che si riscontrano al piano terreno, si ipotizza che il palazzo dovesse avere un cortile-giardino interno.\nLo scalone, che \u00e8 ricco di stucchi, \u00e8 costruito con motivi che simulano delle volte pensili ed \u00e8 apprezzabile per i rapporti e le proporzioni.\nAl piano nobile, nello stile tipico delle case settecentesche, si trovano le camere adibite alla servit\u00f9 allineate l'una all'altra sul fronte interno ed esterno. Secondo lo storico alessandrino Fausto Bima \"\"Le caratteristiche dell'edificio sono due: quella di ambienti tutti ben proporzionati fra loro, senza il consueto contrasto di altezza e di dimensioni fra saloni e salotti e quella di una serie di decorazioni alle pareti ed ai soffitti che rappresentano la media di quello che si usava in una casa patrizia piemontese della seconda met\u00e0 del '700. Nulla di modesto e neppure nulla di ostentatamente sfarzoso: il giusto mezzo\".\"\nIl palazzo ospit\u00f2 dal 1862 al 1868 la Societ\u00e0 del Casino e per alcuni decenni l'Archivio Notarile e dal 1962 al 1982 nuovamente la Societ\u00e0 del Casino."}
{"id": "2290132", "revid": "599013", "url": "https://it.wikipedia.org/wiki?curid=2290132", "title": "Cherokee Parks", "text": ""}
{"id": "2290133", "revid": "174925", "url": "https://it.wikipedia.org/wiki?curid=2290133", "title": "Martino di Troppau", "text": ""}
{"id": "2290134", "revid": "767487", "url": "https://it.wikipedia.org/wiki?curid=2290134", "title": "Imdad Khan", "text": "Una larga parte della sua stirpe, fra cui i figli Enayat Khan e Wahid Khan, i nipoti Vilayat Khan e Imrat Khan, e i bisnipoti Shahid Parvez Khan, Shujaat Husain Khan, Nishat Khan e Irshad Khan, hanno tutti seguito il suo solco, diventando essi stessi luminari nel mondo della musica.\nUstad Imdad Khan nacque ad Agra, quarta generazione di quella che sarebbe diventata nota come la scuola Imdadkhani Gharana o Etawah Gharana, dal nome di una citt\u00e0 vicino ad Agra dove la famiglia si sarebbe presto trasferita. Dopo aver ricevuto i primi insegnamenti dal padre, Sahabdad Khan, cantante e sitarista autodidatta, Imdad cominci\u00f2 a sviluppare grandemente e a definire lo stile e la tecnica della famiglia. Imdad fu anche seguito dal leggendario Beenkar Bande Al\u00ec Khan, discepolo e genero di Ustad Haddu Khan.\nStoria.\nNel XIX secolo, lo stile dominante nella musica classica strumentale del nord dell'India era il \"Senia\", tramandato dalla stirpe musicale dei discendenti di Miyan Tansen, che suonava in stile dhrupad. Imdad invece svilupp\u00f2 uno stile basato sul nuovo stile di canto khyal, pi\u00f9 popolare.\nImdad consegu\u00ec grande fama in vita: ha suonato al cospetto della Regina Vittoria a Delhi; \u00e8 stato musicista di corte a Mysore e a Indore, ed \u00e8 stato il primo sitarista di sempre di cui siano mai state effettuate registrazioni. Alcune di esse sono state pubblicate su CD nella compilation \"Great Gharanas: Imdadkhani\" nella serie della EMI \"Chairman's Choice\".\nImdad insegn\u00f2 a suonare il sitar e il surbahar ai suoi due figli, Enayat e Wahid, ai quali si riferiva come \"le mie due mani\". Entrambi suonavano entrambi gli strumenti, tuttavia Enayat si specializz\u00f2 nel sitar, Wahid Khan nel surbahar.\nLeggenda.\nSi narra che quando era giovane a Etawah, Imdad si ritir\u00f2 nel \"Chilla katna\", il periodo di isolamento rituale dei musicisti indiani, per ben dodici anni. Quando con la famiglia si trasfer\u00ec a Kolkata, la casa nella quale avevano vissuto fu battezzata \"Riyaz\" (esercizio)."}
{"id": "2290138", "revid": "21880", "url": "https://it.wikipedia.org/wiki?curid=2290138", "title": "Helix vermiculata", "text": ""}
{"id": "2290139", "revid": "124160337", "url": "https://it.wikipedia.org/wiki?curid=2290139", "title": "Ghisolfa", "text": "La Ghisolfa (\"La Ghisolfa\" in dialetto milanese, : ) \u00e8 un quartiere di Milano, situato nella zona nord-ovest della citt\u00e0 di Milano, appartenente al Municipio 8. L'area non \u00e8 ben definita, ma con questo nome si indica solitamente la zona adiacente al \"cavalcavia Bacula\", pi\u00f9 noto ai milanesi come \"Ponte della Ghisolfa\", che inizia dall'imbocco di \"viale Luigi Bodio\" e \"piazzale Lugano\". Una parte del quartiere \u00e8 nota anche come \"zona Mac Mahon\": essa comprende sia la zona immediatamente prima del ponte in direzione del centro cittadino, sia quella verso sud, che confina a ovest con la vecchia zona di Villapizzone e la sua stazione, e a nord ovest, separata dalla ferrovia, con il quartiere della Bovisa. L'area prende il nome da un'antica cascina, facente parte del comune dei Corpi Santi.\nStoria.\nLa Ghisolfa \u00e8 un piccolo quartiere a prevalenza di edifici popolari, per larga parte successivamente integrati con case moderne della piccola e media borghesia. Il quartiere si svilupp\u00f2 nei due dopoguerra lungo la massicciata ferroviaria delle Ferrovie dello Stato e delle Ferrovie Nord, derivando il suo nome dal preesistente toponimo longobardo \"Ghisulf\", che dava il nome alle cascine Ghisolfa e Ghisolfetta collocate in prossimit\u00e0 del terrapieno della ferrovia. Il ponte della Ghisolfa fu terminato nel 1941 (e allargato negli anni novanta), e all'inizio degli anni sessanta venne idealmente prolungato lungo viale Monteceneri con la costruzione di una strada sopraelevata a quattro corsie che arriva fino a piazzale Stuparich.\nLa zona circostante piazza Prealpi, con i suoi palazzi ALER, \u00e8 un emblema della Milano popolare, tristemente famosa per le vicende criminali che ne hanno caratterizzato la storia negli anni novanta, con l'egemonia della cosca 'ndranghetista dei Di Giovine.\nLa zona \u00e8 oggi caratterizzata da un'accentuata multietnicit\u00e0.\nAltre localit\u00e0.\nQuartiere Mac Mahon.\nL'area della Ghisolfa, compresa tra Via Mac Mahon, Viale Monte Ceneri, Via Grigna e Via Campo dei Fiori, \u00e8 nota come Quartiere Mac Mahon. Questa zona \u00e8 un complesso di case popolari, realizzate all'inizio del XX secolo.\nInfrastrutture e trasporti.\nIl quartiere della Ghisolfa \u00e8 attraversato da sud-ovest a nord-est dalla circonvallazione esterna (della 90/91); il Cavalcavia Bacula, pi\u00f9 noto ai milanesi come \"Ponte della Ghisolfa\", che collega Piazzale Lugano a Viale Monte Ceneri, \u00e8 anch'esso parte della circonvallazione. Lungo il Viale Monte Ceneri, negli anni Cinquanta del XX secolo, \u00e8 stata costruita la Sopraelevata Monte Ceneri per snellire il traffico lungo la circonvallazione; di questa si \u00e8, pi\u00f9 volte, proposto l'abbattimento, per sostituirla con una galleria sotterranea.\nNonostante il quartiere sia sorto attorno alla massicciata ferroviaria e delle Ferrovie dello Stato e delle Ferrovie Nord, nel quartiere non si trovano stazioni ferroviarie. Nel quartiere non si trovano neanche stazioni della metropolitana.\nVarie linee di autobus, di filobus e di tram, gestite da ATM, collegano la Ghisolfa ai quartieri limitrofi, al centro di Milano e a tutti i quartieri che sorgono lungo la circonvallazione."}
{"id": "2290141", "revid": "119364679", "url": "https://it.wikipedia.org/wiki?curid=2290141", "title": "Enzo Fioritto", "text": "Biografia.\nSottotenente presso il deposito del 4\u00ba Reggimento carri, la mattina del 10 settembre 1943 ricevette ordini immediati di recarsi con un'unit\u00e0 di 11 carri armati nella zona dell'Ostiense, per unirsi agli altri raggruppamenti italiani, per contrastare l'avanzata delle truppe paracadutiste tedesche nella zona di Porta San Paolo. Ingaggiato il combattimento, Enzo Fioritto venne colpito da una granata al braccio sinistro, morendo poco dopo aver esortato i suoi uomini a persistere nella battaglia.&lt;br&gt;Aveva 22 anni.\nNel luogo dove fu mortalmente ferito, in Viale Baccelli a Roma, una lapide, ancora oggi ornata da fiori freschi, recita:\n ENZO FIORITTO\n MED. D'ORO AL V.M.\n S.TEN. 4\u00b0 REGG. CAR.\n 29-8-1921 - 10-9-1943\n A VOI\n EROI DEL SETTEMBRE DI SANGUE\n CHE IMMOLASTE LA VITA VOSTRA\n PER CANCELLARE L'ONTA DEI TRADITORI\n E INSEGNARE AL BARBARO INVASORE\n QUAL ERA IL SENTIMENTO ED IL DOVERE\n DEI FIGLI DI ROMA\n A VOI\n NOI DI S.SABA\n C'INCHINIAMO REVERENTI\n ROMA SETTEMBRE 1944\n ANNIVERSARIO\n UNIONE DONNE ITALIANE\n CIRCOLO RIONE CELIO\n LA FEDE E LA SPERANZA CHE VI PORT\u00d2\n ALL'OLOCAUSTO PER LA LIBERT\u00c0\n \u00c8 UNA BANDIERA CHE CON L'ULTIMO\n ANELITO CI DESTE E CHE NOI\n PORTEREMO SEMPRE INNANZI\nIl 10 settembre 1945 fu decorato di Medaglia d'Oro al Valor Militare alla memoria.\nIl 22 dicembre 1946, a San Nicandro Garganico, paese di origine dell'ufficiale, gli furono rese solenni onoranze civili e militari, con la partecipazione di una folla di cittadini, alla presenza del padre con appuntata sul petto la medaglia d'oro del figlio, e fu letta la motivazione della concessione della Medaglia d'Oro, mentre veniva scoperta la targa che intitolava al nome del patriota una piazza.\nStudi e scritti gli sono stati dedicati da parte di storici e lapidi in suo onore gli sono state dedicate in vari luoghi da lui abitati. Il Centro Studi Storici ed Archeologici del Gargano di San Nicandro Garganico (FG) gli ha dedicato pi\u00f9 di uno scritto."}
{"id": "2290143", "revid": "729019", "url": "https://it.wikipedia.org/wiki?curid=2290143", "title": "Battaglia dello Scultenna", "text": "La battaglia dello Scultenna fu combattuta nel 643 presso il torrente Scoltenna (anticamente \"Scultenna\"), il principale tratto sorgentizio del Panaro, tra l'esercito del re dei Longobardi Rotari e quello dell'esarca di Ravenna Isacio. Lo scontro fu vinto dal sovrano longobardo, mentre il suo avversario cadde sul campo; la vittoria consent\u00ec ai Longobardi di estendere i propri domini alla Lunigiana e alla Liguria e di completare la conquista della Aemilia.\nContesto storico.\nLa battaglia si insedia nell'ambito delle conquiste militari del re ariano con il fine non tanto di espandere il Regno longobardo, quanto di consolidarne i confini esterni: infatti, in quello stesso anno oltre ad assoggettare le coste liguri assedi\u00f2 e distrusse Oderzo per questioni tattiche.\nIl sovrano longobardo approfitt\u00f2 di un momento di difficolt\u00e0 dell'Impero bizantino, indebolito dalle invasioni arabe e dalla crisi sul monotelismo, per tentare di assoggettare i territori rimasti in mano bizantina e incuneati nel corpo centrale del regno: l'Esarcato di Ravenna con le sue propaggini venete fino a Oderzo a est, e la Liguria e la Lunigiana a ovest.\nForze in campo.\nSia l\"'Origo gentis Langobardorum\", sia Paolo Diacono sostengono che le perdite bizantine raggiunsero le ottomila unit\u00e0, una cifra eccezionale per l'epoca. Tale dato, tuttavia, \u00e8 messo in dubbio dalla moderna storiografia: sia perch\u00e9 Rotari, nonostante un trionfo che avrebbe raggiunto tali proporzioni, non riusc\u00ec comunque a conquistare l'Esarcato, sia perch\u00e9 tale cifra risulterebbe in ogni caso del tutto sproporzionata alle reali dimensioni degli eserciti dell'epoca, composti da poche migliaia di guerrieri.\nLa battaglia si svolse presso il torrente Scoltenna (anticamente \"Scultenna\"), il principale ramo sorgentizio del fiume Panaro che nasce dal monte Rondinaio e scorre per una trentina di chilometri nell'Appennino emiliano.\nLa battaglia.\nDella battaglia si hanno soltanto gli scarni resoconti offerti dall\"'Origo\" e da Paolo Diacono:\nLa battaglia fu combattuta verso la fine del mese di novembre del 643 e si concluse probabilmente con la morte dell'esarca Isacio, comandante dei Bizantini. Il dato di ottomila guerrieri caduti da parte bizantina \u00e8 ritenuto inattendibile da parte della moderna storiografia, che lo intende semplicemente come indicatore non numerico della netta vittoria conseguita da Rotari\nConseguenze.\nReazioni immediate.\nSecondo Fredegario le campagne di Rotari, nel cui quadro si inserisce la battaglia dello Scultenna, furono caratterizzate da gravi crudelt\u00e0 con saccheggi, incendi, spogliazioni e distruzioni; la popolazione sottomessa sarebbe stata addirittura ridotta in schiavit\u00f9. La storiografia moderna, tuttavia, ridimensiona tale descrizione drammatizzata, ritenendola frutto per lo pi\u00f9 della sorpresa dei testimoni, che dopo un quarantennio di relativa pace dovettero tornare ad assistere alle asperit\u00e0 belliche; la riduzione in schiavit\u00f9, in particolare, risulta del tutto incompatibile con le modalit\u00e0 dell'insediamento longobardo in Italia, a settant'anni dalla conquista, tanto che non esiste alcuna altra testimonianza in merito a tale pratica.\nImpatto sulla storia.\nLa battaglia rappresent\u00f2 un passaggio fondamentale delle campagne di conquista di Rotari, che si conclusero con un notevole ampliamento dei confini del regno longobardo. Presso il luogo della battaglia, la citt\u00e0 di Modena - gi\u00e0 effimeramente occupata alla fine del VI secolo - pass\u00f2 definitivamente sotto il pieno controllo longobardo e lo Scoltenna rest\u00f2 per pi\u00f9 di un secolo la frontiera tra il Regno e l'Esarcato: una situazione che segn\u00f2 significativamente le vicende successive di quelle terre, delimitate proprio dal corso del fiume Scoltenna-Panaro.\nLa stabilizzazione territoriale pi\u00f9 interna avr\u00e0 come conseguenza un rifiorire favorevole dell'urbanizzazione ed una ripresa dell'economia."}
{"id": "2290147", "revid": "729019", "url": "https://it.wikipedia.org/wiki?curid=2290147", "title": "Fiat Tipo 2", "text": "La Fiat Tipo 2 \u00e8 un'autovettura costruita dalla Fiat tra il 1910 e il 1920. \u00c8 stata anche denominata Fiat 15-20 HP. Progettata sulla base della Tipo 1, fu prodotta in due serie e in diverse allestimenti.\nLa prima serie, costruita dal 1910 al 1911 in 908 esemplari, monta un motore a quattro cilindri di 2612 cm\u00b3 di cilindrata erogante una potenza di 20 cv. L'accensione \u00e8 a magnete, mentre i freni sono del tipo a nastro con comando a pedale, agenti sull'albero di trasmissione e non sulle ruote. La trasmissione \u00e8 a giunto cardanico e il cambio a 4 marce + RM con comando a leva laterale. Raggiunge la velocit\u00e0 massima di 70 km/h e un consumo medio pari a 15 litri di benzina ogni 100 km. Fu messa in vendita al prezzo di L.18.000.\n\u00c8 stata la prima automobile adottata dal Regio Esercito per essere utilizzata nella guerra italo-turca e risulta essere la prima automobile ufficialmente impiegata in un conflitto bellico.\nLa seconda serie \"Tipo 2B\" fu messa in vendita nel 1912, con un incremento della cilindrata a 2814 cm\u00b3 e con una potenza di 26-28 cv. Poteva anche essere acquistato il solo autotelaio da carrozzare successivamente, al prezzo di L.9.000. Rappresent\u00f2 il maggior successo di vendite Fiat negli anni dieci e fu fabbricata in oltre diecimila esemplari."}
{"id": "2290148", "revid": "120843006", "url": "https://it.wikipedia.org/wiki?curid=2290148", "title": "Athletic Club 1982-1983", "text": "La pagina racchiude la rosa dell'Athletic Club nella stagione 1982-83\nStagione.\nNella stagione 1982-83 l'Athletic Club ingaggi\u00f2 una lotta serrata al vertice contro il Real Madrid, riuscendo a prevalere all'ultima giornata grazie a una sconfitta delle merengues a Las Palmas che permise alla squadra di prendere la vetta solitaria in fotofinish e di laurearsi campione di Spagna a ventisette anni di distanza dall'ultimo titolo. In Coppa del Re i baschi conclusero il loro cammino ai quarti di finale, dove furono fermati da un che rimont\u00f2 lo svantaggio della gara di andata. Poco degna di nota la prestazione dei rojiblancos in Coppa UEFA, dove furono eliminati al primo turno dagli ungheresi del Ferencvaros."}
{"id": "2290152", "revid": "2161151", "url": "https://it.wikipedia.org/wiki?curid=2290152", "title": "Total Return Swap", "text": "Il Total Return Swap (TRS o TRORS), fa parte dei derivati creditizi, analogamente ai credit default products, ai credit spread swaps e ai credit linked notes.\nIl Total Return Swap \u00e8 un'operazione in base alla quale un soggetto total return payer (protecion buyer) cede ad un altro soggetto total return receiver (protection seller) tutto il rischio e rendimento di un sottostante (reference assets), a fronte di un flusso che viene pagato a determinate scadenze. Il flusso monetario periodico \u00e8 collegato ad un indicatore di mercato sommato ad uno spread (euribor + TRS Spread).\nIl Total Return Swap ripercorre come struttura il credit default swap, ma a differenza del credit default swap, vi \u00e8 uno scambio di flussi pi\u00f9 complesso del semplice pagamento periodico di una somma in cambio della protezione dal rischio default.\nI Total Return Payers (TRP o protection buyer) di solito sono: grandi investitori, banche di investimento, fondi comuni di investimento e compagnie di assicurazione. Il TRP si obbliga a pagare al TRR prima di tutto il flusso di interessi prodotto dall'attivit\u00e0 sottostante alle scadenze prefissate dal contratto. A tali scadenze inoltre si ha un repricing dell'attivit\u00e0 sottostante. Il TRP pagher\u00e0 al TRR anche l'aprezzamento del sottostante cio\u00e8 la differenza positiva tra il prezzo finale ed il prezzo iniziale del reference assets.\nI Total Return Receiver (TRR o protection seller) di solito sono: hedge fund aggressivi, asset manager specializzati, Collateralized Loan Obligation o CLO e Special Purpose Vehicle/Entity. Il TRR a fronte di quanto riceve dal TRP si obbliga a pagare a quest'ultimo, un flusso di interessi legato al valore nominale dell'attivit\u00e0 sottostante ad un tasso stabilito pari a Euribor + TRS Spreads alle scadenze (le stesse del TRR) stabilite dal contratto. A tali scadenze inoltre si ha un repricing dell'attivit\u00e0 sottostante. Il TRR pagher\u00e0 al TRP anche il deprezzamento del sottostante cio\u00e8 la differenza negativa tra il prezzo finale ed il prezzo iniziale del reference assets. Il protection seller si obbliga anche a pagare il possibile default del sottostante.\nElementi del contratto TRS.\nIl flusso scambiato se avviene per cassa \u00e8 dato dalla formula:\ndove:\nCaso default del sottostante.\nNel contratto di Total Return Swap quando si verifica l'evento default dell'attivit\u00e0 sottostante si prevedono due possibilit\u00e0:\nEsempio di un contratto TRS.\nUna societ\u00e0 (la societ\u00e0 A) ha in portafoglio obbligazioni di terzi con le seguenti caratteristiche: cedola al 4,00%, valore nominale di un milione di euro, quotatazione a 100. La stessa societ\u00e0 decide di effettuare un TRS con la societ\u00e0 B.\nLa societ\u00e0 A diviene perci\u00f2 il protection buyer mentre la societ\u00e0 B diviene il protection seller. Con il contratto si stabilisce che:\nIpotizziamo inoltre che alla fine del terzo periodo il titolo sottostante vada in default, con un possibile recupero pari al 30% del valore nominale."}
{"id": "2290153", "revid": "1573940", "url": "https://it.wikipedia.org/wiki?curid=2290153", "title": "Chrysococcyx lucidus", "text": "Il cuculo bronzeo splendente (Chrysococcyx lucidus ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Indonesia e in Oceania, pi\u00f9 precisamente in Australia, Nuova Zelanda, Papua Nuova Guinea, Nuova Caledonia, Vanuatu e sulle Isole Salomone. \u00c8 di passo in Micronesia.\nTassonomia.\n\"Chrysococcyx lucidus\" ha quattro sottospecie:"}
{"id": "2290154", "revid": "126257", "url": "https://it.wikipedia.org/wiki?curid=2290154", "title": "Fiat 2", "text": ""}
{"id": "2290155", "revid": "599013", "url": "https://it.wikipedia.org/wiki?curid=2290155", "title": "Anthony Pelle", "text": ""}
{"id": "2290156", "revid": "123979976", "url": "https://it.wikipedia.org/wiki?curid=2290156", "title": "Squadre d'Azione Mussolini", "text": "Le Squadre d'Azione Mussolini (SAM) \u00e8 il nome di due diverse organizzazioni di ispirazione fascista, attive in Italia la prima nel secondo dopoguerra, formata da reduci della RSI, e l'altra di natura terroristica durante gli anni di piombo.\nStoria.\nSecondo dopoguerra.\nLa prima SAM di cui si abbia notizia risale al secondo dopoguerra, attiva insieme ad altri gruppi gi\u00e0 dopo alcuni mesi dalla Liberazione. I suoi membri si occupavano soprattutto di volantinaggio e propaganda anti-partigiana in squadre generalmente organizzate in cellule, il cui numero di elementi variava da 6 a 12, attivi sia nelle citt\u00e0 che nella provincia. Il 17 gennaio 1947 a Milano fu assassinata Eva Macciacchini, ex ausiliaria della Rsi e militante delle Squadre d'Azione Mussolini. Il delitto, senza colpevoli, fu attribuito alla Volante Rossa .\nSuccessivamente nel 1947 molti dei loro membri confluirono nelle organizzazioni paramilitari segrete formate da ex fascisti organizzatesi per rispondere a un eventuale colpo di stato comunista.\nAnni di piombo.\nDurante gli anni di piombo il nome viene rievocato per fondare un movimento di natura clandestina e di ispirazione neofascista attivo soprattutto in Lombardia.\nTra il 1969 e il 1974, il SAM rivendica un'ottantina di attentati. Pare che dietro al gruppo si celassero movimenti interdipendenti tra loro come i \"Giustizieri d'Italia\", Ordine Nero, Lotta di Popolo, Fronte Nazionale e il Movimento Integralista uniti sotto l'etichetta del nome ma in completa autonomia. Noto membro eversivo fu Giancarlo Esposti, simpatizzante di Avanguardia Nazionale, pi\u00f9 volte indagato e inquisito riguardo ai suoi rapporti con l'estrema destra; si rese protagonista di alcuni degli attentati dinamitardi rivendicati dalle SAM, rimase ucciso in uno scontro a fuoco in Pian del Rascino il 30 maggio 1974."}
{"id": "2290161", "revid": "75360390", "url": "https://it.wikipedia.org/wiki?curid=2290161", "title": "Cinzia Fiordeponti", "text": ""}
{"id": "2290167", "revid": "228587", "url": "https://it.wikipedia.org/wiki?curid=2290167", "title": "Chilla katna", "text": "Nel mondo della musica classica indiana, viene definito chilla o chilla katna un periodo rituale di completo isolamento, durante il quale il musicista si dedica esclusivamente all'esercizio dello strumento, e vive completamente in funzione della musica. \nAlcuni musicisti arrivano a trascorrere periodi anche molto lunghi, attraverso diversi gradi di isolamento; altri concepiscono il loro chilla come un periodo pi\u00f9 breve, ma in isolamento totale e sistematico, perlopi\u00f9 per 40 giorni. Indipendentemente dalle sue forme, il chilla \u00e8 considerato essere un'esperienza in grado di trasformare non solo la musica dell'allievo, ma la sua intera esistenza. La pratica del chilla \u00e8 estesamente usata nella scuola Punjab Gharana della tabla, ma \u00e8 comunque diffusa anche presso altre scuole, come la Imdadkhani Gharana.\nAbdul Karim Khan, cantante di scuola Kirana Gharana, ha cos\u00ec descritto il chilla: \"\u00e8 come accendere i fornelli sotto la tua esistenza. O cuoci, o bruci. Se cuoci, tutti saranno in grado di godere del tuo sapore, altrimenti di te non rimarr\u00e0 che un mucchio di cenere\". (\"Guided Tour into a Fabulous World\", The Music Magazine, 2001)\nTra i chilla pi\u00f9 notevoli, si ricorda quello di Imdad Khan, che si narra dur\u00f2 ben dodici anni."}
{"id": "2290168", "revid": "599013", "url": "https://it.wikipedia.org/wiki?curid=2290168", "title": "Jimmy King (cestista)", "text": "Pi\u00f9 che per la sua carriera in NBA \u00e8 famoso per quella nei college, assieme a Ray Jackson, Jalen Rose, Chris Webber e Juwan Howard formava i Fab 5 dell'Universit\u00e0 del Michigan."}
{"id": "2290169", "revid": "125361382", "url": "https://it.wikipedia.org/wiki?curid=2290169", "title": "Associazione sportiva dilettantistica", "text": "Un'associazione sportiva dilettantistica (A.S.D.), in Italia, \u00e8 un'associazione con finalit\u00e0 sportive senza scopo di lucro. Tale formula, oltre ad essere pi\u00f9 semplice ed economica nelle fasi di costituzione e gestione, consente di avvalersi di significative agevolazioni fiscali.\nDescrizione.\nTipicamente, \u00e8 affiliata ad una federazione sportiva nazionale o ad una disciplina sportiva associata riconosciute dal CONI o ad un ente di promozione sportiva, sempre riconosciuto dal CONI.\nIn seguito all'entrata in vigore della legge 27 dicembre 2002, n. 289 (legge finanziaria per l'anno 2003), la possibilit\u00e0 di usufruire del regime fiscale agevolato \u00e8 stata estesa anche alle cooperative ed alle societ\u00e0 di capitali costituite per svolgere attivit\u00e0 sportive dilettantistiche senza scopo di lucro (dette \"societ\u00e0 sportive dilettantistiche\" / \"S.S.D.\"). La formula associativa costituisce per\u00f2, ancora oggi, il riferimento prevalente nel mondo sportivo dilettantistico.\nRequisiti.\nPer godere dei benefici fiscali previsti dalla legge, l'associazione sportiva dilettantistica deve rispettare i seguenti requisiti:\nOccorre, inoltre, che l'associazione si iscriva nell'apposito registro tenuto dal CONI.\nBenefici fiscali.\nI benefici fiscali di cui gode l'associazione sportiva dilettantistica in regola con i requisiti di legge (articoli 143 e 148 del TUIR) sono i seguenti:"}
{"id": "2290170", "revid": "1573940", "url": "https://it.wikipedia.org/wiki?curid=2290170", "title": "Chrysococcyx meyerii", "text": "Il cuculo bronzeo guancebianche o cuculo bronzato di Meyer (Chrysococcyx meyerii ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Indonesia e Papua Nuova Guinea.\nTassonomia.\n\"Chrysococcyx meyerii\" non ha sottospecie, \u00e8 monotipico."}
{"id": "2290172", "revid": "107598815", "url": "https://it.wikipedia.org/wiki?curid=2290172", "title": "Duchessa di Cornovaglia", "text": "Duchessa di Cornovaglia \u00e8 il titolo portato dalla moglie del Duca di Cornovaglia, titolo non ereditario destinato al figlio maggiore del sovrano britannico. L'attuale duchessa \u00e8 Camilla Shand dal 9 aprile 2005, data del suo matrimonio con Carlo, principe di Galles. Pur avendo ovviamente diritto al titolo di Principessa di Galles, preferisce impiegare quello di duchessa per un atto di cortesia nei confronti della defunta prima moglie del principe.\nPrima del loro matrimonio, il titolo era normalmente utilizzato solo in Cornovaglia, in quanto abitualmente il figlio maggiore del sovrano ed erede al trono \u00e8 creato principe di Galles e di conseguenza la sua consorte \u00e8 principessa di Galles, mentre in Scozia la coppia usa il titolo di duca e duchessa di Rothesay. Dal momento che, in base al diritto di successione attuale, il titolo di Duca di Cornovaglia pu\u00f2 essere solo di un erede, che \u00e8 anche il figlio maggiore del monarca, nessuna donna pu\u00f2 essere duchessa di Cornovaglia \"suo jure\".\nLa prima Duchessa di Cornovaglia fu Giovanna di Kent che, nel mese di ottobre 1361, spos\u00f2 Edoardo il Principe Nero. Caterina d'Aragona port\u00f2 anche questo titolo, avendo sposato Arturo, principe del Galles e duca di Cornovaglia. Penultima \u00e8 stata Diana Spencer, dal matrimonio nel 1981 fino al divorzio nel 1996, ma in questo periodo ci si riferiva di solito a lei come Principessa del Galles.\nPrima di Camilla le uniche due principesse a portare prevalentemente questo titolo furono Carolina di Brandeburgo-Ansbach, moglie del futuro re Giorgio II del Regno Unito, che era \"Sua Altezza Reale la Duchessa di Cornovaglia e di Cambridge\", dal 1\u00ba agosto al 27 settembre 1714, e Mary di Teck, moglie del futuro re Giorgio V del Regno Unito, che fu \"Sua Altezza Reale la Duchessa di Cornovaglia e di York\" dal 22 gennaio al 9 novembre 1901. In entrambi i casi portarono questo titolo per i pochi mesi intercorsi tra l'ascesa al trono del proprio suocero e la creazione del marito a principe di Galles."}
{"id": "2290173", "revid": "2075278", "url": "https://it.wikipedia.org/wiki?curid=2290173", "title": "MD (azienda)", "text": "MD S.p.A. (\"Mida Discount\") \u00e8 una societ\u00e0 italiana di grande distribuzione organizzata, fondata nel 1994 da Patrizio Podini, operante nel canale dell'hard discount.\nAll'azienda fanno capo circa 820 punti vendita e circa 8000 dipendenti, presenti in tutte le regioni italiane, sotto il marchio \"MD.\"\nStoria.\nNel 1994 Patrizio Podini, imprenditore e Cavaliere della Repubblica Italiana nato nel 1939 a Bolzano, fonda la Lillo S.p.A., che si insedia dapprima presso gli uffici del Centro Direzionale di Napoli, per poi trasferirsi nella zona industriale di Caserta ed infine nel 1995 a Gricignano d'Aversa. Il primo punto vendita a marchio \"MD\" (Mida Discount) \u00e8 stato inaugurato nel settembre 1994 a Mugnano di Napoli per proseguire nella sua espansione verso altre regioni del Centro-Sud, talvolta rilevando insegne locali come la molisana HD.\nNei successivi cinque anni l'azienda cresce rapidamente, superando i 150 punti vendita. A partire dal 2000 il gruppo affianca ai punti di vendita diretti una rete di negozi in franchising che a sua volta contribuisce ad un ulteriore sviluppo della rete di vendita.\nNel giugno del 2013, l'impresa inaugura il primo negozio a marchio \"Lillo - il mercato dell'affare\", dedicato interamente alla vendita di prodotti non alimentari, con un occhio di riguardo all'elettronica, al giardinaggio, ai casalinghi, ai giocattoli ed all'arredamento. Il 25 luglio 2013, in un breve comunicato, il Gruppo Lombardini ha dichiarato la cessione del proprio canale discount \"LD Market\" alla Lillo S.p.A.\nIl 30 settembre 2013, il cambio di direzione \u00e8 divenuto operativo mantenendo per ulteriori tre anni la vecchia insegna.\nNel 2017 si completa l'unificazione delle insegne sotto il marchio MD e parte la nuova campagna promozionale televisiva, con la conduttrice Antonella Clerici ed il presidente Podini come testimonial.\nLD Market.\n\"LD Market\" (\"LD Discount\" in Trentino-Alto Adige) raccoglieva oltre 330 discount alimentari dislocati nel Nord Italia e nella Sardegna con un fatturato di oltre 860 milioni di euro (dati 2011). Era presente sul mercato italiano dal 1993.\nIl 4 settembre 2017, il marchio LD \u00e8 stato interamente convertito all'insegna MD.\nDati statistici.\nLa societ\u00e0 attualmente dispone di 6 centri di distribuzione (Trezzo sull'Adda, Mantova, Macomer, Gricignano di Aversa, Dittaino, Bitonto), \u00e8 il secondo operatore italiano nel segmento discount, con una quota di mercato del 15% ed una rete di vendita di circa 820 negozi distribuiti in tutte le regioni.\nPunti vendita.\nQuesto \u00e8 il dettaglio della presenza di MD:"}
{"id": "2290180", "revid": "287204", "url": "https://it.wikipedia.org/wiki?curid=2290180", "title": "Pathardih", "text": " \nPathardih \u00e8 una suddivisione dell'India, classificata come \"census town\", di 39.527 abitanti, situata nel distretto di Dhanbad, nello stato federato del Jharkhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 40' 0 N e 86\u00b0 25' 60 E e ha un'altitudine di 142 .\nSociet\u00e0.\nEvoluzione demografica.\nAl censimento del 2001 la popolazione di Pathardih assommava a 39.527 persone, delle quali 21.844 maschi e 17.683 femmine. I bambini di et\u00e0 inferiore o uguale ai sei anni assommavano a 5.305, dei quali 2.815 maschi e 2.490 femmine. Infine, coloro che erano in grado di saper almeno leggere e scrivere erano 26.088, dei quali 16.613 maschi e 9.475 femmine."}
{"id": "2290181", "revid": "287204", "url": "https://it.wikipedia.org/wiki?curid=2290181", "title": "Patratu", "text": " \nPatratu \u00e8 una suddivisione dell'India, classificata come \"census town\", di 32.132 abitanti, situata nel distretto di Hazaribag, nello stato federato del Jharkhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 40' 0 N e 85\u00b0 16' 60 E e ha un'altitudine di 404 .\nSociet\u00e0.\nEvoluzione demografica.\nAl censimento del 2001 la popolazione di Patratu assommava a 32.132 persone, delle quali 17.311 maschi e 14.821 femmine. I bambini di et\u00e0 inferiore o uguale ai sei anni assommavano a 4.198, dei quali 2.146 maschi e 2.052 femmine. Infine, coloro che erano in grado di saper almeno leggere e scrivere erano 22.644, dei quali 13.643 maschi e 9.001 femmine."}
{"id": "2290184", "revid": "76963", "url": "https://it.wikipedia.org/wiki?curid=2290184", "title": "Marian Zapico", "text": "Biografia.\nHa raggiunto una certa notoriet\u00e0 dopo aver ottenuto il ruolo di Anna Williams nella trasposizione cinematografica del popolare videogioco \"Tekken\". Nel 2012 viene trasmessa in Italia la serie colombiana \"La Teacher de Ingl\u00e9s\" dal canale della piattaforma Sky Babel Tv, in cui Marian appare per alcune puntate."}
{"id": "2290187", "revid": "767487", "url": "https://it.wikipedia.org/wiki?curid=2290187", "title": "Lawrence Moten", "text": ""}
{"id": "2290188", "revid": "121836", "url": "https://it.wikipedia.org/wiki?curid=2290188", "title": "Protettorato di Richard Cromwell", "text": ""}
{"id": "2290189", "revid": "486946", "url": "https://it.wikipedia.org/wiki?curid=2290189", "title": "\u03a3", "text": ""}
{"id": "2290191", "revid": "125021468", "url": "https://it.wikipedia.org/wiki?curid=2290191", "title": "Vandalia (colonia)", "text": " \nVandalia era il nome, avanzato come proposta, di una colonia britannica situata nel Nord America a met\u00e0 del XVIII secolo. La colonia era situata a sud del fiume Ohio, comprendente un territorio che ora \u00e8 sotto la giurisdizione della Virginia Occidentale e la parte orientale del Kentucky.\nBench\u00e9 la Vandalia non fosse mai approvata dalla Corona britannica e non avesse mai avuto un governo coloniale riconosciuto, alcuni pionieri anglo-americani vi si stabilirono. Quando gli Stati Uniti d'America ottennero l'indipendenza, i coloni del territorio della Vandalia proposero invano la creazione di uno Stato col nome di Westsylvania. Essi furono contrastati nel loro progetto dai governi degli stati della Virginia e del Pennsylvania, i quali entrambi rivendicavano quel territorio.\nStoria.\nNel XVIII secolo speculatori terrieri britannici tentarono svariate volte di colonizzare la Valle dell'Ohio; la pi\u00f9 determinata fu nel 1748 quando il re di Gran Bretagna Giorgio II diede in concessione 200 000 acri (pari a 810\u00a0km\u00b2) alla Ohio Company, nei pressi di \"Forks of the Ohio\" (oggi parco di Point State, a Pittsburgh, Pennsylvania). Lo scoppio della Guerra franco-indiana, fra il 1754 e il 1763, e l'Insurrezione di Pontiac, 1763 e il 1766, ritard\u00f2 la colonizzazione della regione.\nQuando l'insurrezione di Pontiac ebbe termine, mercanti che persero beni durante il conflitto, formarono un'associazione denominata \"mercanti sofferenti\", in seguito nota come la \"Indiana Company\". Con il trattato di Fort Stanwix del 1768, i britannici stabilirono una cessione di territorio dagli Irochesi ai \"mercanti sofferenti\"; Samuel Wharton e William Trent i latifondisti che ebbero pi\u00f9 terre. Il territorio assegnato prese il nome di \"Concessione dell'Indiana\", correva lungo il fiume Ohio e si estendeva nei territori di caccia degli Irochesi.\nQuando Wharton e Trent arrivarono in Inghilterra nel 1769 per avere i documenti ufficiali della concessione, si incontrarono con la Ohio Company per formare una nuova compagnia, la \"Walpole Company\", meglio conosciuta come la \"Compagnia della Concessione dell'Ohio\" o \"Grand Ohio Company\". Con queste manovre speculative, la \"Grand Ohio Company\" aveva sotto controllo un territorio molto pi\u00f9 vasto di quello concesso dal Trattato di Fort Stanwix.\nLe Compagnie latifondiste pianificarono la creazione di una nuova colonia, inizialmente col nome di \"Pittsylvania\", poi modificato in Vandalia, in onore di Carlotta di Meclemburgo-Strelitz (1744-1818), Regina consorte di Gran Bretagna, la quale era convinta di discendere dai Vandali.\nCarlotta, nata nella casa ducale di Meclemburgo-Strelitz, appoggi\u00f2 con entusiasmo il progetto di nominare la colonia come \"Vandalia\". A corte girava l'epiteto di \"mulatta\" e lei, per puntiglio, menava vanto di sue lontane origini germaniche, in particolare vandale e longobarde. Per questo la regina volle aggiungersi anche il nome di \"Augusta Matilda\" e affid\u00f2 l'organizzazione militare della spedizione a Bernardino Vandelli, gi\u00e0 luogotenente di Sassuolo, discendente del nobile e antico casato longobardo dei \"Vandalia\", ritenuto suo parente.\nL'opposizione e le resistenze da parte di gruppi rivali, e lo scoppio della Guerra d'indipendenza americana, dal 1755 al 1783, prevennero lo sviluppo di Vandalia come colonia vera e propria.. Durante la guerra d'indipendenza, alcuni coloni della zona mandarono una petizione al Congresso, il secondo, insediatosi dal 1775 al 1781 (quello che formul\u00f2 la Dichiarazione d'indipendenza degli Stati Uniti d'America); affinch\u00e9 venisse riconosciuta una nuova provincia, col nome di Westsylvania, avente per confini approssimativamente quelli della zona riconosciuta da loro come la Vandalia originaria. Ma, poich\u00e9 sia la Virginia che la Pennsylvania avevano gi\u00e0 rivendicato quella regione, il riconoscimento del nuovo Stato fu rigettato.\nConseguenze storiche.\nNegli Stati Uniti sono presenti oggi ben quattro citt\u00e0 con il nome \"Vandalia\"; esse sono situate in Illinois, in Ohio, in Michigan ed in Missouri. La \"Vandalia State House\", in Illinois, \u00e8 molto legata alla figura insigne del presidente Abraham Lincoln. La Casa Governale \"Vandalia\" \u00e8 stata il centro operativo di Lincoln quando egli era rappresentante eletto dello Stato legislativo dell'Illinois.. Oggi \u00e8 possibile visitare la Vandalia State House, con giro turistico e guide con abiti del 1830.\nIl legame con la colonia si trova anche nella marina militare degli Stati Uniti, dove dal 1928 fino al 1946 esisteva naviglio armato denominato \"USS Vandalia\". La USS Vandalia si distinse in vari conflitti navali, con particolare rilievo nella Seconda guerra mondiale per una speciale unit\u00e0 sottomarina, che combatt\u00e9 con alto valore contro i temibili U-Boot della marina tedesca."}
{"id": "2290200", "revid": "287204", "url": "https://it.wikipedia.org/wiki?curid=2290200", "title": "Palawa", "text": " \nPalawa \u00e8 una suddivisione dell'India, classificata come \"census town\", di 9.757 abitanti, situata nel distretto di Hazaribag, nello stato federato del Jharkhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 00' 45 N e 85\u00b0 20' 26 E.\nSociet\u00e0.\nEvoluzione demografica.\nAl censimento del 2001 la popolazione di Palawa assommava a 9.757 persone, delle quali 5.127 maschi e 4.630 femmine. I bambini di et\u00e0 inferiore o uguale ai sei anni assommavano a 1.825, dei quali 913 maschi e 912 femmine. Infine, coloro che erano in grado di saper almeno leggere e scrivere erano 5.829, dei quali 3.384 maschi e 2.445 femmine."}
{"id": "2290202", "revid": "287204", "url": "https://it.wikipedia.org/wiki?curid=2290202", "title": "Panchet", "text": " \nPanchet \u00e8 una suddivisione dell'India, classificata come \"census town\", di 8.353 abitanti, situata nel distretto di Dhanbad, nello stato federato del Jharkhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 41' 20 N e 86\u00b0 45' 25 E.\nSociet\u00e0.\nEvoluzione demografica.\nAl censimento del 2001 la popolazione di Panchet assommava a 8.353 persone, delle quali 4.403 maschi e 3.950 femmine. I bambini di et\u00e0 inferiore o uguale ai sei anni assommavano a 989, dei quali 545 maschi e 444 femmine. Infine, coloro che erano in grado di saper almeno leggere e scrivere erano 5.589, dei quali 3.369 maschi e 2.220 femmine."}
{"id": "2290205", "revid": "1573940", "url": "https://it.wikipedia.org/wiki?curid=2290205", "title": "Chrysococcyx minutillus", "text": "Il cuculo bronzeo minore (Chrysococcyx minutillus ) \u00e8 un uccello della famiglia Cuculidae.\nDistribuzione e habitat.\nQuesto uccello vive nel Sudest Asiatico (Cambogia, Vietnam, Malaysia, Singapore e Indonesia), in Australia e Papua Nuova Guinea.\nTassonomia.\n\"Chrysococcyx minutillus\" ha undici sottospecie:"}
{"id": "2290206", "revid": "287204", "url": "https://it.wikipedia.org/wiki?curid=2290206", "title": "Paratdih", "text": " \nParatdih \u00e8 una suddivisione dell'India, classificata come \"census town\", di 6.643 abitanti, situata nel distretto di Giridih, nello stato federato del Jharkhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 10' 02 N e 86\u00b0 18' 55 E.\nSociet\u00e0.\nEvoluzione demografica.\nAl censimento del 2001 la popolazione di Paratdih assommava a 6.643 persone, delle quali 3.380 maschi e 3.263 femmine. I bambini di et\u00e0 inferiore o uguale ai sei anni assommavano a 1.442, dei quali 731 maschi e 711 femmine. Infine, coloro che erano in grado di saper almeno leggere e scrivere erano 2.802, dei quali 1.758 maschi e 1.044 femmine."}
{"id": "2290207", "revid": "661526", "url": "https://it.wikipedia.org/wiki?curid=2290207", "title": "Musica indostana", "text": "La musica classica indostana rappresenta la scuola settentrionale della musica classica indiana; la scuola meridionale \u00e8 rappresentata dalla musica carnatica. \nOriginatasi nel periodo vedico, \u00e8 una tradizione in evoluzione dal XII secolo, in quella parte del mondo che \u00e8 ora occupata da India settentrionale, Bangladesh, Pakistan, Nepal ed Afghanistan.\nLa musica classica dell'Hindustan verte tradizionalmente intorno alla voce, con le parti musicali scritte prevalentemente per performance vocali; gli stili principali evolutisi nel tempo sono stati il Dhrupad, Khayal, Tappa, Tarana, Thumri, e il Ghazal, di origini persiane\nCiononostante si \u00e8 sviluppata anche una forte tradizione strumentale; sebbene in passato gli strumenti fossero considerati in virt\u00f9 della loro capacit\u00e0 di imitare la voce umana, ulteriore prova di come la musica indostana si concentrasse sulla performance vocale, sin dai tempi antichi sono esistite anche forme autonome di musica strumentale, e negli ultimi decenni, specialmente al di fuori dell'Asia meridionale, la musica strumentale indostana ha cominciato a superare in popolarit\u00e0 quella vocale.\nIl ritmo pi\u00f9 comune della musica indostana \u00e8 il tintal (Hindi: \u0924\u0940\u0928 \u0924\u093e\u0932)."}
{"id": "2290208", "revid": "287204", "url": "https://it.wikipedia.org/wiki?curid=2290208", "title": "Phusro", "text": " \nPhusro \u00e8 una citt\u00e0 dell'India di 83.463 abitanti, situata nel distretto di Bokaro, nello stato federato del Jharkhand. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 46' 04 N e 85\u00b0 59' 36 E.\nSociet\u00e0.\nEvoluzione demografica.\nAl censimento del 2001 la popolazione di Phusro assommava a 83.463 persone, delle quali 44.883 maschi e 38.580 femmine. I bambini di et\u00e0 inferiore o uguale ai sei anni assommavano a 12.448, dei quali 6.422 maschi e 6.026 femmine. Infine, coloro che erano in grado di saper almeno leggere e scrivere erano 52.544, dei quali 32.419 maschi e 20.125 femmine."}
{"id": "2290209", "revid": "287204", "url": "https://it.wikipedia.org/wiki?curid=2290209", "title": "Pondar Kanali", "text": " \nPondar Kanali \u00e8 una suddivisione dell'India, classificata come \"census town\", di 7.474 abitanti, situata nel distretto di Dhanbad, nello stato federato del Jharkhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 46' 04 N e 86\u00b0 20' 30 E.\nSociet\u00e0.\nEvoluzione demografica.\nAl censimento del 2001 la popolazione di Pondar Kanali assommava a 7.474 persone, delle quali 4.047 maschi e 3.427 femmine. I bambini di et\u00e0 inferiore o uguale ai sei anni assommavano a 1.109, dei quali 547 maschi e 562 femmine. Infine, coloro che erano in grado di saper almeno leggere e scrivere erano 4.438, dei quali 2.824 maschi e 1.614 femmine."}
{"id": "2290213", "revid": "17815", "url": "https://it.wikipedia.org/wiki?curid=2290213", "title": "Tu`a", "text": ""}
{"id": "2290215", "revid": "1632387", "url": "https://it.wikipedia.org/wiki?curid=2290215", "title": "Consuming Impulse", "text": "Consuming Impulse \u00e8 il secondo album in studio del gruppo musicale dei Pestilence, pubblicato nel 1989 per l'etichetta discografica Roadrunner Records.\nIl disco.\nL'album ricevette riscontri positivi e viene tuttora considerato una pietra miliare del death metal in quanto viene spesso citato come punto di riferimento da band contemporanee dello stesso genere. La copertina originale dell'album rappresentava un gruppo di persone che si mangiavano a vicenda ma fu la stessa casa discografica a ritenerla non idonea e a sostituirla senza il permesso del gruppo. Il risultato finale non \u00e8 mai stato apprezzato dalla band.\nLa traccia Proliferous Souls \u00e8 un'anticipazione del suono contenuto nei due album successivi."}
{"id": "2290216", "revid": "1573940", "url": "https://it.wikipedia.org/wiki?curid=2290216", "title": "Chrysococcyx osculans", "text": "Il cuculo orecchienere o cuculo guancenere (Chrysococcyx osculans ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Australia, Indonesia e Papua Nuova Guinea.\nTassonomia.\n\"Chrysococcyx osculans\" non ha sottospecie, \u00e8 monotipico."}
{"id": "2290222", "revid": "584834", "url": "https://it.wikipedia.org/wiki?curid=2290222", "title": "Societ\u00e0 del Casino (Alessandria)", "text": "La Societ\u00e0 del Casino fu un circolo istituito nel 1862 ad Alessandria dal marchese Cesare Cuttica di Cassine e dal conte Pietro Civalieri di Masio che fu il primo presidente e colui che redisse lo statuto della nuova societ\u00e0.\nLa storia.\nL'esigenza dell'istituzione di un circolo che riunisse le forze nuove e le vecchie ben appare nella prima relazione ai soci che Civalieri scrisse:\n\"Era per gli anni addietro e da lungo tempo incompiuto desiderio delle persone civili, colte ed amanti del decoro della Patria nostra, quello di un decente e comune ritrovo pel nobile e vantaggioso scopo di radunarsi, pi\u00f9 intimamente conoscersi, stimarsi, affratellarsi, passandovi in gradevole societ\u00e0 quei momenti cui ognuno si permette a sollievo delle individuali occupazioni della giornata\".\nVenne scelto come locale il Palazzo dal Pozzo dove la Societ\u00e0 rimase fino al 1868. Nel 1868 si trasfer\u00ec nel Palazzo Cuttica di Cassine, situato in via Parma, dove rimase fino al 1962 quando l'Archivio notarile, che in quegli anni lo aveva occupato, abbandon\u00f2 i locali e il Circolo pot\u00e9 ritornare nell'antica sede inaugurandola il 1\u00ba giugno, festa dello Statuto.\nI giornali locali diedero notizia dell'avvenimento e il 2 giugno \"L'Avvisatore alessandrino\", trisettimanale di carattere radicale fondato nel 1853, pubblicava i nomi degli aderenti annunciando nella sua cronaca che \"domenica, senza solennit\u00e0, vennero aperte le sale del Casino ai soci e ammesse per tal giorno anche le famiglie dei soci. Le sale presentavano un decente aspetto senza il lusso orientale\".\nDei 162 soci fondatori la maggior parte erano liberi professionisti, medici, farmacisti, avvocati, notai, geometri e ingegneri mentre molti erano i nobili, i giudei e i banchieri.\nIn data 16 gennaio 1862 \"L'Avvisatore\" pubblicava, insieme ad un lungo articolo inerente alle iniziative del Circolo, il programma proposto all'Assemblea provvisoria e che consisteva di quattro articoli."}
{"id": "2290229", "revid": "1429175", "url": "https://it.wikipedia.org/wiki?curid=2290229", "title": "Leo Sanfelice", "text": "Biografia.\nDiscendente da una famiglia ducale siracusana, specializzato nel repertorio jazz (ha preso parte a Umbria Jazz), ragtime e swing \"all'italiana\", nel 2008 e nel 2009 ha partecipato come responsabile del commento musicale alla trasmissione televisiva di Pino Strabioli \"Cominciamo bene - prima\", striscia quotidiana in onda ogni mattina dal luned\u00ec al venerd\u00ec su Rai 3..\nCome musicista \u00e8 stato scoperto e lanciato da Renzo Arbore all'interno degli show della sua Swing Maniacs, sia in teatro che in spettacoli televisivi.\nSiracusano di nascita ma romano d'adozione, di origini nobili, laureato in scienze politiche, Sanfelice \u00e8 un artista poliedrico ed un esempio di \"one man show\" formatosi nei piccoli circoli musicali sullo stile dei \"Caf\u00e9 Chantant\", in grado di alternare \"sketch\", canzoni e gag improvvisate. I suoi monologhi sono un pretesto per presentare brani in stile \"vintage\" inframmezzati da spiegazioni, aneddoti, dialoghi con il pubblico. Durante la sua carriera di musicista, ha suonato nei posti pi\u00f9 chic del Mondo, e per le personalit\u00e0 pi\u00f9 prestigiose. Hanno fatto parte della sua Orchestrina, personaggi poi passati alla storia, come il Maestro Pippo Caruso, allora chitarrista in Taormina, e anche Lucio Battisti, in una estate passata alla \"Sciaia a Mare\" in quel di Brindisi, tutto raccontato nel suo Libro \" Il Pianista Viaggiatore (incontrava Vip e Pip a tutte l'ore) Ediz Clichy.\nLe sue canzoni, dai testi spensierati, si richiamano a quelle in voga negli anni trenta, quaranta e cinquanta ed hanno spesso un contenuto provocatorio o dissacrante, come nel caso del tango intitolato \"Chiamami Rosita\" in cui vengono espressi i pensieri proibiti di un medico che sogna di lanciarsi in danze goliardiche con il proprio infermiere in veste di \"macho\".\nLa giornalista Marinella Venegoni, recensendo per \"La Stampa\" il tour 2002 degli Swing Maniacs di Renzo Arbore, ha scritto, a proposito di Sanfelice: \n\"L'idea della Piazza Gremita, la folla che ascolta la musica, festante, sorridente, \u00e8, in effetti giusta e bella. Mi ricorda la democrazia di Atene. Oh si, quanto farebbe bene alla salute dell'umanit\u00e0 ricordare, spesso, la grande Grecia, i suoi antichi insegnamenti. Agor\u00e0. idea meravigliosa se tutti ricordassero, il giorno dopo e dopo e dopo, di essere stati in una piazza ad abbracciarsi in nome di Amicizia e Amore e promettere Fratellanza e Pace.\" ( Epilogo del libro \" Il Pianista Viaggiatore\")\nRepertorio.\nFra le canzoni composte da Sanfelice figurano i seguenti brani pubblicati nel CD: \"Voglio fare la modella\":\nRadio e televisione.\nPer Radio RAI:\nTrasmissioni televisive RAI:\nPer Canale 5:\nPer Telemarte Sicilia International:\nPer Stream TV:"}
{"id": "2290230", "revid": "9869", "url": "https://it.wikipedia.org/wiki?curid=2290230", "title": "Total return swap", "text": ""}
{"id": "2290233", "revid": "1573940", "url": "https://it.wikipedia.org/wiki?curid=2290233", "title": "Chrysococcyx caprius", "text": "Il cuculo dorato o cuculo didric (Chrysococcyx caprius ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Africa, dalla Mauritania a ovest e il Sudan a est fino al Sudafrica, ma anche in Oman e nello Yemen. \u00c8 di passo in Israele.\nSistematica.\n\"Chrysococcyx caprius\" non ha sottospecie, \u00e8 monotipico."}
{"id": "2290234", "revid": "486946", "url": "https://it.wikipedia.org/wiki?curid=2290234", "title": "Scuola Normale Superiore di Parigi", "text": ""}
{"id": "2290238", "revid": "767487", "url": "https://it.wikipedia.org/wiki?curid=2290238", "title": "Hihifo (Uvea)", "text": "Hihifo \u00e8 il pi\u00f9 settentrionale dei tre distretti in cui \u00e8 diviso 'Uvea, uno dei tre regni tradizionali in cui \u00e8 divisa la collettivit\u00e0 d'oltremare francese di Wallis e Futuna, sull'isola di Wallis. Capoluogo \u00e8 Vaitupu."}
{"id": "2290241", "revid": "7", "url": "https://it.wikipedia.org/wiki?curid=2290241", "title": "Cominciamo bene - Prima", "text": ""}
{"id": "2290245", "revid": "1543377", "url": "https://it.wikipedia.org/wiki?curid=2290245", "title": "Morignolo", "text": "Morignolo (in francese \"Morignole\" o \"Morignol\", in ligure brigasco \"Morign\u00f2o\") \u00e8 una localit\u00e0 di Briga Marittima nella val Roia francese alle falde del monte Bertrand (2481\u00a0).\nSecondo una leggenda il paese venne fondato dai saraceni provenienti dalla base in Provenza di Frassineto, a 20\u00a0km da Saint-Tropez. Secondo un'altra teoria invece furono gli abitanti provenienti dalla Riviera Ligure a fondare il paese per sfuggire alle incursioni dei saraceni.\nFino al 1860 faceva parte della Contea di Nizza, sotto i Savoia. Nel 1860 rimase all'Italia ed entr\u00f2 a far parte con Briga Marittima della provincia di Cuneo. Nel 1947 dopo la Seconda guerra mondiale, entr\u00f2 a far parte della Francia."}
{"id": "2290251", "revid": "767487", "url": "https://it.wikipedia.org/wiki?curid=2290251", "title": "Hahake (Uvea)", "text": "Hahake \u00e8 il centrale dei tre distretti in cui \u00e8 diviso 'Uvea, uno dei tre regni tradizionali in cui \u00e8 divisa la collettivit\u00e0 d'oltremare francese di Wallis e Futuna, sull'isola di Wallis. Capoluogo \u00e8 Mata-Utu."}
{"id": "2290252", "revid": "712828", "url": "https://it.wikipedia.org/wiki?curid=2290252", "title": "Menos Grande", "text": ""}
{"id": "2290253", "revid": "3115", "url": "https://it.wikipedia.org/wiki?curid=2290253", "title": "Lewis Nicola", "text": "Biografia.\nLewis Nicola fu generale di brigata dell'esercito continentale americano durante Guerra d'indipendenza americana, noto in particolare per la proposta fatta a George Washington di proclamarsi re degli Stati Uniti.\nNato a Dublino prest\u00f2 servizio nell'esercito britannico dove raggiunse il grado di maggiore. Rassegnate le dimissioni dal British Army si trasfer\u00ec a Filadelfia nel 1766. Diede il suo valido contributo nella lotta per l'indipendenza dalla Gran Bretagna unendosi all'esercito americano nel quale arriv\u00f2 al grado di generale di brigata nel 1783.\nNel 1767 Nicola venne ammesso alla \"American Society for Promoting Useful Knowledge\". L'anno seguente divenne parte del comitato per aiutarne la fusione con la American Philosophical Society, unione che venne completata nel novembre 1768 e Nicola ne fu eletto come uno dei curatori. All'inizio del seguente anno, Nicola decise di iniziare la pubblicazione di un suo nuovo periodico, l'\"American Magazine\" (o \"General Repository\") di cui il primo numero venne pubblicato nel gennaio 1769. Questa rivista, dedicata alla scienza, alla poesia e a notizie inglesi e americane, chiuse a dicembre dopo solo nove numeri. Nicola, tuttavia, continu\u00f2 a condurre ricerche e a scrivere articoli per la Philosophical Society.\nPubblic\u00f2 nel 1776 \"A Treatise of Military Exercise Calculated for the Use of Americans\", ovvero \"Un trattato di strategia militare calcolato ad uso degli americani\".\nLa Newburgh letter.\nNel 1782, con il grado di colonnello, scrisse quella che \u00e8 conosciuta come la \"Newburgh letter\", una lettera indirizzata a George Washington che in quel periodo aveva a Newburgh (attualmente nello Stato di New York) il suo quartier generale. In questa lettera, con l'appoggio dei suoi ufficiali, proponeva a Washington di diventare \"King of the United States\", re degli Stati Uniti. Washington replic\u00f2 molto negativamente alla proposta e fu molto turbato dalla spinta ideologica di questa fazione di ufficiali. Al proposito questo \u00e8 un passaggio significativo della sua lettera di risposta: \nLa lettera pu\u00f2 essere considerata un momento di svolta nella storia americana, in quanto prospettava una reale possibilit\u00e0 nel contesto storico del periodo: nella Francia rivoluzionaria, Napoleone accett\u00f2 una simile offerta fattagli da Emmanuel Joseph Siey\u00e8s, ma la proposta della fazione militare facente capo a Nicola non voleva essere altrettanto una proposta di imperialismo o tirannia, egli rifiutava l'equazione monarchia-tirannia, bens\u00ec dell'instaurazione di una monarchia costituzionale.\nIn un passaggio della lettera Nicola teorizzava che il Canada, allora in formazione e reduce dalla guerra franco-indiana vinta dagli inglesi, potesse diventare uno Stato nemico guidato dalla monarchia britannica, troppo forte per la nascente repubblica americana, pertanto riteneva che un pari monarca statunitense meglio potesse contrastare questo ed altri pericoli.\nLa lettera pu\u00f2 essere considerata parte della cosiddetta \"Newburgh conspiracy\", un complotto nato nel 1783, quasi alla fine della guerra d'indipendenza, nato in origine dal fatto che molti ufficiali e uomini dell'esercito continentale non ricevevano la paga da molti anni e che in seguito, sotto la guida di Henry Knox, capo dell'artiglieria e primo Ministro della guerra degli Stati Uniti, si trasform\u00f2 in proposta politica ed arriv\u00f2 a portare una delegazione al Congresso degli Stati Uniti per sostenere le richieste degli ex combattenti.\nLewis Nicola fu inoltre uno dei membri fondatori della \"Society of the Cincinnati\", un'organizzazione fondata nel 1783, con ramificazioni anche in Francia, per preservare gli ideali e la solidariet\u00e0 tra gli ufficiali rivoluzionari e per fare pressioni sul governo al fine che venissero onorati gli impegni presi con gli ufficiali che combatterono per l'indipendenza americana.\nNicola fu inoltre il fondatore degli Invalid Corps, un corpo di riserva costituito da veterani mutilati o inadatti al servizio militare completo e destinati a mansioni di secondaria importanza, e corpo dal quale discende l'odierno Veteran Reserve Corps.\nLa \"Newburgh letter\" \u00e8 conservata alla \"Library of Congress\", la Biblioteca del Congresso statunitense."}
{"id": "2290254", "revid": "72396", "url": "https://it.wikipedia.org/wiki?curid=2290254", "title": "Mu'a (Wallis)", "text": "Mu'a \u00e8 il pi\u00f9 meridionale dei tre distretti in cui \u00e8 diviso 'Uvea, uno dei tre regni tradizionali in cui \u00e8 divisa la collettivit\u00e0 d'oltremare francese di Wallis e Futuna, sull'isola di Wallis. Capoluogo \u00e8 Mala'efo'ou."}
{"id": "2290257", "revid": "172126", "url": "https://it.wikipedia.org/wiki?curid=2290257", "title": "Codice Dresda", "text": ""}
{"id": "2290258", "revid": "80598", "url": "https://it.wikipedia.org/wiki?curid=2290258", "title": "Phonotype Record", "text": ""}
{"id": "2290264", "revid": "767487", "url": "https://it.wikipedia.org/wiki?curid=2290264", "title": "Argenis Fern\u00e1ndez", "text": ""}
{"id": "2290266", "revid": "113757", "url": "https://it.wikipedia.org/wiki?curid=2290266", "title": "Morignole", "text": ""}
{"id": "2290267", "revid": "1573940", "url": "https://it.wikipedia.org/wiki?curid=2290267", "title": "Chrysococcyx xanthorhynchus", "text": "Il cuculo violetto (Chrysococcyx xanthorhynchus ) \u00e8 un uccello della famiglia Cuculidae.\nDistribuzione e habitat.\nQuesto uccello vive in India, Cina, Bhutan, Bangladesh, Myanmar, Laos, Thailandia, Vietnam, Malaysia, Filippine, Singapore, Brunei e Indonesia. \u00c8 di passo in Cambogia.\nTassonomia.\n\"Chrysococcyx xanthorhynchus\" ha due sottospecie:"}
{"id": "2290272", "revid": "122321205", "url": "https://it.wikipedia.org/wiki?curid=2290272", "title": "Phonotype", "text": "La Phonotype Record S.r.l. \u00e8 una casa discografica italiana.\nStoria della Phonotype Record.\nFondata nel 1908 a Napoli da Raffaele Esposito con la denominazione Societ\u00e0 Fonografica Napoletana (il nome attuale verr\u00e0 adottato nel 1911), \u00e8 stata la prima casa discografica nata in Italia, e tra le prime al mondo ad avere uno stabilimento autonomo per la fabbricazione di dischi.\nLa sede \u00e8 in via Enrico De Marinis 4.\nPer molti anni ha pubblicato dischi a 78 giri di artisti storici come il cantante lirico Giuseppe Godono, Gilda Mignonette e Nicola Maldacea, passando poi negli anni cinquanta ai 45 giri e ai 33. \u00c8 stata anche la prima casa discografica a lanciare un giovanissimo Bruno Venturini nel 1959.\nA Raffaele successe il figlio, il commendatore Americo Esposito, che fu affiancato nella conduzione aziendale dal figlio primogenito Raffaele, per lunghi anni. Solo successivamente sono subentrati, alla morte del commendatore Americo, avvenuta nell'anno 1956, per lascito ereditario, anche gli altri fratelli di Raffaele, Fernando, Roberto ed Enzo Esposito (questi ultimi presenti del film \"Passione\" di John Turturro per dare una testimonianza sul mutamento della Canzone napoletana negli anni).\nAlla casa editrice si sono affiancate le Edizioni musicali Piccola Vela, che pubblicavano quasi tutte le canzoni stampate dall'etichetta.\nNegli anni settanta la direzione artistica dell'etichetta \u00e8 stata affidata al poeta e paroliere Alberto Sciotti.\nNel corso degli anni la famiglia Esposito ha dato vita anche ad altre etichette, sempre distribuite dalla \"Phonotype\", come la Junghans, la Leondisco, la Cadis, la Euro Play, la Universal, la Bella Record, la Fans o la Kappa\u00f2; ha inoltre distribuito altre etichette di cui non era proprietaria, come ad esempio la MA Record, fondata da Mario Abbate, o La Mela, di propriet\u00e0 dei Campanino.\nA partire dagli anni 80, quando Raffaele, che da sempre era stato promotore di nuove tecnologie da intraprendere per lo sviluppo aziendale, per divergenze di conduzione ha lasciato la societ\u00e0, l'attivit\u00e0 della stessa ha subito un ridimensionamento, limitandone anche il numero di emissioni.\nNel 2015, il gruppo folk-rock napoletano dei Foja (Dario Sansone, Ennio Frongillo, Giuliano Falcone, Giovanni Schiattarella e Luigi Scialdone) ha registrato negli studi della Phonotype il video della cover di \"Che m'he fatto\" degli Showmen, storico gruppo napoletano a cavallo degli anni '60 e '70 (con, tra gli altri: Mario Musella, James Senese, Franco Del Prete, Elio D'Anna) con questa motivazione: \n\"Questo video \u00e8 il nostro omaggio a Mario Musella, agli Showmen e a tutti quegli artisti a cui siamo grati per aver saputo miscelare tradizione e modernit\u00e0.\nAbbiamo scelto di registrare questo video negli storici studi Phonotype di Napoli, casa di produzione discografica tra le pi\u00f9 antiche del mondo che ha saputo dare lustro alla canzone napoletana.\"\nNel docufilm \"\"Vinilici. Perch\u00e9 il vinile ama la musica\" (2018), regia di Fulvio Iannucci, la Phonotype compare con l'intervista a Fernando Esposito che racconta le origini della casa di registrazione. Nel docufilm \u00e8 presente l'emozionante incontro tra Fernando e Bruno Venturini, che ritorna alla Phonotype per la prima volta da quando l'aveva lasciata.\nI dischi pubblicati.\nTutte le informazioni riguardanti i dischi, compreso il numero di catalogo e la datazione provengono dai supporti fonografici dell'archivio della Discoteca di stato italiana.\n33 giri.\n. "}
{"id": "2290273", "revid": "1573940", "url": "https://it.wikipedia.org/wiki?curid=2290273", "title": "Chrysococcyx minutillus russatus", "text": "Il cuculo bronzato di Gould (Chrysococcyx minutillus\" subsp. \"russatus ) \u00e8 un uccello della famiglia dei Cuculidi..\nDistribuzione e habitat.\nQuesto uccello vive in Australia nord-orientale.\nTassonomia.\nConsiderata in passato come specie a s\u00e9 stante (\"Chrysococcyx russatus\"), questa entit\u00e0 \u00e8 in atto inquadrata come sottospecie di \"Chrysococcyx minutillus\"."}
{"id": "2290275", "revid": "1573940", "url": "https://it.wikipedia.org/wiki?curid=2290275", "title": "Chrysococcyx ruficollis", "text": "Il cuculo bronzeo golarossiccia (Chrysococcyx ruficollis ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Indonesia e Papua Nuova Guinea.\nTassonomia.\n\"Chrysococcyx ruficollis\" non ha sottospecie, \u00e8 monotipico."}
{"id": "2290279", "revid": "1573940", "url": "https://it.wikipedia.org/wiki?curid=2290279", "title": "Chrysococcyx flavigularis", "text": "Il cuculo dorato golagialla o cuculo golagialla (Chrysococcyx flavigularis ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Africa centro-occidentale lungo il Golfo di Guinea (dalla Liberia alla Repubblica Democratica del Congo), nella Repubblica Centrafricana, in Uganda e in Sudan.\nTassonomia.\n\"Chrysococcyx flavigularis\" non ha sottospecie, \u00e8 monotipico."}
{"id": "2290282", "revid": "1573940", "url": "https://it.wikipedia.org/wiki?curid=2290282", "title": "Chrysococcyx klaas", "text": "Il cuculo dorato di Klaas (Chrysococcyx klaas ) \u00e8 un uccello della famiglia Cuculidae.\nDistribuzione e habitat.\nQuesto uccello vive in tutta l'Africa subsahariana, dalla Mauritania a ovest e il Sudan a est fino al Sudafrica, e nello Yemen.\nTassonomia.\n\"Chrysococcyx klaas\" non ha sottospecie, \u00e8 monotipico."}
{"id": "2290284", "revid": "499531", "url": "https://it.wikipedia.org/wiki?curid=2290284", "title": "Michele Tripisciano", "text": "Fu un testimone ed interprete di una cultura artistica che trova nel rispetto della classicit\u00e0 la sua connotazione principale.\nBiografia.\nTerzogenito, dopo Maria e Benedetto e prima di Giuseppe, figlio di Ferdinando Tripisciano (1827 - 1904) di professione \"quartararo\" (vasaio), e di Calogera Falci, nacque nell'antico quartiere della \"Saccarella\" a Caltanissetta.\nSin da piccolo ebbe dimestichezza con le argille con le quali creava bozzetti vari.\nCosa questa che fu notata dal barone e suo mecenate Guglielmo Luigi Lanzirotti e dell'onorevole Pugliese.\nQuesti lo indussero nel 1873 a studiare a Roma presso l'Ospizio San Michele dove fu allievo del prof. di disegno figurato Alessandro Coccanini, del prof. di prospettiva Enrico Becchetti, del prof. di architettura Pietro Benedetti e del prof. Coccurri di ornato.\nSuccessivamente oper\u00f2 dal 1880 al 1888 nella famosa scuola-bottega dello scultore Francesco Fabi Altini, dove impar\u00f2 che \u00abla scultura deve vivere\u00bb nel rispetto della forma accademica.\nNel 1884 realizza la sua prima opera premiata: \"Mario sulle rovine di Cartagine\", per il concorso dell'Accademia nazionale di San Luca, dove conquista la medaglia d'argento.\nNel 1888, ormai maturo e consapevole dei suoi mezzi, lascia lo studio dello scultore Fabio Altini e prende uno studio proprio in via Aureliana a Roma. Successivamente si sposa con Edvige Carli dalla quale avr\u00e0 un figlio: Ferdinando.\nIl Tripisciano rimase a Roma per pi\u00f9 di ventennio partecipando attivamente alla vita artistica della capitale e conoscendo giornalisti, poeti ed artisti; pur mantenendo forte il legame con la citt\u00e0 natale, anche per la presenza dei genitori e della sorella che tornava ogni estate a visitare.\nLe sue capacit\u00e0 tecniche e la sua adesione a modelli formali classici gli consentirono di ottenere importanti commesse di opere pubbliche commemorative in varie parti di Italia, infatti tutta la sua produzione \u00e8 grandemente celebrativa.\nDopo il successo dell'inaugurazione del Monumento a Giuseppe Gioachino Belli, inaugurazione avvenuta il 4 maggio 1913 e realizzata in tempi molto stretti e per questo fisicamente provato, il Tripisciano decise di ritornare a Caltanissetta per un necessario riposo.\nQui, a seguito di un'improvvisa infezione polmonare, mor\u00ec il mattino del 21 settembre 1913 a soli 53 anni, nella sua casa natale di via Ciantro Marrocco, 32. Venne sepolto il marted\u00ec 23 settembre alle ore 10.00 nella Cappella dei Lanzirotti.\nLasci\u00f2 in testamento tutte le opere e i bozzetti in gesso (gipsoteca) del suo studio alla citt\u00e0 di Caltanissetta. Questa solamente dopo il 2010 crea un museo a lui dedicato oggi aperto al pubblico.\nEgli don\u00f2, anche, la sua intera raccolta di libri alla biblioteca Scarabelli. Inoltre, secondo le cronache, memore dell'episodio di cecit\u00e0 temporanea, subita in giovane et\u00e0, don\u00f2 diecimila lire dell'epoca per la sezione oculistica dell'ospedale civile nisseno.\nInoltre, lasci\u00f2 un fondo di 6.000 lire per la erezione di un busto ad opera di un suo amico Enrico Quattrini con la sua effigie; busto che verr\u00e0 eretto nel 1922 nella piazza a lui dedicata.\nCommemorazioni.\nNel 1922 venne intitolata in citt\u00e0 lungo la via Vittorio Emanuele II una piazza (piazzetta Tripisciano) a suo nome, insieme alla messa in posa di un busto ad opera dello scultore Enrico Quattrini.\nIl 21 settembre 2013, per i cento anni della morte, la citt\u00e0 di Caltanissetta ha ospitato diverse manifestazioni commemorative alla memoria dell'illustre concittadino scomparso cento anni prima; tra queste, in occasione della \"Notte di Cultura\", \u00e8 stato presentato il numero 12 della rivista \"Archivio Nisseno\" edita dalla Societ\u00e0 Nissena di Storia Patria che ospita 150 pagine interamente dedicate all'artista.\nInoltre, la stessa mattina in coincidenza dei cento anni esatti della morte, alla presenza dei parenti dell'artista, delle autorit\u00e0 e del Vescovo, viene benedetta ed inaugurata la tomba monumentale dedicata allo scultore nisseno. L'unica erede vivente dello scultore: Lucia Politi Tripisciano critica l'idea di spostare le spoglie mortali del nonno da sempre tumulate nella tomba della famiglia del Barone Lanzirotti che fu il suo mecenate e benefattore.\nIn data 11 ottobre 2013 nei locali del museo Tripisciano viene inaugurata la mostra: \" \"I disegni di Tripisciano\"\", mostra di disegni e pitture inedite dell'artista. Questi disegni e pitture sono conservati presso collezioni private e sono state eccezionalmente esposte, insieme alle opere in gesso e in marmo conservate nello stesso museo nisseno, in occasione della commemorazione del centenario della scomparsa dell'artista.\nOpere.\nTecnicamente molto capace con la creta, il gesso, il marmo e il bronzo: aderisce ai moduli formali di un classicismo ideale, con una cura per la una compostezza formale dei soggetti rappresentati, e per il sempre attento rapporto per il pieno e il vuoto. Rientrando a pieno titolo per questo in un conformismo accademico orientato ad un neoclassicismo ideale.\nTra i primi riconoscimenti ricevuti vinse i concorsi per il conferimento della pensione artistica del \u00abLascito Stanzani\u00bb, per l'esecuzione del busto di Pasquale Mancini, collocato nella Camera dei deputati.\nNel 1884 ottenne con l'opera \"Caio Mario sulle rovine di Cartagine\" la medaglia d'argento dell'Accademia di San Luca.\nNella Esposizione delle Belle Arti negli Stati Uniti di America (1890) ottenne il primo premio col bozzetto di Cristoforo Colombo.\nNel 1900 fu insignito dal re Umberto I di Savoia della croce di cavaliere dell'Ordine della Corona d'Italia e nel 1912 da Vittorio Emanuele III dell'onorificenza di cavaliere dell'Ordine dei Santi Maurizio e Lazzaro.\nOpere nissene.\nMolta della produzione del Tripisciano \u00e8 presente a Caltanissetta, sua citt\u00e0 natale, presso la gipsoteca di Palazzo Moncada dove \u00e8 ospitato il costruendo Museo Tripisciano.\nIn questo museo sono conservate, ed in parte esposte, la gran parte delle opere in gesso prodotte come studio e come bozzetti preparatori per le opere poi realizzate dall'artista sia in bronzo che in marmo.\nQueste sono le opere presenti in punto di morte dell'artista, nel suo studio di Via Aureliana a Roma, e donate per volont\u00e0 testamentaria interamente alla citt\u00e0 natale.\nLa mostra permanente delle sue opere \u00e8 parzialmente visibile presso le quattro sale espositive del palazzo Moncada in Largo Paolo Barile.\nSecondo diversi studiosi, questa collezione di bozzetti rappresenta una \"rarit\u00e0\", per la possibilit\u00e0 unica di studiare il percorso preparatorio dell'artista nel realizzare le sue opere. Grazie a questi gessi preparatori ricerche future consentiranno di comprendere meglio il ruolo avuto nella storia dell'arte da Tripisciano; soprattutto in riferimento all'epoca storica in cui visse, compresa tra l'unit\u00e0 d'Italia e la prima guerra mondiale.\nAltre opere presenti in citt\u00e0 sono le statue e i busti in marmo o bronzo commissionata all'artista dalle amministrazioni o dei privati.\nAltre opere nissene.\nAltre opere dell'autore presenti nella citt\u00e0 di Caltanissetta sono tutte conservate nel Museo Tripisciano di Palazzo Moncada, tranne alcune, di seguito elencate, presenti in alcuni edifici pubblici o nel cimitero monumentale cittadino:\nOpere romane.\nLa notoriet\u00e0 raggiunta dall'artista fece s\u00ec che ebbe molti committenti romani tanto che oggi la citt\u00e0 di Roma \u00e8 ricca di opere del Tripisciano:\nAltre opere.\nAltre opere dell'artista che si trovano in citt\u00e0 diverse da Roma, dove visse lungamente, e Caltanissetta, dove nacque e mor\u00ec, sono:\nOnorificenze.\nA Roma nel quartiere: Casetta Mattei, gli \u00e8 stata intitolata una via cittadina."}
{"id": "2290285", "revid": "648716", "url": "https://it.wikipedia.org/wiki?curid=2290285", "title": "Eudynamys melanorhynchus", "text": "Il koel becconero (Eudynamys melanorhynchus M\u00fcller, 1843), \u00e8 un uccello della famiglia dei Cuculidae.\nSistematica.\n\"Eudynamys melanorhynchus\" ha tre sottospecie:\nDistribuzione e habitat.\nQuesto uccello vive in Indonesia."}
{"id": "2290289", "revid": "1543377", "url": "https://it.wikipedia.org/wiki?curid=2290289", "title": "Giovanni Bona de Boliris", "text": "Biografia.\nGiovanni Bona de Boliris apparteneva ad una nobile famiglia di origine dalmata di Cattaro. Studi\u00f2 da giovane all'universit\u00e0 di Padova, ottenendo il titolo di avvocato.\nA Lucca pubblic\u00f2 una descrizione in latino della sua Cattaro rimasta famosa nel Rinascimento come opera descrittiva di una regione.\nFrequent\u00f2 molti circoli culturali dell'Italia letteraria del Cinquecento, specialmente quelli del Regno di Napoli. Nel 1551 fu invitato da Girolamo Ruscelli a comporre poemi in onore di Giovanna d'Aragona, duchessa di Paliano, moglie di Ascanio I Colonna.\nSuccessivamente ritorn\u00f2 nella nat\u00eca Cattaro, dove mor\u00ec a soli 52 anni.\nOpere.\nL'opera pi\u00f9 famosa di Giovanni Bona fu il poema in latino \"Descriptio sinus et urbis Ascriviensis (Ioannem Bonam de Boliris, nobilem Catharensem)\", in cui descrisse con lodi la nat\u00eca Cattaro ed i dintorni. Il frate domenicano Serafino Razzi, nato a Ragusa di Dalmazia, pubblic\u00f2 nel 1585 il poema come appendice alla sua \"Storia di Ragusa\".\nBona de Boliris compose anche poemi in italiano. I pi\u00f9 rinomati furono quelli scritti su ordinazione di Girolamo Ruscelli, per la corte di Napoli nel 1551, in onore di Giovanna d'Aragona, sposata con un membro dell'illustre famiglia Colonna. I suoi poemi furono pubblicati - assieme a quelli di altri autori - a Venezia nel 1554, con il titolo \"Il tempio della divina signora donna Giovanna d'Aragona, fabbricato da tutti i pi\u00f9 gentili spiriti e in tutte le lingue principali del mondo\".\nNazionalit\u00e0.\nCome molti letterati nati in Dalmazia sotto la Repubblica di Venezia, gli \u00e8 stata rivendicata la nazionalit\u00e0 croata o montenegrina: pur firmandosi egli stesso Giovanni Bona, Giovanni Bona de Boliris ha avuto il nome cambiato in \"Ivan Bolica\" da critici croati (come Slobodan Prosperov Novak) ed in \"Ivan Bunic\" da critici montenegrini.\nInfatti, dopo quasi quattro secoli dalla sua morte, Giovanni Bona Boliris (che ha scritto solo in italiano e latino) nel 1969 \u00e8 stato inserito nelle antologie dei \"latinisti croati\" e nel 1979 in una antologia montenegrina."}
{"id": "2290292", "revid": "1776051", "url": "https://it.wikipedia.org/wiki?curid=2290292", "title": "Enrico Bottini", "text": "Fu senatore del Regno d'Italia nella XVII legislatura\nEnrico Bottini, quale primario chirurgo dell'Ospedale Maggiore di Novara, nel 1861, ricorse ad una soluzione acquosa di acido fenico, usandola per lavare piaghe e ferite ed a disinfettare gli strumenti chirurgici, preceduto nel XIII secolo da Ugo de' Borgognoni i cui insegnamenti si persero e anticipando Joseph Lister."}
{"id": "2290293", "revid": "818367", "url": "https://it.wikipedia.org/wiki?curid=2290293", "title": "Eudynamys scolopaceus", "text": "Il koel comune (Eudynamys scolopaceus Linnaeus, 1758), \u00e8 un uccello della famiglia dei Cuculidae.\nSistematica.\n\"Eudynamys scolopaceus\" ha tredici sottospecie:\nDistribuzione e habitat.\nQuesto uccello vive in Asia meridionale e sudorientale, dall'Iran e dalla Cina all'Indonesia, ma anche nell'Oman, nello Sri Lanka, nelle Filippine e sulle Maldive. \u00c8 presente anche su Palau ed \u00e8 di passo negli Emirati Arabi Uniti."}
{"id": "2290296", "revid": "1573940", "url": "https://it.wikipedia.org/wiki?curid=2290296", "title": "Eudynamys orientalis", "text": "Il koel del Pacifico (Eudynamys orientalis ()) \u00e8 un uccello della famiglia Cuculidae.\nTassonomia.\nSono note le seguenti sottospecie:"}
{"id": "2290297", "revid": "1573940", "url": "https://it.wikipedia.org/wiki?curid=2290297", "title": "Urodynamis taitensis", "text": "Il koel codalunga (Urodynamis taitensis ), \u00e8 un uccello della famiglia dei Cuculidae.\nSistematica.\n\"Urodynamis taitensis\" non ha sottospecie, \u00e8 monotipico.\nDistribuzione e habitat.\nQuesto uccello vive in Nuova Zelanda e in quasi tutta l'Oceania. \u00c8 di passo in Australia, sulle Isole Marianne Settentrionali, su Palau e su Guam."}
{"id": "2290298", "revid": "1573940", "url": "https://it.wikipedia.org/wiki?curid=2290298", "title": "Eudynamys orientalis cyanocephalus", "text": "Il koel australiano (Eudynamys orientalis cyanocephalus ()) \u00e8 un uccello della famiglia dei Cuculidae, sottospecie australiana del koel orientale.\nDistribuzione e habitat.\nQuesto uccello vive in Australia orientale, dal Queensland settentrionale al Nuovo Galles del Sud meridionale.\nSistematica.\n\"Eudynamys orientalis cyanocephalus\" talvolta viene considerato come specie separata da \"Eudynamys orientalis\"."}
{"id": "2290305", "revid": "121604", "url": "https://it.wikipedia.org/wiki?curid=2290305", "title": "Mar\u00eda Isabel (cantante)", "text": "Carriera.\nCantante.\n2004: Junior Eurivision Song Contest e \u00a1No me toques las palmas que me conozco!\nNata a Ayamonte nell'Andalusia, \u00e8 una giovanissima cantante che ha debuttato a solo 9 anni allo Junior Eurovision Song Contest 2004 e ha vinto con la canzone \"Antes muerta que sencilla\". La vittoria nel contest ha procurato una immediata notoriet\u00e0 a Mar\u00eda Isabel proiettandola ai primi posti delle classifiche in (quasi) tutta Europa. La canzone vincitrice, una moderna reinterpretazione del calore e del ritmo del flamenco, ineggiante alla gioia di vivere e alla \"diversit\u00e0\" (il titolo della canzone, tradotto in italiano, significa \"Meglio morta che normale\") ha raggiunto infatti il primo posto in Spagna, Germania, Francia, Turchia e Portogallo, ed \u00e8 entrata nella Top 10 in molti altri paesi d'Europa. In seguito a questo sorprendente risultato commerciale, nel 2005 Mar\u00eda Isabel ha pubblicato un disco contenente, oltre alla canzone vincitrice del JESC, anche un altro brano di successo, la \"title track\" \"\u00a1No me toques las palmas que me conozco!\" (salita fino al n\u00ba2 della Hit parade spagnola). Anche il primo album con l'omonimo titolo del singolo, si \u00e8 confermato un successo commerciale, piazzandosi immediatamente al primo posto in Spagna, vendendo oltre 500\u00a0000 copie e venendo riedito in seguito, in edizione speciale, con allegati un album fotografico ed un DVD delle sue partecipazioni televisive.\nL'anno seguente Mar\u00eda Isabel fu incaricata di premiare con il trofeo del \"Junior Eurovision Song Contest 2005\" la vincitrice bielorussa Ksenija Sitnik.\n2005: N\u00famero 2.\nNello stesso anno ha pubblicato anche un nuovo album chiamato \"N\u00famero 2\", che si \u00e8 piazzato nuovamente al primo posto della hit parade spagnola conquistando anche 3 dischi di platino (avendo venduto oltre 300\u00a0000 copie).\n2006-2007: Capricornio.\nLa brillante carriera musicale \u00e8 proseguita nel 2006 con l'album \"Capricornio\", e nel 2007 con la colonna sonora del suo primo film da protagonista \"\u00c1ngeles S.A.\".\n2009: Los Lunnis con Mar\u00eda Isabel.\nNel 2009 ha pubblicato un nuovo album intitolato Los Lunnis con Mar\u00eda Isabel in cui sono presenti 14 nuovi brani..\n2015: Yo Decido e partecipazione all'Eurovision Song Contest.\nDopo una pausa dalla carriera musicale per terminare gli studi, torna nel 2015, ben undici anni dopo il suo debutto, con il suo sesto album studio, Yo Decido\nIl 29 dicembre 2015, \u00e8 stato annunciato che Mar\u00eda Isabel come una dei sei candidati per rappresentare la Spagna nell'Eurovision Song Contest 2016. Ha preso parte all'evento con la canzone \"La vida s\u00f3lo es una\" , composta da David Santisteban, finendo al 4\u00ba posto con 68 punti. Il brano \u00e8 il primo singolo estratto dal suo nuovo album.\n2018: Firma con nuova casa discografica e nuovo album studio.\nNel 2018 Mar\u00eda Isabel annuncia la firma di un contratto di registrazione e gestione con la Fods Records e Acordes Ediciones insieme all'artista Aar\u00f3n Blasco con cui far\u00e0 coppia. In settembre dello stesso anno, la cantante annuncia che non continuer\u00e0 con il duo e lascer\u00e0 la Fods. Nel 2019 cambia di nuovo contratto, passando con la Roster Music. Il 14 giugno 2019, Maria Isabel ha annunciato l'uscita del singolo \"Tu mirada\", con alcune controversie perch\u00e9 la fonte scelta per la copertina del singolo era simile a quella del video musicale di \"Di mi nombre\" di Rosalia.\n2019-2021: Nuovo singolo e ritiro dal mondo della musica.\nIl 5 luglio 2019, Mar\u00eda Isabel pubblica un nuovo singolo, intitolato \"Tu Mirada\".\nIl 29 luglio 2021 la cantante annuncia attraverso i social network il suo ritiro dal mondo della musica.\nPresentatrice.\nIn seguito la carriera da cantante di Mar\u00eda Isabel \u00e8 proseguita parallelamente a quella televisiva, nel 2008 \u00e8 stata invitata come artista nel programma \"Al pie de la letra\", e sempre a partire dallo stesso anno ha iniziato la sua collaborazione con la televisione di stato spagnola TVE nel programma per bambini \"Los Lunnis\".\nAttrice.\nNel 2007 ha esordito nel modo del cinema con Pablo Carbonell e Anabel Alonso nel film \u00c1ngeles S.A., che racconta la storia di una ragazza che porta lo stesso nome di Maria Isabel che ha perso il padre in un incidente aereo. Il padre, rendendosi conto che non ha angelo custode che decide cura i piedi per terra nel corpo di un insegnante di musical. Il film \u00e8 stato premiato al \"Festival Internacional de Cine de Guadalajara\". Il film \u00e8 uscito in DVD il 30 aprile 2008 e successivamente nel 2010 \u00e8 stato rilanciato in Francia con il titolo \"Angels\".\nModella.\nMaria Isabel partecipa per la prima volta come modella nel 2010 al \"Sal\u00f3n Internacional de la Moda Flamenca (SIMOF)\" nella collezione di Carmen Vega chiamata \"Cerca del Arco\u00edris\". Oltre a fare da modella,ha eseguito la canzone \"Cerca del Arco\u00edris\", titolo omonimo della collezione. Successivamente viene coinvolta di nuovo nel 2011 e nel 2012 in 2 nuove collezioni di Carmen Vega chiamate \"Bella\" e \"Presumidas y Coquetas\". Con la prima collezioni si esibise al \"La Pasarela Flamenca de Jerez\". Nel febbraio del 2013 fa la sua quarta apparizione al SIMOF con una nuova collezione di Carmen Vega chiamata \"Me Embrujaste\". A febbraio 2013 per la seconda volta si esibisce cme modella al \"La Pasarela Flamenca de Jerez\" con una collezione di Carmen Vega."}
{"id": "2290307", "revid": "339392", "url": "https://it.wikipedia.org/wiki?curid=2290307", "title": "France Cinema", "text": ""}
{"id": "2290319", "revid": "22859023", "url": "https://it.wikipedia.org/wiki?curid=2290319", "title": "Commodore A2000", "text": ""}
{"id": "2290320", "revid": "22859025", "url": "https://it.wikipedia.org/wiki?curid=2290320", "title": "Commodore Amiga 2000", "text": ""}
{"id": "2290321", "revid": "22859028", "url": "https://it.wikipedia.org/wiki?curid=2290321", "title": "A2000", "text": ""}
{"id": "2290323", "revid": "22859082", "url": "https://it.wikipedia.org/wiki?curid=2290323", "title": "Commodore Amiga 4000", "text": ""}
{"id": "2290324", "revid": "22859083", "url": "https://it.wikipedia.org/wiki?curid=2290324", "title": "Commodore A4000", "text": ""}
{"id": "2290325", "revid": "33689", "url": "https://it.wikipedia.org/wiki?curid=2290325", "title": "A4000", "text": ""}
{"id": "2290326", "revid": "339392", "url": "https://it.wikipedia.org/wiki?curid=2290326", "title": "Kid il ladro", "text": ""}
{"id": "2290327", "revid": "1305772", "url": "https://it.wikipedia.org/wiki?curid=2290327", "title": "Mom\u010dilo Kraji\u0161nik", "text": "Biografia.\nTra il 1990 e il 1992 fu il presidente dell'Assemblea Nazionale della Repubblica Serba di Bosnia ed Erzegovina e tra giugno e dicembre 1992, membro della presidenza allargata della stessa repubblica. Dopo la guerra di Bosnia divenne il rappresentante serbo della presidenza a tre della Bosnia ed Erzegovina dal 1996 al 1998, anno del quale non fu rieletto perch\u00e9 sconfitto da \u017divko Radi\u0161i\u0107. Nel 2006 il Tribunale Penale Internazionale per i crimini commessi nella ex Jugoslavia (\"International Criminal Tribunal for the former Yugoslavia\", abbreviato in ICTY) lo dichiar\u00f2 colpevole di crimini contro l'umanit\u00e0 durante la guerra di Bosnia e lo condann\u00f2 a 20 anni di reclusione. Nel 2013 fu rilasciato e fece ritorno nella Repubblica Serba di Bosnia ed Erzegovina.\n\u00c8 scomparso il 15 settembre 2020 all'et\u00e0 di 75 anni, vittima del COVID-19."}
{"id": "2290335", "revid": "1355461", "url": "https://it.wikipedia.org/wiki?curid=2290335", "title": "Museo archeologico dell'antica Capua", "text": "Il Museo archeologico dell'Antica Capua sorge nel cuore di Santa Maria Capua Vetere. L'istituzione del museo nasce dall'esigenza di presentare, secondo i pi\u00f9 moderni criteri espositivi, i materiali rimessi in luce nel corso degli scavi effettuati nella seconda met\u00e0 del XX secolo nel territorio dell'antica citt\u00e0 di Capua.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Campania, nel dicembre 2019 divenuto Direzione regionale Musei.\nStoria.\nLa Torre di S. Erasmo, sede dell'attuale museo, fu eretta in et\u00e0 medievale sul tempio capitolino della citt\u00e0 romana. Fu utilizzata da Longobardi e Normanni come fortezza per poi divenire residenza dei monarchi svevi, angioini e aragonesi. \nQui vi nacque Roberto d'Angi\u00f2 nel 1278 che la trasform\u00f2 poi in archivio reale e in scuderia regia. \nBonifacio VIII, appena eletto papa, sottoscrisse qui il suo programma politico. \nNel 1496, gli Aragonesi trasferirono la propriet\u00e0 della torre alla famiglia Gentile di Capua nel 1496 e questo atto segn\u00f2 il declino della Torre stessa.\nNel 1700 la Torre torn\u00f2 al demanio regio. Essa fu abbattuta e il resto del complesso fu usato ad alloggio militare, da qui la denominazione \"Quartiere di Cavalleria Torre\". \nNel 1864 fu assegnato al Ministero dell'Agricoltura e usato come Istituto di Incremento Ippico. A partire dal 1930 l'Istituto inizia una fase di trasloco nella sede di via Appia. Trasloco che termina nel 1980.\nTrasferito l'Incremento, l'edificio fu assegnato alla Regione Campania e alla Soprintendenza Archeologica affinch\u00e9 vi si collocasse il Museo del Casertano. \nCambiati gli orientamenti della Soprintendenza Archeologica, nel 1995 il Museo fu dedicato alla sola Antica Capua, ruolo che ricopre ancora oggi.\nStruttura del Museo.\nLe varie sale del Museo sono ordinate secondo una scansione cronologica-tematica di sette periodi-temi che porta il visitatore a compiere un vero e proprio percorso dalla fase embrionale della citt\u00e0 di Capua Antica fino ai fasti dell'Et\u00e0 Sannitica e Romana e alla decadenza post-romana.\nIl Satiro in riposo.\nLa monumentale statua in marmo lunense, splendida copia di et\u00e0 romana del Satiro in riposo di Prassitele, \u00e8 il fiore all'occhiello del Museo ed \u00e8 posto nella sala d'ingresso.\nRitrovato nel 2002 in Piazza I Ottobre, l'imponente scultura alta 1,86 metri e larga 0,76 metri versava in pessime condizioni.\nRestaurata dal Laboratorio del Museo Archeologico di Napoli oggi risplende a nuova vita priva solo del braccio destro.\nL'esemplare, simile ai i Satiri della Ny Carlsberg Glyptotek di Copenaghen e dei Musei Capitolini a Roma, rientra tra le repliche di et\u00e0 adrianeo-antonina ed \u00e8 ascrivibile alla prima met\u00e0 del II sec. d.C.\n1. L'et\u00e0 del Ferro I-III.\nNelle sale I-III sono esposti alcuni materiali dell'et\u00e0 del Bronzo rinvenuti nel territorio capuano e i corredi di tombe risalenti ad un periodo compreso tra il IX e la met\u00e0 del VII sec. a.C., provenienti da due delle necropoli principali dell'et\u00e0 del Ferro di Capua: la necropoli del Nuovo Mattatoio e delle Fornaci. In questo periodo il territorio era occupato da popolazioni di stirpe ausonia ed etrusca che ebbero contatti anche con il mondo greco delle vicine colonie di Pithecusa e Cuma.\nVari i corredi presenti: olle anche decorate, effetti personali dei defunti come rasoi, fibule, fermatrecce, anelli.\nI segni del contatto con il mondo greco sono le tazze a ch\u00eavrons o quelle ad uccelli, d'importazione e di imitazione locale. Nelle grandi fibule a staffa allungata e con arco decorato da vaghi di pasta vitrea della tomba 365 si trovano invece i segni di contatti con il mondo etrusco-meridionale.\nNumerosi sono i vasi realizzati in loco.\n2. L'Orientalizzante Medio e Recente.\nNella sala IV, \u00e8 espressa la forte influenza del mondo greco tra la fine del VII e il VI secolo a.C.\nSi trovano le ceramiche di tipo greco sia protocorinzio che corinzio e i vasi in bucchero.\n3. Le produzioni artigiane.\nElevato era il livello dell'artigianato bronzistico capuano ben noto anche a Catone, Orazio, Porfirio.\nLebeti, vasi ovoidali confermano questa fama.\nDa segnalato \u00e8 anche la forte produzione della plastica fittibile che fu usata sia per la realizzazione di statuine votive sia per utensili alimentari. \nImportanti anche le decorazioni dei tetti dalle antefisse a palmetta a quelle con gorgoneion, a quelle con testa femminile tra fiori di loto, a quella con testa di Acheloo, alla lastra con Gorgone in corsa, ai frammenti di protomi animali, a quelli di statue. Si ricorda la Testa di Triflisco, il frammento di statua di dimensioni superiori al normale.\n4. L'et\u00e0 arcaica e sub-arcaica.\nNella sala VII sono esposti i corredi pi\u00f9 rappresentativi del periodo arcaico (575-525 a.C.) e di quello sub-arcaico (525-423 a.C.) che segnano l'apogeo e il declino della civit\u00e0 etrusca.\nNel VI sec. a.C. si ha un aumento delle importazioni greche, coppe ioniche o quelle dei Piccoli Maestri lo dimostrano. \nPrevalgono i vasi attici prima in figure nere, poi rosse con raffigurazione dei miti, realizzati anche in loco.\n5. Il periodo sannitico.\nIntorno alla met\u00e0 del V secolo (438 a.C.) si affermarono i Sanniti, prima servili agli Etruschi. Nasce il popolo dei campani che nel 423 si impadronisce di Capua.\nSegnale di questo periodo sono i cinturoni, li lancii, o li daghe, cos\u00ec come i vistosi gioielli d'oro e d'argento.\nTante anche le tombe a cassa di tufo con le pareti interne in molti casi dipinte.\n6. La romanizzazione.\nA seguito del tradimento della Capua Sannitica alla alleata Roma in occasione degli eventi della Guerra Punica che videro Capua ospitare Annibale, i Romani riconquistarono la citt\u00e0 nel 211 e la privarono di diritti politici e dei terreni fertili.\nPur privata di autonomia, Capua continu\u00f2 a prosperare con la produzione di profumi, di grano, di bronzi e ceramiche e non interruppe i commerci nel Mediterraneo.\nCambia la tipologia di tombe con la stele semplicemente iscritta, con la figura a mezzo busto o per intero del defunto, accompagnato a volte dai familiari.\n7. I santuari.\nNell'ultima sala sono collocati i reperti dei pi\u00f9 celebri santuari di Capua, quello di Diana Tifatina e quello del Fondo Patturelli.\nSi ricorda una sima a testa leonina, la statua di Mater Matuta e quella di un torso di sfinge entrambe in tufo.\nAmpliamento e Mostre.\n\u00c8 in corso un ampliamento della struttura museale.\nIl Museo ospita accasionalmente anche Mostre tematiche di rilievo locale e nazionale."}
{"id": "2290339", "revid": "729019", "url": "https://it.wikipedia.org/wiki?curid=2290339", "title": "Castellare del Giglio", "text": "Il Castellare del Giglio era una struttura difensiva costiera situata all'Isola del Giglio, presso la frazione di Giglio Porto, lungo la costa orientale dell'isola. La sua ubicazione era alla sommit\u00e0 dell'altura che si eleva dietro la Torre del Saraceno, chiudendo a sud la baia del porto.\nLa fortificazione fu progettata e realizzata alla fine del Cinquecento per potenziare il sistema difensivo isolano. La struttura difensiva era il baluardo situato pi\u00f9 a sud nel territorio del Granducato di Toscana. Il castellare, cos\u00ec denominato, compare in mappe e documenti dell'isola risalenti al Seicento e al Settecento, grazie ai quali \u00e8 stato possibile stabilire sia l'aspetto architettonico originario che le funzioni a cui era adibito. L'abbandono definitivo della struttura difensiva avvenne quasi certamente in epoca ottocentesca, per cause ancora da accertare.\nDel Castellare del Giglio, di cui fino almeno alla met\u00e0 del secolo scorso, erano visibili alcuni ruderi e resti murari sulla sommit\u00e0 del poggio, che sono andati definitivamente perduti nel corso degli ultimi decenni. La struttura fortificata era cinta da cortine murarie che si disponevano a forma poligonale attorno alla struttura turriforme di avvistamento che si presentava ad ampia sezione quadrangolare. Negli anni novanta era ancora presenti i ruderi dell'annesso casotto di guardia eretto nel 1623."}
{"id": "2290340", "revid": "22859446", "url": "https://it.wikipedia.org/wiki?curid=2290340", "title": "Fasci di Combattimento", "text": ""}
{"id": "2290341", "revid": "22859454", "url": "https://it.wikipedia.org/wiki?curid=2290341", "title": "Fascio di Combattimento", "text": ""}
{"id": "2290342", "revid": "1833487", "url": "https://it.wikipedia.org/wiki?curid=2290342", "title": "Caupo", "text": "Caupo \u00e8 una frazione di Seren del Grappa, in provincia di Belluno, posizionata alle pendici del Monte Roncon. \nEssa \u00e8 attraversata dalla Strada Regionale denominata \"Cadorna\" che porta direttamente sul Monte Grappa. \nLa sua popolazione negli ultimi anni ha avuto un sensibile incremento demografico.\nLa chiesa di san Vito e Modesto, del XV secolo, \u00e8 una ricostruzione dell'originaria distrutta dall'alluvione del 1304. La pala d'altare con \"Madonna col Bambino, Santo Stefano e San Vittore\", di Lorenzo Luzzo (1511), si trovava nella chiesa di Caupo. \nFu centro di smistamento per il fronte durante la prima guerra mondiale."}
{"id": "2290344", "revid": "1318658", "url": "https://it.wikipedia.org/wiki?curid=2290344", "title": "Inja (affluente dell'Ob')", "text": "La Inja () \u00e8 un fiume della Russia siberiana sudoccidentale, affluente di destra dell'Ob'. Scorre nell'oblast' di Kemerovo e di Novosibirsk.\nDescrizione.\nIl fiume ha origine da una cresta montana al centro della Depressione di Kuzneck, a 300\u00a0m d'altezza. Inizialmente scorre attraverso l'oblast di Kemerovo in direzione prevalentemente occidentale, incontrando gli insediamenti di Inskoj, Gramoteino, Polysaevo, Leninsk-Kuzneckij e Promy\u0161lennaja; successivamente, nell'oblast di Novosibirsk, attraversa la cittadina di Togu\u010din e infine sfocia nell'Ob' nella parte sud-est della citt\u00e0 di Novosibirsk. La Inja ha una lunghezza di 663\u00a0km e il suo bacino \u00e8 di 17\u00a0600\u00a0km\u00b2. I suoi principali affluenti (da sinistra) sono: Kas'ma (\u041a\u0430\u0441\u044c\u043c\u0430), Ur (\u0423\u0440) e Ba\u010dat (\u0411\u0430\u0447\u0430\u0442)."}
{"id": "2290345", "revid": "22859504", "url": "https://it.wikipedia.org/wiki?curid=2290345", "title": "Gross national income pro capita", "text": ""}
{"id": "2290346", "revid": "287204", "url": "https://it.wikipedia.org/wiki?curid=2290346", "title": "Montmelian", "text": ""}
{"id": "2290347", "revid": "309289", "url": "https://it.wikipedia.org/wiki?curid=2290347", "title": "Inja", "text": ""}
{"id": "2290348", "revid": "80339", "url": "https://it.wikipedia.org/wiki?curid=2290348", "title": "Inya", "text": ""}
{"id": "2290351", "revid": "80339", "url": "https://it.wikipedia.org/wiki?curid=2290351", "title": "Monti Suntar Chajata", "text": ""}
{"id": "2290355", "revid": "309289", "url": "https://it.wikipedia.org/wiki?curid=2290355", "title": "Inja (tributario del Mare di Ochotsk)", "text": "La Inja \u00e8 un fiume della Russia siberiana estremo orientale (kraj di Chabarovsk), tributario del mare di Ochotsk.\nNasce nella sezione nordorientale dei monti Suntar-Chajata, emissario del lago Ch\u0117l-Deli, scorrendo successivamente verso sud in un territorio montagnoso e spopolato, coperto dalla taiga e sfociando nella sezione settentrionale del mare di Ochotsk; in prossimit\u00e0 della foce il fiume si suddivide in numerosi bracci secondari. Il maggior affluente \u00e8 il fiume Nilgysy, proveniente dalla destra idrografica.\nLa Inja non incontra centri urbani di qualche rilievo nel suo corso ad eccezione del villaggio di Novaja Inja, presso la foce."}
{"id": "2290356", "revid": "767487", "url": "https://it.wikipedia.org/wiki?curid=2290356", "title": "Vita privata (film 1961)", "text": "Vita privata (\"Vie priv\u00e9e\") \u00e8 un film del 1962 diretto da Louis Malle.\nPellicola di produzione italo-francese con protagonisti Brigitte Bardot e Marcello Mastroianni.\nProduzione.\nL'ultima parte del film \u00e8 girata a Spoleto\nColonna sonora.\nLa canzone \"Sidonie\", colonna sonora del film, deve la versione italiana ad Alberto Testa. Slow moderato la musica \u00e8 di J.-M. Rivi\u00e8re e Y. Spanos, arrangiamenti di A. Giacomazzi; dischi Barclay.\nDistribuzione.\nIl film \u00e8 stato presentato a Parigi il 31 gennaio 1962 e in Italia il 21 aprile."}
{"id": "2290358", "revid": "83531", "url": "https://it.wikipedia.org/wiki?curid=2290358", "title": "Francesco Antonio Giorgioli", "text": ""}
{"id": "2290360", "revid": "155634", "url": "https://it.wikipedia.org/wiki?curid=2290360", "title": "Renato Antonioli", "text": "Biografia.\nSpecialista della velocit\u00e0, Renato Antonioli ottiene il suo primo risultato di rilievo in Coppa del Mondo il 20 gennaio 1978, sulla pista Streif di Kitzb\u00fchel in Austria, conquistando l'unico podio di carriera, un terzo posto in discesa libera alle spalle dell'atleta di casa Josef Walcher e dello svizzero Walter Vesti.\nIl giorno seguente, sullo stesso tracciato, riusc\u00ec a concludere decimo sempre nella stessa specialit\u00e0. Conclude l'attivit\u00e0 agonistica il 6 gennaio 1979 giungendo quinto nella discesa disputata a Morzine in Francia."}
{"id": "2290363", "revid": "188116", "url": "https://it.wikipedia.org/wiki?curid=2290363", "title": "Giovent\u00f9 Universitaria Fascista", "text": ""}
{"id": "2290371", "revid": "729019", "url": "https://it.wikipedia.org/wiki?curid=2290371", "title": "Forte della Scoperta", "text": "Il Forte della Scoperta era una struttura difensiva costiera situata a Giannutri, isola dell'Arcipelago Toscano nel comune di Isola del Giglio.\nStoria.\nLa fortificazione venne eretta tra il 1807 e il 1808 dai Francesi durante il periodo napoleonico, con la collaborazione dei reggenti del Regno d'Etruria, su progetto dell'ingegnere militare Giovanni Grazzini. Fino ad allora l'isola era priva di strutture difensive, nonostante una serie di progetti ambiziosi che erano stati fatti nel corso del Settecento sotto il dominio dello Stato dei Presidi ma mai attuati. L'assenza di fortificazioni comport\u00f2 di fatto l'utilizzo occasionale dell'isola da parte di briganti e pirati, che nelle grotte costituivano i loro covi temporanei in vista di eventuali incursioni da condurre lungo la costa toscana. La struttura difensiva venne tuttavia attaccata dalla flotta britannica pochi anni dopo la sua costruzione; in seguito fu precocemente abbandonata andando incontro ad un rapido degrado.\nDel Forte sono state perdute completamente le tracce, se si eccettuano alcuni resti murari situati alla sommit\u00e0 dell'omonimo poggio di modesta altezza situato nella parte centrale dell'isola tra Cala Maestra e Cala dello Spalmatoio; uno dei cannoni, che veniva utilizzato nella batteria di cui era munita la fortificazione, \u00e8 conservato presso una struttura privata dell'isola. Della struttura difensiva \u00e8 stato possibile ricostruire l'aspetto architettonico grazie al ritrovamento del progetto: la fortificazione era costituita da due corpi di fabbrica a pianta quadrata, con quello esterno, disposto su due livelli, che delimitava la torre di avvistamento dotata alla sommit\u00e0 di una garitta angolare a sezione circolare. L'avancorpo presentava un possente basamento a scarpa, il portale d'ingresso rettangolare sormontato da uno stemma che si apriva al piano rialzato, a cui si giungeva attraverso una doppia rampa di scale esterna; la parte sommitale dell'avancorpo si caratterizzava per un'ampia terrazza per le sentinelle che circondava interamente la struttura turriforme."}
{"id": "2290373", "revid": "1543377", "url": "https://it.wikipedia.org/wiki?curid=2290373", "title": "InfraRecorder", "text": "InfraRecorder \u00e8 un software di masterizzazione open source, disponibile in oltre 35 lingue, dotato di una semplice interfaccia grafica, integrata anche nell'Esplora Risorse di Windows se si sceglie l'opzione. Per ogni progetto si pu\u00f2 impostare ogni dettaglio tra le opzioni supportate da InfraRecorder.\nCaratteristiche.\nAlcune delle funzioni incluse sono:"}
{"id": "2290376", "revid": "22859813", "url": "https://it.wikipedia.org/wiki?curid=2290376", "title": "Apostati", "text": ""}
{"id": "2290380", "revid": "1543377", "url": "https://it.wikipedia.org/wiki?curid=2290380", "title": "Shahr-i Sokhta", "text": "Shahr-e Sukhte la \"Citt\u00e0 Bruciata\" (in farsi:\u0634\u0647\u0631 \u0633\u0648\u062e\u062a\u0647) \u00e8 un sito archeologico risalente all'Et\u00e0 del Bronzo. \nSi tratta di un insediamento urbano attribuibile alla Cultura Jiroft, collocato nella parte sud orientale dell'Iran (non lontano dai confini con Pakistan e Afghanistan), lungo il corso del fiume Helmand, lungo la strada che congiunge Zahedan a Zabol, nella provincia del Sistan e Baluchistan.\nIl sito.\nIl sito si estende per un'area pari a 151 ha e rappresenta una delle pi\u00f9 antiche e ampie citt\u00e0 del mondo. L'insediamento si \u00e8 sviluppato intorno al 3200 a.C. \nLa sequenza cronologica della citt\u00e0 \u00e8 stata divisa in quattro periodi e dodici fasi:\nHa subito, nel corso della sua storia, almeno tre incendi, prima del completo abbandono del 1800 a.C. Fu scoperta nel 1967 dall'archeologo ed esploratore italiano Maurizio Tosi, ed \u00e8 stata oggetto di scavi fin dal 1970, da una missione italiana guidata dall'IsMEO (oggi IsIAO).\nLa popolazione viveva essenzialmente di commercio e di agricoltura. Il fatto che non siano state rinvenute armi nel sito ha suggerito la natura pacifica degli abitanti della citt\u00e0.\nLe ragioni della repentina scomparsa della citt\u00e0 non sono ancora del tutto chiare.\nRitrovamenti.\nNel novembre del 2006 la missione diretta dall'archeologo iraniano Mansour Sajjadi ha riportato alla luce quella che \u00e8 considerata la pi\u00f9 antica protesi oculare finora nota. Si tratta di un oggetto di forma emisferica di 2,9\u00a0cm di diametro e 1,5\u00a0cm di altezza, realizzato in materiale leggero (probabilmente bitume). \nLa superficie dell'occhio artificiale, decorata con incisioni, \u00e8 ricoperta da una sottile lamina d'oro, inserita nelle crepe prodotte dall'essiccazione del materiale. \nIl manufatto presenta, inoltre due fori passanti che servivano al passaggio della cordicella che doveva tenere l'oggetto fissato alla testa della proprietaria. Il manufatto \u00e8 stato rinvenuto in una tomba datata al 2900 a.C. (I Periodo), ancora sull'occhio della proprietaria. I segni rimasti sulla superficie del manufatto attestano che l'oggetto \u00e8 stato usato a lungo durante la vita della donna.\nAncora da una tomba di Shahr-i Sokht\u00e0, proviene un esemplare ligneo del gioco reale di Ur, si tratta di una sorta di backgammon, rinvenuto insieme alle pedine e a numerose a scorie e crogioli (indizi di attivit\u00e0 metallurgica).\nAltri oggetti degni di nota sono i crani che presentano indizi di attivit\u00e0 chirurgica."}
{"id": "2290383", "revid": "112019771", "url": "https://it.wikipedia.org/wiki?curid=2290383", "title": "Montreux Volley Masters 2008", "text": "Il Monterux Volley Masters di pallavolo femminile 2008 si \u00e8 svolto dal 4 all'8 giugno 2008 a Montreux, in Svizzera. Al torneo hanno partecipato 6 squadre nazionali e la vittoria finale \u00e8 andata par la nona volta a Cuba.\nPodio.\nCampione.\nCuba(Nono titolo)\nSecondo posto.\nCina\nTerzo posto.\nItalia"}
{"id": "2290384", "revid": "339392", "url": "https://it.wikipedia.org/wiki?curid=2290384", "title": "Italia di Navigazione S.p.A.", "text": ""}
{"id": "2290385", "revid": "339392", "url": "https://it.wikipedia.org/wiki?curid=2290385", "title": "Societ\u00e0 di Navigazione Italia", "text": ""}
{"id": "2290412", "revid": "300067", "url": "https://it.wikipedia.org/wiki?curid=2290412", "title": "Sergej Babkov", "text": "Collegamenti esterni.\n "}
{"id": "2290414", "revid": "339392", "url": "https://it.wikipedia.org/wiki?curid=2290414", "title": "Sergei Babkov", "text": ""}
{"id": "2290427", "revid": "1543377", "url": "https://it.wikipedia.org/wiki?curid=2290427", "title": "Municipalit\u00e0 locale di Gariep", "text": "La municipalit\u00e0 locale di Gariep (in inglese Gariep Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Joe Gqabi, nella provincia del Capo Orientale. In base al censimento del 2001 la sua popolazione era di 31.314 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Maletswai per costituire la municipalit\u00e0 locale di Walter Sisulu.\nLa sede amministrativa e legislativa era la citt\u00e0 di Burgersdorp e il suo territorio si estendeva su una superficie di ed era suddiviso in 4 circoscrizioni elettorali (\"wards\"). Il suo codice di distretto era EC144.\nGeografia fisica.\nConfini.\nLa municipalit\u00e0 locale di Gariep confinava a nord con quelle di Mohokare e Kopanong (Xhariep/Free State), a est con quella di Maletswai, a sud con quelle di Inkwanca e Tsolwana (Chris Hani) e a ovest con quelle di Umsombomvu (Pixley ka Seme/Provincia del Capo Settentrionale) e Inxuba Yethemba (Chris Hani)."}
{"id": "2290428", "revid": "15756", "url": "https://it.wikipedia.org/wiki?curid=2290428", "title": "Codice in materia di protezione dei dati personali", "text": "Il codice per la protezione dei dati personali (informalmente noto anche come \"codice della privacy\"), di cui al , in vigore dal 1\u00ba gennaio 2004, contiene le norme nazionali relative alla tutela dei dati personali.\nIl Testo Unico, perch\u00e9 riunisce in un unico corpo normativo la previgente disciplina in materia, \u00e8 ispirato all'introduzione di nuove garanzie per i cittadini, alla razionalizzazione delle norme esistenti e alla semplificazione degli adempimenti e sostituisce la precedente normativa (legge 31 dicembre 1996, n. 675).\nIl 4 maggio 2016 \u00e8 stato pubblicato sulla Gazzetta ufficiale dell'Unione europea il nuovo Regolamento generale sulla protezione dei dati (GDPR, \"General Data Protection Regulation - Regolamento UE 2016/679)\", che \u00e8 in vigore a partire dal 25 maggio 2016 e si applica dal 25 maggio 2018. Il 19 settembre 2018 \u00e8 entrato in vigore il Decreto legislativo 10 agosto 2018, n. 101, che reca le disposizioni per l'adeguamento dell'ordinamento nazionale al nuovo regolamento.\nStoria.\nPrima di una specifica normativa, l'unica tutela era fornita dalla giurisprudenza della Suprema Corte di Cassazione; per rispettare gli Accordi di Schengen e per dare attuazione alla direttiva dell'Unione Europea 95/46/CE del 24 ottobre 1995, relativa alla tutela delle persone fisiche con riguardo al trattamento dei dati personali venne emanata la legge 31 dicembre 1996 n. 675, che entr\u00f2 in vigore nel maggio 1997.\nCol passare del tempo, a tale norma si erano affiancate ulteriori leggi, riguardanti singoli e specifici aspetti del trattamento dei dati. La sopravvenuta complessit\u00e0 normativa creatasi in seguito all'approvazione di diverse disposizioni port\u00f2 all'emanazione del d.lgs 30 giugno 2003, n. 196 che ha riordinato interamente la materia. Nel 2011 e 2012 altre disposizioni hanno emendato il codice del 2003, in particolare abolendo alcuni passaggi burocratici (tipo il DPS) oppure le regole per le informazioni sensibili fornite spontaneamente mediante il proprio CV.\nIn data 25 gennaio 2012 la Commissione Europea ha approvato la proposta di un regolamento sulla protezione dei dati personali, in sostituzione della direttiva 95/46/CE. Il 4 maggio 2016 \u00e8 stato poi emanato il regolamento dell'Unione Europea n. 2016/679 (direttamente applicabile senza necessit\u00e0 di una legge di trasposizione), la cui entrata in vigore definitiva \u00e8 avvenuta il 25 maggio 2018.\nIl contesto normativo.\nTali diritti vengono bilanciati con altri diritti di pari rango, contemplati in Costituzione, quali il diritto a un'equa retribuzione (art. 36), e il diritto di difesa (art. 24). L'effettivit\u00e0 di questi diritti richiede la possibilit\u00e0 di accesso e di consultazione dei documenti aziendali, per produrre le prove necessarie ad esempio a dimostrare la qualit\u00e0 e quantit\u00e0 del lavoro svolto, ovvero la propria estraneit\u00e0 ai fatti imputati.\nIn questo senso, il principio del pari rango regolamenta la stessa problematica di accesso e consultazione, nel settore pubblico.\nEssendo il datore di lavoro l'unico soggetto avente titolo, in quanto proprietario e gestore dei sistemi informatici e di archiviazione, esiste l'eventualit\u00e0 concreta di creazione, eliminazione o modifica senza traccia di informazioni e azioni dell'utente sul sistema prima della loro acquisizione in sede processuale, e la difficolt\u00e0 di una loro ricostruzione ex-post.\nContenuto.\nIl D.Lgs 196/2003 abroga la precedente , che era stata introdotta per rispettare gli Accordi di Schengen ed era entrata in vigore nel maggio 1997. Con il tempo, data la tipica stratificazione normativa che si produce nei sistemi giuridici a tradizione civilista (tra cui quello italiano), a tale norma si erano affiancate numerose altre disposizioni concernenti specifici aspetti del trattamento dei dati, che sono state conglobate nel Testo Unico vigente, entrato in vigore il 1\u00ba gennaio 2004.\nSull'applicazione della normativa vigila l'Autorit\u00e0 Garante per la protezione dei dati personali, istituita sin dalla L. 675/1996, poi confermata anche dal Testo Unico del 2003. Il decreto tutela il diritto del singolo sui propri dati personali e, conseguentemente, alla disciplina delle diverse operazioni di gestione (tecnicamente \"trattamento\") dei dati, riguardanti la raccolta, l'elaborazione, il raffronto, la cancellazione, la modificazione, la comunicazione o la diffusione degli stessi.\nAll'art.l del testo unico viene riconosciuto il diritto assoluto di ciascuno sui propri dati, in cui si afferma testualmente: \"Chiunque ha diritto alla protezione dei dati personali che lo riguardano\". Tale diritto pertiene i \"diritti della personalit\u00e0\".\nIl diritto alla riservatezza \u00e8 diverso rispetto al diritto sui propri dati perch\u00e9 non riguarda solamente informazioni circa la propria vita privata, ma pi\u00f9 in generale ingloba ogni informazione relativa ad una persona, pure se non coperta da riserbo (sono dati personali ad esempio il nome o l'indirizzo della propria abitazione).\nLo scopo della normativa \u00e8 quello di evitare che il trattamento dei dati avvenga senza il consenso dell'avente diritto, ovvero in modo da recargli pregiudizio. Nel Testo Unico, Titolo II articoli da 8 a 10, sono a tal scopo definiti i \"diritti degli interessati\", la \"modalit\u00e0 di raccolta e i requisiti dei dati\", gli \"obblighi di chi raccoglie, detiene o tratta dati personali\" e le \"responsabilit\u00e0 e sanzioni in caso di danni\".\nLa disciplina complessiva della protezione dei dati personali non viene mutata dal nuovo codice, in quanto la finalit\u00e0 di questo nuovo testo di legge consistono nella razionalizzazione di tutto quel complesso di norme esistenti attraverso lo strumento del testo unico (da sempre utilizzato a tale scopo).\nNozioni e deficienze.\nIl Testo unico fa chiarezza fornendo precise definizioni all'art. 4:\n1. Ai fini del presente codice (D.Lgs 196/2003) si intende per:\n2. Ai fini del presente codice si intende, inoltre, per:\n3. Ai fini del presente codice si intende, altresi', per:\n4. Ai fini del presente codice si intende per:\nI diritti riconosciuti.\nL'interessato (ossia il soggetto cui si riferiscono i dati) vede garantito il proprio diritto di accesso a tutte le informazioni pertinenti la sua persona detenute e trattate da terzi. Tutto ci\u00f2 \u00e8 garantito dall'art. 7 del d. lgs. 196/03 il quale ricomprende la possibilit\u00e0 di sapere: l'autore del trattamento, come e con quali fini avviene il trattamento, i soggetti a cui detti dati possono essere ceduti (previo consenso preventivo, altrimenti si avrebbe un esempio di trattamento scorretto).\nL'interessato ha facolt\u00e0 di verificare che i propri dati detenuti da terzi corrispondano al vero in virt\u00f9 del diritto d'accesso e verificare gli usi che si intendono fare dei dati stessi. Inoltre l'interessato ha anche il diritto di modifica, ovvero ha diritto ad aggiornare, rettificare e modificare i termini d'uso dei propri dati personali, il diritto di interruzione, pu\u00f2 cancellare i propri dati personali per interrompere il servizio e il diritto di opposizione, potendo quindi opporsi per motivi legittimi al trattamento di dati personali per interrompere il servizio.\nLa tutela.\nIn caso di lesione nei diritti sui propri dati a mente del d. lgs. 196/03 (ad esempio: raccolta dei dati senza il consenso, acquisito senza fornire la preventiva informativa di legge, trattamento dei dati oltre i limiti del consenso dato, negazione o limitazione al diritto di accesso) si pu\u00f2 ricorrere al Garante per la protezione dei dati personali (con una procedura piuttosto rapida e costi contenuti) o al giudice civile (con costi e tempi maggiori). Se invece si \u00e8 addirittura subito un danno per trattamento dei dati non conforme alla legge (non necessariamente economico) il risarcimento pu\u00f2 essere concesso in via esclusiva solo dal giudice civile.\nPersone giuridiche.\nIl codice sino al 2011 riguardava sia persone fisiche che persone giuridiche. Infatti, la definizione recitava \"qualunque informazione relativa a persona fisica, persona giuridica, ente o associazione, identificati o identificabili, anche indirettamente, mediante riferimento a qualsiasi altra informazione, ivi compreso un numero di identificazione personale\". Questo ha comportato che anche per imprese e assimilabili si siano applicati i relativi adempimenti (classicamente per i dati di anagrafica aziendale, contatti, ecc.). Invece, il D.L. 201/2011, convertito nella L. 214/2011 (c.d. decreto \u201cSalva Italia\u201d), in ottica di sburocratizzazione, ha, tra le altre cose, limitata l'applicazione alle sole persone fisiche (ivi compreso l'ambito professionale o assimilabile), eliminando l'obbligo di implementazione per i dati personali di imprese, enti e associazioni (soggetti con personalit\u00e0 giuridica). Invece, nulla \u00e8 cambiato per le informazioni relative a ditte individuali in quanto l'identit\u00e0 personale coincide con quella professionale.\nNota bene.\nPer dato personale di una persona giuridica (esempio Alfa S.p.A.) s'intendono i dati personali propri dell'entit\u00e0 Alfa S.p.A., e non i dati personali delle persone fisiche trattati, posseduti da Alfa S.p.A. Chiaramente, buona parte dei dati personali di un'impresa sono pubblici (uno dei motivi per cui si \u00e8 eliminato dal codice nel 2011 la copertura per i dati delle persone giuridiche).\nSanzioni.\nPossono essere:\nAnalisi.\nIl testo normativo introdotto \u00e8 sicuramente un'innovazione giuridica a livello europeo. Con il nuovo testo il legislatore si \u00e8 orientato verso un'ottica di circolazione dei dati e si prefigge l'obbiettivo di raggiungere il generale bilanciamento di interessi tra titolare, ovvero colui che ha un interesse a ricevere e a trattare i dati, e l'interessato, ovvero colui che mette a disposizione del titolare i propri dati.\nCon questo semplice ma determinante principio il diritto alla privacy transita da una precedente visione di diritto ad essere lasciati soli ad una visione totalmente innovativa.\nIl Codice ha ricevuto una semplificazione e un'armonizzazione per non aggravare le aziende e le persone fisiche di vincoli burocratici molto forti.\nI primi tre articoli sono altamente innovativi da questo punto di vista. Il terzo principio in particolare, risulta rivoluzionario.\nLa caratteristica principale dell'intero dettato normativo \u00e8 quello descritta all'Articolo 11 \nL'apparente ambivalenza lessicale dei termini \"liceit\u00e0\" e \"correttezza\" \u00e8 invece manifestazione di una chiara differenza. Per liceit\u00e0 si intende una verifica \"a priori\" ovvero un controllo dell'adeguamento del Trattamento ai canoni fissati dalla normativa stessa; con il termine \"correttezza\" invece si \u00e8 introdotta una verifica \"a posteriori\": in questa seconda fase del giudizio, infatti, il caso in esame viene adattato alla fattispecie concreta verificando che il generale bilanciamento di interessi tra Titolare del trattamento e interessato sia stato raggiunto.\nIl Codice prevede, per chi intende trattare dati, una serie di obblighi e di diritti.\nInfatti chiunque voglia utilizzare i dati personali di un soggetto deve informarlo, preventivamente, indicando con chiarezza le finalit\u00e0 per cui prevede di utilizzare tali dati e le relative modalit\u00e0 di utilizzo. Inoltre deve avere il consenso da parte del soggetto interessato; solo in alcuni casi, come cita l'art. 24, questo non \u00e8 necessario.\nUna disciplina particolare riguarda i dati sensibili, quelli pi\u00f9 delicati, e che quindi richiedono una maggiore attenzione da parte del legislatore.\nI cinque soggetti che guardano da vicino il trattamento dei dati personali sono: Titolare, Responsabile, Incaricati, Interessato, Garante.\nIl Titolare \u00e8 il soggetto che tratta i dati e cui competono, in prima istanza, gli obblighi di legge: \u00e8 quindi lui che dovr\u00e0 operare e fare operare in modo che la legge sia applicata. Il Responsabile e poi gli Incaricati sono le figure che operano per conto del Titolare, e seguono le sue istruzioni. Queste tre figure costituiscono un tutt'uno, una organizzazione. Il Soggetto interessato, invece \u00e8 colui a cui si riferiscono i dati.\nRilevante importanza ricopre il Garante, un'autorit\u00e0 pubblica autonoma ed indipendente, istituita nel 1996, che ha il compito di verificare e controllare il trattamento dei dati da parte del Responsabile o Titolare, disponendo sanzioni amministrative, ove necessario.\nInoltre come specificato nell'art. 143, \"prescrive al Titolare le misure opportune per rendere il trattamento conforme alle disposizioni vigenti\".\nIl dibattito.\nLa giurisprudenza.\nIn Italia a partire dal 1997 (con l'emanazione delle norme che facevano riferimento alla protezione dei dati personali) si \u00e8 sviluppata l'errata consuetudine di etichettare la normativa con la dicitura \"legge sulla privacy\". Nel rispetto del principio \"Vox populi, vox Dei\" tale prassi \u00e8 stata tollerata se non incoraggiata implicitamente dall'allora Presidente dell'autorit\u00e0 Garante Stefano Rodot\u00e0. Tale definizione, spesso oggetto di critiche, non d\u00e0 conto delle finalit\u00e0 reali ed ermeneutiche della normativa che sono quelle ristrette a garantire che il trattamento dei dati personali avvenga secondo certi limiti e non quelle di difendere la sfera complessiva del diritto alla riservatezza del cittadino.\nLa succitata dicitura \"legge sulla privacy\" risulta quantomeno impropria, come osserv\u00f2 il Tribunale di Milano - Sez. I civile con il Decreto 27 settembre 1999 decidendo sul caso Olcese vs Corriere della Sera scrisse:\n\"... omissis ... 2. In proposito, occorre innanzitutto affermare, in dissenso con quanto da taluno pure sostenuto in sede di primo commento, che la l. 675/96 - ancorch\u00e9 conclami in preambolo la \u201cfinalit\u00e0\u201d di garantire il \u201crispetto dei diritti, delle libert\u00e0 fondamentali nonch\u00e9 della dignit\u00e0\u201d della persona, \u201ccon particolare riguardo alla riservatezza ed all'identit\u00e0 personale\u201d (cfr. il titolo dell'art. 1 ed il contenuto del relativo 1\u00ba comma) - non pu\u00f2 essere n\u00e9 riguardata alla stregua di un vero e proprio \u201cstatuto generale della persona\u201d n\u00e9 ritenuta pi\u00f9 accentuatamente rivolta alla tutela della persona che alla disciplina sul trattamento dei dati. Simili impostazioni appaiono, infatti, inficiate da un vizio di prospettiva, giacch\u00e9 confondono aspetti diversi e concettualmente infungibili, quali la ratio della normativa (ruolo, nella specie, testualmente assegnato alla protezione dei fondamentali diritti della persona: cfr. la rubrica ed il 1\u00ba comma dell'art. 1) e la sua sfera di operativit\u00e0 (nella specie, univocamente identificabile, alla luce del titolo e della complessiva disciplina della legge, nel fenomeno del \u201ctrattamento dei dati personali\u201d); aspetti diversi, che solo complementarmente integrandosi concorrono a definire compiutamente il bene giuridico oggetto della tutela accordata: i diritti fondamentali della persona con specifico, ed esclusivo, riferimento alle implicazioni inerenti all'attivit\u00e0 di \u201ctrattamento di dati personali\u201d\nIl rischio del trattamento.\nIl trattamento di dati personali pu\u00f2 costituire un rischio, anche elevato, nei confronti dei diritti e delle libert\u00e0 degli interessati.\nPer questa ragione il regolamento GDPR pone particolare attenzione al tema della sicurezza del trattamento dei dati personali, inserendo fin dall'inizio la garanzia di una adeguata sicurezza tra i principi generali applicabili al trattamento dei dati, ed individua con precisione i principi della necessit\u00e0 di assicurare la protezione dei dati fin dalla progettazione (prevedendosi al riguardo che il titolare del trattamento debba mettere in atto, sia al momento di determinare i mezzi del trattamento sia all'atto del trattamento stesso, misure tecniche e organizzative adeguate al fine di attuare in modo efficace i principi di protezione dei dati) e per impostazione predefinita (il titolare del trattamento \u00e8 tenuto ad attuare misure tecniche e organizzative adeguate per garantire che siano trattati solo i dati personali necessari per ogni specifica finalit\u00e0 del trattamento, in relazione alla quantit\u00e0 dei dati personali raccolti, alla portata del trattamento, al periodo di conservazione, garantendo in particolare che i dati personali trattati non siano resi accessibili a un numero indefinito di persone fisiche senza l'intervento della persona fisica).\nIl regolamento impone al titolare del trattamento l'effettuazione di una valutazione preventiva (prima, cio\u00e8, di poter legittimamente avviare il trattamento) dell'impatto del trattamento previsto sulla protezione dei dati personali in tutti quei casi in cui il trattamento che si intende svolgere preveda, in particolare, l'uso di nuove tecnologie e possa costituire un rischio elevato per i diritti e le libert\u00e0 delle persone fisiche in considerazione della natura, dell'oggetto, del contesto e delle finalit\u00e0 del trattamento. La valutazione pu\u00f2 essere condotta anche in relazione ad un insieme di trattamenti simili che presentino rischi elevati analoghi.\nAllo stesso modo, il regolamento europeo stabilisce che il titolare ed il responsabile del trattamento debbano adottare idonee ed opportune misure tecniche e organizzative al fine di garantire un livello di sicurezza adeguato al rischio, tenendo conto dello stato dell'arte e dei costi di attuazione, nonch\u00e9 della natura, dell'oggetto, del contesto e delle finalit\u00e0 del trattamento, come anche del rischio di varia probabilit\u00e0 e gravit\u00e0 per i diritti e le libert\u00e0 delle persone fisiche.\nL'articolo 82 del regolamento GDPR, infine, disciplina il diritto al risarcimento di chiunque abbia subito un danno materiale o immateriale a causa di una violazione del regolamento unionale, ponendo corrispettivamente in capo al titolare del trattamento la responsabilit\u00e0 per il danno cagionato da un trattamento svolto in violazione delle prescrizioni del GDPR.\nAnche il responsabile del trattamento pu\u00f2 essere responsabile del danno cagionato, ove non abbia adempiuto agli obblighi del regolamento specificatamente diretti ai responsabili del trattamento o abbia agito in modo difforme o contrario rispetto alle legittime istruzioni del titolare del trattamento.\nSia il titolare che il responsabile del trattamento sono esonerati dalla responsabilit\u00e0 del danno se dimostrano che l'evento dannoso non \u00e8 in alcun modo imputabile ad essi.\nStruttura.\nIl Testo unico sulla privacy si compone di \"tre parti\" e tre allegati, secondo il seguente schema:\nAl testo seguono tre allegati:\nNormativa abrogata.\nLa 675/1996 venne accompagnata da numerose altre leggi, decreti legislativi, decreti del presidente della repubblica e regolamenti:\nEvoluzione normativa.\nIl 15 dicembre 2015, la Commissione Europea ha trovato l'accordo col Parlamento e col Consiglio UE per un testo unico sulla privacy che armonizza le normative degli Stati membri. L'accordo \u00e8 composto da:\nIl Regolamento introduce il diritto all'oblio, il diritto alla portabilit\u00e0 dei dati fra diversi \"Service Provider\", il diritto alla notifica dell'accesso abusivo di terzi a dati personali e sensibili particolarmente importanti.\nLe piccole e medie imprese (SME) non hanno pi\u00f9 l'obbligo del responsabile della protezione dei dati (\"data protection officer\"), n\u00e9 l'obbligo di effettuare la valutazione dell'impatto (\"Privacy Impact Assessment\"), a meno che non esista un rischio operativo non trascurabile.\nIl 4 maggio 2016 \u00e8 stato pubblicato sulla Gazzetta Ufficiale dell\u2019Unione Europea il nuovo Regolamento generale sulla protezione dei dati (GDPR, \"General Data Protection Regulation - Regolamento UE 2016/679)\", che \u00e8 applicato definitivamente a decorrere dal 25 maggio 2018.\nRevisione del codice.\nIl D.Lgs. 101/2018 (cosiddetto \"decreto privacy\") che recepisce formalmente il GDPR nella normativa italiana, in vigore dal 19 settembre 2018, da alcuni definito \"nuova privacy\", ha novellato profondamente il codice 196 che, comunque, \u00e8 in corso di validit\u00e0 per gli specifici articoli non esplicitamente abrogati dal detto decreto. Infatti, il comma 6 dell'art. 22 recita:\n\"Dalla data di entrata in vigore del presente decreto, i rinvii\nalle disposizioni del codice in materia di protezione dei dati\npersonali, di cui al decreto legislativo n. 196 del 2003, abrogate\ndal presente decreto, contenuti in norme di legge e di regolamento,\nsi intendono riferiti alle corrispondenti disposizioni del\nRegolamento (UE) 2016/679 e a quelle introdotte o modificate dal\npresente decreto, in quanto compatibili.\"\nNel dettaglio il decreto ha abrogato i titoli, capi, sezioni, articoli e allegati del codice in materia di protezione dei dati personali, di seguito elencati:\n a) alla parte I:\n 1) gli articoli 3, 4, 5 e 6;\n 2) il titolo II, il titolo III, il titolo IV, il titolo V, il titolo VI e il titolo VII;\n b) alla parte II:\n 1) il capo I del titolo I;\n 2) i capi III, IV e V del titolo IV;\n 3) gli articoli 76, 81, 83 e 84;\n 4) il capo III del titolo V;\n 5) gli articoli 87, 88 e 89;\n 6) il capo V del titolo V;\n 7) gli articoli 91, 94, 95, 98, 112, 117, 118 e 119;\n 8) i capi II e III del titolo X, il titolo XI e il titolo XIII;\n c) alla parte III:\n 1) la sezione III del capo I del titolo I;\n 2) gli articoli 161, 162, 162-bis, 162-ter, 163, 164, 164-bis,165 e 169;\n 3) gli articoli 173, 174, 175, commi 1 e 2, 176, 177, 178 e 179;\n 4) il capo II del titolo IV;\n 5) gli articoli 184 e 185;\n d) gli allegati B e C.\nPertanto, seppur radicalmente emendato dagli articoli del GDPR, il codice 196/2003 rimane in vigore nella legislazione italiana, grazie al decreto 101/2018.\nDa settembre 2018 la citazione del codice 196/2003 nelle informative privacy \u00e8 formalmente non corretta dato che gli articoli applicabili (in particolare l'art. 13) sono stati aboliti."}
{"id": "2290441", "revid": "228587", "url": "https://it.wikipedia.org/wiki?curid=2290441", "title": "Il mercante di Venezia", "text": "Il mercante di Venezia \"(The Merchant of Venice)\" \u00e8 un'opera teatrale di William Shakespeare, scritta probabilmente tra il 1596 e il 1598.\nLa trama dell'opera riprende abbondantemente quella di una novella trecentesca di ser Giovanni Fiorentino, \"Il Giannetto\", prima novella della giornata quarta della raccolta di cinquanta detta \"Il Pecorone\", che Shakespeare non pu\u00f2 aver avuto modo di conoscere nella traduzione di William Painter del 1566, in quanto non conteneva la novella cui Shakespeare si stava ispirando, ma elementi della scena del processo sono presenti nel \"The Orator\" di Alexandre Sylvane, pubblicato in traduzione nel 1596. In particolare, del \"Giannetto\" vengono conservati, pressoch\u00e9 intatti, i personaggi corrispondenti a Bassanio, Shylock e Porzia, oltre che la vicenda della penale di una libbra di carne.\nTrama.\nVenezia, XVI secolo. Bassanio, giovane gentiluomo veneziano, vorrebbe la mano di Porzia, ricca ereditiera di Belmonte. Per corteggiare degnamente Porzia, Bassanio chiede al suo carissimo amico Antonio 3.000 ducati in prestito. Antonio, pur essendo amico di Bassanio, non pu\u00f2 prestargli il denaro, poich\u00e9 lo ha interamente investito nei traffici marittimi. Tuttavia Antonio decide di garantire per lui presso Shylock, ricco usuraio ebreo. Shylock \u00e8 disprezzato dai cristiani, e ricambia questo sentimento. Soprattutto non sopporta Antonio, il mercante di Venezia, che presta denaro gratuitamente, facendo abbassare il tasso d'interesse nella citt\u00e0, e che lo umilia pubblicamente con pesanti insulti.\nNonostante ci\u00f2, Shylock accorda il prestito a Bassanio, con Antonio come garante. L'ebreo stabilisce che in caso di mancato pagamento, Antonio debba pagare con una libbra di carne dal proprio corpo. Bassanio cerca di far desistere Antonio dall'accettare l'offerta, ma costui \u00e8 sicuro di poter saldare il debito, dato che tre navi sono in viaggio per riportare a Venezia ricchezze tre volte pi\u00f9 grandi di quanto abbia investito. Il tempo concesso per il saldo del prestito \u00e8 di tre mesi, e le navi ne impiegheranno solo due. Bassanio si reca a Belmonte; secondo la volont\u00e0 del defunto padre di Porzia, i suoi pretendenti sposi dovranno scegliere lo scrigno giusto tra tre differenti possibilit\u00e0 (oro, argento, piombo). Il principe del Marocco sceglie lo scrigno d'oro (che non \u00e8 quello giusto), e il principe d'Aragona sceglie lo scrigno d'argento (e nemmeno questo \u00e8 quello giusto), mentre Bassanio sceglie lo scrigno di piombo, il meno pregiato dei tre, e ottiene il diritto di sposare Porzia, gi\u00e0 precedentemente innamorata di lui. L'amico di Bassanio, Graziano, sposa l'ancella di Porzia, Nerissa.\nIntanto la sfortuna (nelle vesti della societ\u00e0 veneziana!) si accanisce su Shylock: sua figlia Jessica, infatti, consenziente, viene rapita dal cristiano Lorenzo, amico di Antonio e Bassanio, con l'aiuto di Graziano e Salerio. La ragazza \u00e8 fuggita portando con s\u00e9 2.000 ducati e soprattutto gioielli fra i quali l'anello donato a Shylock dalla defunta moglie. L'unica consolazione di Shylock deriva dalla pari sfortuna di Antonio: infatti le sue tre navi sono disperse in mare, per cui egli non potr\u00e0 pi\u00f9 saldare il debito. Nel frattempo Porzia e Nerissa donano ai rispettivi mariti, Bassanio e Graziano, un anello, segno del loro amore. Stringono una promessa, che non dovranno mai separarsene finch\u00e9 l'amore li legher\u00e0 alle loro consorti.\nShylock decide di portare Antonio di fronte al Doge e alla corte, chiedendo di far valere i suoi diritti. Porzia, che viene a sapere del processo in arrivo, si traveste da avvocato, all'insaputa di tutti, per salvare Antonio. Nerissa la segue vestendosi da scrivano.\nGiunta in tribunale, Porzia, travestita, esibisce la lettera del Dottor Bellario, giurista e consulente del Doge, in cui si spiega che al processo sarebbe stato presente il suo sostituto, il giovane avvocato Baldassarre (cio\u00e8 lei stessa). Al processo assistono anche Bassanio e Graziano.\nPorzia/Baldassarre invita Shylock ad accettare i 6000 ducati offerti da Bassanio, ormai ricco per avere sposato Porzia, al fine di estinguere il debito dell'amico. L'odio di Shylock verso i cristiani, fomentato dall'abbandono della figlia, gli impedisce di accettare. Al contrario, chiede a gran voce che gli sia pagato il debito con la libbra di carne di Antonio, come da accordo. Nonostante la crudelt\u00e0 della proposta, il Doge, dice Baldassarre, deve necessariamente applicare la legge e permettere a Shylock di prendersi la libbra di carne, perch\u00e9 in caso contrario si creerebbe un precedente dannoso per lo stato.\nBaldassarre invita Shylock a procedere, ma gli comunica che, dato che il contratto parla solo di carne, se verser\u00e0 anche una sola goccia di sangue, sar\u00e0 considerato colpevole di aver attentato alla vita di un cittadino veneziano, e quindi i suoi beni saranno confiscati e divisi tra Antonio e lo stato, e lui condannato a morte. Il Doge gli concede in grazia la vita e Antonio rinuncia alla sua parte purch\u00e9 venga ceduta, alla morte di Shylock, in eredit\u00e0 alla figlia Jessica. Inoltre si stabilisce che Shylock debba convertirsi al cristianesimo, pena assai pi\u00f9 pesante per l'usuraio. In queste condizioni, Shylock, sconfitto, rinuncia ai suoi propositi.\nBassanio si complimenta con Baldassarre per aver salvato il suo amico e gli chiede come possa ringraziarlo. Il finto avvocato gli chiede solo il suo anello. Bassanio esita, a causa del valore affettivo dell'anello, ma spinto dall'onore e dalla gratitudine finisce per cederlo. Lo stesso \u00e8 obbligato a fare Graziano per lo scrivano/Nerissa.\nQuando tutti i cristiani giungono a Belmonte, Porzia e Nerissa chiedono ai mariti gli anelli, ma entrambi spiegano l'accaduto. Quindi le due donne fanno credere di aver trascorso una notte con i nuovi possessori dell'anello, Baldassarre e lo scrivano, per riottenere gli anelli, prima di rivelar loro la vera identit\u00e0 dell'avvocato e del suo assistente. Antonio fa di nuovo da garante per Bassanio che giura di non separarsi mai pi\u00f9 dal suo anello. Successivamente Nerissa riferir\u00e0 a Lorenzo che i beni di Shylock diventeranno suoi e di Jessica dopo la morte dell'usuraio.\nNel frattempo si scopre che le tre navi di Antonio sono tornate sane e salve in porto.\nDatazione.\nIn via ipotetica, si pu\u00f2 assumere che Shakespeare si sia accinto nella composizione de \"Il Mercante di Venezia\" tra il 1596 ed il 1598. Per ricostruire l'evolversi negli anni del dramma, vengono valutati riferimenti a fatti di storia e cronaca contenuti negli atti: per esempio, Salerio cita la nave \"Andrew\", che pare essere un riferimento all'imbarcazione spagnola \"St. Andrew\" catturata dagli Inglesi a Cadice nel 1596. Inoltre, la commedia \u00e8 stata anche menzionata da Francis Meres nel 1598.\nSempre nello stesso anno, il 22 luglio 1598 l'opera \u00e8 stata registrata nel \"Register of the Stationers Company\" da James Roberts, sotto il titolo \"The Merchant of Venice, otherwise called The Jew of Venice\". Il 28 ottobre 1600 Roberts trasfer\u00ec i suoi diritti sull\u2019opera all\u2019editore Thomas Heyes, che la pubblic\u00f2 nel \"First Quarto\" in quello stesso anno. Fu stampata di nuovo in un\u2019edizione abusiva nel 1619 (il cosiddetto \"False Folio\") da William Jaggard. L\u2019edizione del 1600 \u00e8 generalmente considerata accurata e affidabile, ed \u00e8 la base del testo pubblicato nel First Folio (1623), che comprende anche una serie di indicazioni di scena.\nStruttura.\nL\u2019opera \u00e8 suddivisa in cinque atti e comprende due trame che si svolgono in parallelo e si intrecciano. La prima \u00e8 quella centrata sul prestito che Shylock concede ad Antonio con il pegno della libbra di carne; la seconda riguarda il corteggiamento di Porzia con la scelta tra i tre scrigni. Il luogo dell\u2019azione si alterna tra Venezia, citt\u00e0 di commercio e di affari, del nuovo mondo borghese, e Belmonte, il ricco e fiabesco palazzo di Porzia in cui si svolge la celebrazione dell\u2019amore. Se Venezia \u00e8 il mondo della cruda realt\u00e0 quotidiana, Belmonte \u00e8 il mondo del romanzo e dell\u2019evasione dalla realt\u00e0. Anche per quanto riguarda lo stile, le scene di Venezia utilizzano prevalentemente il verso sciolto discorsivo o il linguaggio clownesco, mentre in quelle di Belmonte prevale un tono pi\u00f9 elaborato e retorico, che spicca, ad esempio, nei discorsi dei corteggiatori di Porzia.\nNel teatro inglese dell\u2019epoca la commedia comprendeva tipicamente una trama principale e una secondaria; ma nel \"Mercante\" le due trame hanno lo stesso rilievo (si noti che Porzia, tra tutti i personaggi, ha la parte pi\u00f9 lunga). Le due trame e i due luoghi a cui sono legate, dunque, si confrontano e si rispecchiano uno nell\u2019altro; secondo Melchiori, \"la concretezza dell'uno mette in risalto l'inconsistenza dell'altro, tanto da porre in dubbio i valori che entrambi rappresentano\".\nLa vicenda \u00e8 articolata in una parte introduttiva e in tre sequenze di due giornate ciascuna; in tutte \u00e8 presente l\u2019alternanza di luogo tra Venezia e Belmonte.\nL\u2019introduzione comprende le prime due scene del primo atto e contiene l\u2019avvio delle due trame.\nLa prima sequenza comprende la terza scena del primo atto e l\u2019intero secondo atto, con la firma del contratto, il corteggiamento fallito del principe del Marocco, la fuga di Jessica, il corteggiamento fallito del principe d\u2019Aragona.\nLa seconda sequenza comprende il terzo atto, con il corteggiamento riuscito di Bassanio, la notizia della rovina di Antonio (sono dunque trascorsi i tre mesi previsti dal contratto di prestito), e la decisione di Porzia di intervenire al processo sotto travestimento.\nLa terza sequenza comprende il quarto e quinto atto, con il processo (che conclude la trama del prestito) e il successivo ritrovarsi della maggior parte dei personaggi a Belmonte con la felice conclusione della trama amorosa.\nAntisemitismo.\nL'opera \u00e8 rappresentata spesso al giorno d'oggi, ma pu\u00f2 suscitare turbamento nel pubblico moderno a causa dei suoi temi principali, che possono apparire antisemiti. I critici ancora oggi continuano a dibattere sull'atteggiamento dell'opera verso gli ebrei e l'ebraismo. Le letture pi\u00f9 moderne, tuttavia, considerando il testo nella sua complessit\u00e0 anzich\u00e9 per singoli temi e motivi, mostrano come il bene e il male non siano rispettivamente appannaggio di una sola delle due parti in contesa, e come i difetti della societ\u00e0 veneziana non siano minori del desiderio di vendetta di Shylock. Un recente esempio lo offre l'edizione del \"Mercante di Venezia\" curata da Dario Calimani (Venezia: Marsilio 2016).\nShylock come personaggio negativo.\nLa societ\u00e0 inglese in epoca elisabettiana venne sovente descritta come giudeofobica. Gli ebrei inglesi vennero banditi dal paese nel 1290 sotto la monarchia di Edoardo I; questi non poterono tornarvi fino al 1656, quando a reggere lo scettro del potere in Gran Bretagna vi era Oliver Cromwell. Inoltre, a Venezia e nelle immediate vicinanze, gli ebrei erano tenuti a indossare un copricapo rosso in ogni situazione per essere facilmente identificabili, dovendo tra l'altro anche vivere in un ghetto sorvegliato da guardie cristiane. Nella seppur fiorente industria teatrale elisabettiana, oltre a tutto, gli Ebrei venivano spesso presentati molto sarcasticamente con una caricatura orientalista, con nasi adunchi e parrucche scarlatte, venendo descritti come \u00abavidi usurai\u00bb. Un esempio di quanto detto pu\u00f2 essere ricercato ne \"L'ebreo di Malta\", dramma in cinque atti di Christopher Marlowe che non esita a porre come protagonista Barabba: quest'ultimo \u00e8 un ebreo avido di ricchezze, presentato quasi come un demonio in carne e ossa disposto a compiere ogni sorta di delitto per difendere il proprio patrimonio. Anche in questo caso, tuttavia, il desiderio di vendetta dell'ebreo \u00e8 motivato dalla prevaricazione del potere che lo ha privato dei suoi averi.\nNegli ultimi anni del Cinquecento l\u2019antisemitismo della societ\u00e0 inglese fu risvegliato da un episodio che coinvolse Roderigo Lopez, ebreo portoghese convertito e medico personale di Elisabetta I: costui nel 1594 fu accusato di aver attentato alla vita della regina, condannato a morte e giustiziato. \u00c8 nel quadro dell\u2019ondata antisemita che ne segu\u00ec che fu rimesso in scena il dramma di Marlowe (risalente al 1589), ed \u00e8 probabile che essa abbia favorito la scrittura del \"Mercante di Venezia\".\nCertamente Shakespeare conosceva gi\u00e0 \"L'Ebreo di Malta\" durante la redazione de \"Il Mercante di Venezia\", che pu\u00f2 quindi essere visto come un prosieguo di questa tradizione. Non a caso, l'opera era forse conosciuta come \"L'ebreo di Venezia\"; ciononostante, si discosta dal dramma marlowiano in numerosi punti. Innanzitutto, non \u00e8 possibile collocare precisamente \"Il mercante di Venezia\" in un genere: sebbene non sia una tragedia, dato il lieto fine che conclude la vicenda, non \u00e8 certamente una commedia allegra e spensierata: \u00e8 una \"dark comedy.\" La critica moderna la definisce, forse pi\u00f9 propriamente, \"problem play,\" dramma problematico (Calimani 2016). La seconda differenza \u00e8 costituita dall'intreccio di due peripezie, l'una seria e l'altra pi\u00f9 serena: si sta parlando della vicenda della libbra di carne e del matrimonio di Porzia.\nVi \u00e8 tuttavia una tematica che accomuna le due opere: il marcato antisemitismo. Infatti, indipendentemente dalle effettive intenzioni di Shakespeare, gli antisemiti si sono spesso serviti dell'opera per sostenere le loro posizioni. Da non dimenticare che, in un'edizione del 1619, il titolo recava anche la scritta \u00ab\"With the Extreme Cruelty of Shylock the Jew\"\u00bb (\u00ab\"Con L'Estrema Crudelt\u00e0 dell'Ebreo Shylock\"\u00bb), che indica come era considerato Shylock dal pubblico inglese. Anche la Germania nazista si avvalse di Shylock per mettere in atto la sua feroce propaganda, trasmettendola via radio immediatamente dopo la Notte dei cristalli.\nUno dei primi che cerc\u00f2 di ritrarre Shylock come personaggio positivo fu il drammaturgo Richard Cumberland. Cumberland infatti scrisse una serie di articoli chiamata \"Observer\", dove il protagonista Abraham Abrahams verr\u00e0 introdotto con questa frase: \u00abIo in verit\u00e0 credo che il carattere odioso di Shylock abbia portato poco meno persecuzioni su di noi, poveri figli di Abramo, che l'Inquisizione stessa\u00bb. Si tent\u00f2 quindi di descrivere Shylock sotto una luce positiva, in netto contrasto con la tradizione antisemitica che perseverava fino ad allora. Lo stesso Cumberland, dopo l'enorme successo che riscosse \"Observer\", affermer\u00e0:\nShylock come personaggio positivo.\nMolti lettori e spettatori moderni hanno interpretato l'opera come un appello alla tolleranza, in base al fatto che Shylock \u00e8 un personaggio che suscita comprensione e simpatia. A sostegno di questa interpretazione vi \u00e8 il fatto che il \"processo\" di Shylock alla fine dell'opera \u00e8 una presa in giro della giustizia, con Porzia che assume il ruolo di giudice nonostante non abbia nessun diritto di farlo. I personaggi che rimproverano Shylock di disonest\u00e0 ricorrono a trucchi e inganni per vincere. Inoltre Shakespeare fa pronunciare a Shylock uno dei suoi discorsi pi\u00f9 eloquenti (\"Non ha occhi un ebreo?...\", atto III scena I).\n\u00c8 difficile stabilire se l'interpretazione comprensiva di Shylock sia interamente dovuta al cambiamento di sensibilit\u00e0 dei lettori, o se Shakespeare, autore che creava personaggi complessi e sfaccettati, intendesse veramente che Shylock fosse visto in questo modo.\nUno degli elementi a sostegno di questa interpretazione \u00e8 che la penosa condizione sociale di Shylock nella societ\u00e0 veneziana \u00e8 messa in evidenza. Per alcuni critici, il discorso di Shylock \"Non ha occhi un ebreo?...\" redime il personaggio e ne fa quasi una figura tragica; Shylock qui sostiene di non essere diverso dai personaggi cristiani e di non meritare le angherie e il disprezzo a cui \u00e8 sottoposto. I critici di questa posizione osservano che il discorso termina in tono di vendetta; ma gli altri notano che Shylock ha appreso il desiderio di vendetta dai personaggi cristiani.\nAnche ammettendo che l'autore non intendesse una tale lettura dell'opera, il fatto che essa conservi il suo potere sulla scena per un pubblico che pu\u00f2 percepire i suoi conflitti centrali in termini radicalmente diversi, mostra la sottigliezza delle caratterizzazioni di Shakespeare. Nel processo Shylock rappresenta ci\u00f2 che gli elisabettiani cristiani ritenevano essere il desiderio ebraico per la \"giustizia\", messo a contrasto con il valore cristiano della clemenza, ovviamente considerato superiore. I cristiani durante il processo invitano Shylock ad amare i suoi nemici, anche se loro stessi avevano mancato di farlo in passato. Secondo Harold Bloom, anche se l'opera contiene elementi a favore di entrambe le tesi, il testo non le tratta allo stesso modo: \"L'abile messa sotto accusa dell'ipocrisia dei cristiani da parte di Shylock [ci delizia, ma]\u2026 anche se Shakespeare suggerisce comprensione verso l'ebreo, questo non allevia la ferocia del ritratto che fa di questo personaggio\u2026\"\nAntonio e Bassanio.\nLa misteriosa depressione di cui soffre Antonio (\"In verit\u00e0 non so perch\u00e9 sono cos\u00ec triste\", atto I scena I) e la sua totale devozione per Bassanio hanno indotto alcuni critici a teorizzare che egli soffra di amore non corrisposto per Bassanio e che sia depresso perch\u00e9 Bassanio ha raggiunto l'et\u00e0 del matrimonio e quindi sposer\u00e0 una donna. Nelle sue opere, sia teatrali sia poetiche, Shakespeare ha spesso presentato esempi di forti legami tra personaggi maschili, e alcuni critici ne hanno desunto che Bassanio contraccambia l'affetto di Antonio nonostante il suo dovere di sposarsi:\nNel saggio \"Brothers and Others\", pubblicato in \"The Dyer's Hand\", W. H. Auden descrive Antonio come \"un uomo la cui vita emotiva, anche se la sua condotta potrebbe essere casta, \u00e8 concentrata su un membro del suo sesso.\" I sentimenti di Antonio per Bassanio sono paragonati a questo distico di uno dei sonetti di Shakespeare: \"Ma poich\u00e9 ti diede forma per il piacere delle donne,/ mio sia il tuo amore, e il tuo corpo sia il loro tesoro.\" (sonetto XX). Antonio, dice Auden, personifica le parole incise sullo scrigno di piombo di Porzia: \"Chi mi sceglie, deve dare e mettere a rischio tutto ci\u00f2 che possiede.\" Antonio ha scelto questa strada potenzialmente fatale perch\u00e9 \u00e8 disperato, non solo per la perdita di Bassanio destinato a sposarsi, ma anche perch\u00e9 Bassanio non pu\u00f2 ricambiare ci\u00f2 che Antonio sente per lui. La devozione frustrata di Antonio \u00e8 una forma di idolatria: egli rinuncia al diritto di vivere per il vantaggio del suo amato. C'\u00e8 un altro idolatra nell'opera: Shylock. \"Shylock, anche se non intenzionalmente, mette tutto a rischio con l'obiettivo di distruggere il suo odiato nemico; e Antonio, nonostante la leggerezza con cui ha firmato il contratto, mette tutto a rischio per assicurare la felicit\u00e0 dell'uomo che ama.\" Sia Antonio sia Shylock, accordandosi per mettere in gioco la vita di Antonio, si pongono al di fuori dei normali legami sociali. Vi era, secondo Auden, una tradizionale \"associazione della sodomia con l'usura\" che risaliva almeno ai tempi di Dante, che probabilmente era familiare a Shakespeare. (Auden vede il tema dell'usura nell'opera come un commento sulle relazioni umane in una societ\u00e0 mercantile).\nPorzia.\nTra tutte le eroine delle commedie romantiche di Shakespeare, Porzia \u00e8 una tra le pi\u00f9 notevoli e attraenti. \u00c8 bella, cortese, ricca, intelligente e pronta, e ricerca qualit\u00e0 elevate nei suoi potenziali compagni. Obbedisce al testamento di suo padre, che la obbliga ad accettare il corteggiatore che sceglier\u00e0 lo scrigno giusto, ma allo stesso tempo si sforza tenacemente di ottenere Bassanio. Per quanto non le piacciano, dimostra tatto verso i principi del Marocco e d\u2019Aragona, che scelgono gli scrigni sbagliati e non riescono a ottenere la sua mano. Quando viene a sapere della difficile situazione in cui si trova Antonio, ha l\u2019idea di travestirsi da avvocato, e al processo riesce a superare Shylock in astuzia dopo che tutti gli altri hanno fallito.\nNonostante sia priva di istruzione legale, Porzia vince la causa facendo riferimento alla formulazione letterale del contratto di prestito tra Shylock e Antonio, e quindi prevale basandosi su un dettaglio tecnico piuttosto che sul merito della questione. Il comportamento di Porzia mette in evidenza anche l\u2019uso (e l\u2019abuso) della retorica, mostrando che un\u2019argomentazione ingiusta pu\u00f2 prevalere per mezzo dell\u2019eloquenza, di scappatoie e dettagli tecnici, indipendentemente dalla questione morale di cui si sta discutendo.\n\u00c8 Porzia a pronunciare uno dei discorsi pi\u00f9 famosi dell\u2019opera:\nIl nome del personaggio proviene da quello di Porcia Catonis, nobildonna romana figlia di Catone l'Uticense e moglie di Marco Giunio Bruto, con la quale Porzia \u00e8 paragonata nel testo (I, 1).\nL\u2019intensit\u00e0 e la forza del ruolo di Porzia lo hanno reso attraente per molte attrici importanti. Frances Abington, Sarah Siddons ed Elizabeth Whitlock interpretarono Porzia nel XVIII secolo, quando attrici donne iniziarono a comparire in scena nelle rappresentazioni di quest\u2019opera. Pi\u00f9 di recente il ruolo \u00e8 stato ricoperto al cinema e in televisione da diverse attrici notevoli, tra cui Maggie Smith, Claire Bloom, Sybil Thorndike, Joan Plowright, Caroline John e Gemma Jones.\nStoria scenica.\nLa prima rappresentazione di cui resta traccia fu tenuta alla corte di Giacomo I nella primavera del 1605, seguita da una seconda pochi giorni dopo. Non vi sono testimonianze di altre rappresentazioni nel XVII secolo. Nel 1701 George Granville mise in scena un adattamento di successo intitolato \"The Jew of Venice\" (\"L'ebreo di Venezia\"), in cui Thomas Betterton interpretava Bassanio. Questa versione (caratterizzata dall'inserimento di un masque) si dimostr\u00f2 popolare e fu rappresentata per i successivi quarant'anni. Granville elimin\u00f2 i personaggi buffoneschi Lancillotto Giubbo e Vecchio Gobbo in accordo con il decoro caratteristico del neoclassicismo; inoltre aggiunse una scena in prigione con Shylock e Antonio, e una scena pi\u00f9 estesa di brindisi durante un banchetto. Thomas Doggett fu Shylock e interpret\u00f2 il ruolo in modo comico, forse persino farsesco. Nicholas Rowe espresse dubbi su questa interpretazione fin dal 1709; ma il successo di Doggett nel ruolo fece s\u00ec che nelle produzioni successive la parte di Shylock fosse affidata al pagliaccio della compagnia.\nNel 1741 Charles Macklin torn\u00f2 al testo originale in una produzione di grande successo al Drury Lane, aprendo la via alla versione di Edmund Kean settant'anni pi\u00f9 tardi (vedi oltre).\nArthur Sullivan scrisse musiche di scena per l'opera nel 1871.\nShylock sulla scena.\nSecondo l'attore ebreo Jacob Adler e altri, la tradizione di interpretare Shylock in modo favorevole ebbe inizio nella prima met\u00e0 del XIX secolo con Edmund Kean, e che in precedenza il ruolo veniva affidato \"a un comico che lo dipingeva come un repellente pagliaccio, oppure era rappresentato come un mostro di invariabile malignit\u00e0.\" Lo Shylock di Kean fond\u00f2 la sua reputazione come attore.\nDall'epoca di Kean in avanti, tutti i migliori interpreti del ruolo hanno preferito un approccio favorevole al personaggio, tranne Edwin Booth che lo dipinse come un \"cattivo\"; persino il padre di Booth, Junius Brutus Booth, prefer\u00ec l'interpretazione favorevole. Lo Shylock aristocratico e orgoglioso di Henry Irving (messo in scena per la prima volta al Lyceum nel 1879, con Porzia interpretata da Ellen Terry) \u00e8 stato definito \"il vertice della sua carriera.\" Jacob Adler fu l'interprete pi\u00f9 notevole dell'inizio del XX secolo: Adler imperson\u00f2 il ruolo in traduzione yiddish, prima nel distretto teatrale yiddish a Manhattan, e poi a Broadway, dove egli recit\u00f2 il ruolo in yiddish con grande plauso in una produzione che per il resto era in inglese.\nKean e Irving presentarono uno Shylock giustificato nel volere la propria vendetta; lo Shylock di Adler evolvette nel tempo, da un tipico \"cattivo\" shakespeariano a un uomo la cui natura benigna era sopraffatta dal desiderio di vendetta, e infine a un uomo motivato non dalla vendetta ma dall'orgoglio. In un'intervista del 1902 rilasciata alla rivista \"Theater\", Adler sottoline\u00f2 che Shylock \u00e8 ricco, \"abbastanza ricco da rinunciare agli interessi sulla somma di tremila ducati\" e che Antonio \u00e8 \"ben lontano dal cavalleresco gentiluomo che viene fatto apparire. Ha insultato l'ebreo e gli ha sputato addosso, ma poi va con gentilezza ipocrita a chiedergli un prestito.\" L'errore fatale di Shylock consiste nel dipendere dalla legge, ma \"non uscirebbe da quel tribunale a testa alta, una vera apoteosi di odio e scherno provocatori?\"\nAlcune produzioni moderne si sforzano ulteriormente di mostrare le origini della sete di vendetta di Shylock. Ad esempio nell'adattamento cinematografico diretto da Michael Radford (2004) in cui Al Pacino ha la parte di Shylock, il film inizia con un testo e una sequenza che mostra come gli ebrei veneziani fossero crudelmente maltrattati da fanatici cristiani. Una delle ultime scene sottolinea come Shylock, in quanto convertito, \u00e8 stato espulso dalla comunit\u00e0 ebraica di Venezia e non gli \u00e8 pi\u00f9 permesso di vivere nel ghetto. Un'altra interpretazione di Shylock e una visione di come \"egli deve essere recitato\" appare alla conclusione dell'autobiografia di Alexander Granach, un importante attore di teatro e cinema della Germania di Weimar (e in seguito attivo a Hollywood e a Broadway)."}
{"id": "2290446", "revid": "1226", "url": "https://it.wikipedia.org/wiki?curid=2290446", "title": "Tutor (dispositivo)", "text": ""}
{"id": "2290452", "revid": "1123126", "url": "https://it.wikipedia.org/wiki?curid=2290452", "title": "Sede titolare di Vescovio", "text": "Vescovio (in latino: \"Foronovanus\") \u00e8 una sede titolare della Chiesa cattolica.\nStoria.\n\"Forum Novum\", corrispondente all'attuale Vescovio, frazione del comune di Torri in Sabina, fu sede di un'antica diocesi, che successivamente fu unita assieme alla diocesi di \"Cures Sabini\" e a quella della \"Nomentum\". Curi fu unita verso la fine del VI secolo a Nomento, a sua volta unita nella seconda met\u00e0 del IX secolo con Vescovio, che divenne cos\u00ec la diocesi di Sabina. Da questo momento i vescovi portarono il titolo di \"episcopi Sabinensis\".\nNell'antico Foro romano erano sorti la cattedrale di Santa Maria sede dell'episcopio, dal quale probabilmente prese il nuovo nome. Il nome di un vescovo della diocesi sabina, Lorenzo Siro, \u00e8 legato alle vicende dell'abbazia di Farfa. Diversi furono i vescovi che salirono in seguito al soglio pontificio: Anastasio IV, Clemente IV, Celestino IV, Giulio II, Paolo III, Paolo IV, Alessandro VIII.\nVescovio rimase sede dei vescovi sabini fino al 1495, quando la loro sede fu trasferita da papa Alessandro VI a Magliano Sabina con la bolla \"Sacrosancta Romana ecclesia\".\nDal 1969 Vescovio \u00e8 annoverata tra le sedi vescovili titolari della Chiesa cattolica; dal 23 febbraio 2001 il vescovo titolare \u00e8 Marcelo S\u00e1nchez Sorondo, cancelliere della Pontificia accademia delle scienze e della Pontificia accademia delle scienze sociali."}
{"id": "2290459", "revid": "122884932", "url": "https://it.wikipedia.org/wiki?curid=2290459", "title": "Alberto Castelli", "text": ""}
{"id": "2290474", "revid": "1543377", "url": "https://it.wikipedia.org/wiki?curid=2290474", "title": "Municipalit\u00e0 locale di Maletswai", "text": "La municipalit\u00e0 locale di Maletswai (in inglese Maletswai Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Joe Gqabi, nella provincia del Capo Orientale. \nIn base al censimento del 2011 la sua popolazione era di 43.800 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Gariep per costituire la municipalit\u00e0 locale di Walter Sisulu.\nLa sede amministrativa e legislativa era la citt\u00e0 di Aliwal North e il suo territorio si estendeva su una superficie di ed era suddiviso in 6 circoscrizioni elettorali (\"wards\"). Il suo codice di distretto era EC143.\nGeografia fisica.\nConfini.\nLa municipalit\u00e0 locale di Maletswai confinava a nord con quella di Mohokare (Xhariep/Free State), a est con quella di Senqu, a sud con quelle di Emalahleni e Inkwanca (Chris Hani) e a ovest con quella di Gariep."}
{"id": "2290480", "revid": "1543377", "url": "https://it.wikipedia.org/wiki?curid=2290480", "title": "Monika Bader", "text": "Biografia.\nDiscesista pura originaria di Trauchgau di Halblech, Monika Bader ottenne i suoi primi piazzamenti internazionali nel 1977, quando vinse la medaglia di bronzo agli Europei juniores di Kranjska Gora e ottenne il suo primo risultato di rilievo in Coppa del Mondo, il 7 dicembre, conquistando il suo unico podio di carriera: 3\u00aa a Val-d'Is\u00e8re alle spalle della svizzera Marie-Th\u00e9r\u00e8se Nadig e dell'austriaca Annemarie Moser-Pr\u00f6ll.\nL'anno seguente venne convocata per Mondiali disputati sul tracciato di casa di Garmisch-Partenkirchen, dove giunse 10\u00aa, e vinse la classifica di specialit\u00e0 in Coppa Europa. Colse l'ultimo piazzamento in Coppa del Mondo il 20 gennaio 1980 a Bad Gastein concludendo 15\u00aa, mentre l'ultimo piazzamento della sua carriera fu il 21\u00ba posto ottenuto ai XIII Giochi olimpici invernali di , sua unica partecipazione olimpica."}
{"id": "2290483", "revid": "21880", "url": "https://it.wikipedia.org/wiki?curid=2290483", "title": "Autoimpollinazione", "text": ""}
{"id": "2290487", "revid": "297745", "url": "https://it.wikipedia.org/wiki?curid=2290487", "title": "Rio Ter\u00e0", "text": ""}
{"id": "2290490", "revid": "1745361", "url": "https://it.wikipedia.org/wiki?curid=2290490", "title": "Parquet", "text": "Il parquet (pronuncia italiana: oppure ), o palchetto, \u00e8 una pavimentazione composta da legno massiccio di spessore che pu\u00f2 variare da mm 10 a mm 22 o dall'assemblaggio di singoli elementi di legno con spessore minimo di mm 2,5 (secondo le normative europee) ad un supporto che pu\u00f2 essere in multistrato di betulla o altro prima della posa.\nClassificazione.\nLe principali pavimentazioni in parquet, in base alla tipologia massiva, di posa, e di finitura si distinguono in:\nLe principali variabili o caratteristiche tecniche dei parquet sono:\nIl parquet multistrato fu brevettato nel 1983 da Guglielmo Giordano.\nParquet prefinito.\nOltre ai suddetti pavimenti tradizionali in legno massiccio monostrato sono sul mercato i cosiddetti pavimenti multistrato prefiniti composti da uno strato superiore in legno nobile, il cui spessore pu\u00f2 variare, a seconda del prodotto, da 6 mm a meno di 1 mm (detti comunemente 'impiallacciati'): comunemente lo spessore si aggira sui 3/5 mm. Al di sotto dei 2,5 mm di spessore si ricordi che non \u00e8 da definire parquet. Quando lo strato di legno nobile \u00e8 incollato su un supporto in legno dolce si parla di due strati, che pu\u00f2 essere in multistrato (cio\u00e8 pi\u00f9 strati da circa uno o pi\u00f9 mm di spessore ciascuno) o lamellare (cio\u00e8 un solo strato spesso pi\u00f9 millimetri). I multistrati in betulla europea rappresentano generalmente il top della stabilit\u00e0 (non si creano fessure, incurvamenti o imbarcature tra le tavole, in condizioni di umidit\u00e0 ideale del sottofondo e dell'ambiente). I lamellari eventualmente possono essere controbilanciati incollando una lamina della stessa essenza, sulla controfaccia inferiore (in modo da avere un \"sandwich\" simmetrico) che sar\u00e0 quella che andr\u00e0 poi effettivamente posata in appoggio diretto (in questo caso si parla di posa flottante) sul massetto (prefinito a tre strati).\nLegni nobili, in base alla provenienza, comunemente usati sono: rovere, olivo, noce, faggio (Europa), iroko, teak, merbau, afrormosia, doussi\u00e9, weng\u00e9, Cabreuva, Panga Panga e Padouk (Africa), Ip\u00e8 spp., Cumar\u00f9, Jatob\u00e0 (Brasile), Teak spp. (Asia).\nEsiste anche il cosiddetto pavimento in laminato formato dall'accoppiamento del tradizionale laminato a un supporto di 12 mm realizzato in pvc, o lastra molecola sintetica similare.\nIn quanto pre-finiti in laboratorio (e non in opera) si prestano a finiture particolari quali colorazioni tramite pigmenti, decapature (cio\u00e8 colorazioni a pigmenti in contrasto tra la fibra e la base del legno), spazzolatura della fibra (la quale conferisce effetto ruvido; \u00e8 il contrario della levigatura), microbisellatura dei lati della tavola (spigoli smussati e non vivi), piallature a mano, spigoli spaccati sui vari lati della tavola, piano sega (la superficie della tavola presenta seghetteture trasversali rispetto all'andamento della venatura), termotrattamenti (lasciato essiccare per x tempo a x temperatura il legno nobile cambia tono di colore scurendo in tutto lo spessore), decorazioni ad acqua, ed altre.\nIl trattamento finale superficiale pu\u00f2 essere ad olio o vernice. La finitura ad olio (quelli vegetali hanno residui tossici quasi nulli) richiede una manutenzione costante e non \u00e8 idrorepellente nel primo periodo di vita (un anno circa con manutenzione corretta) quindi \u00e8 soggetto ad aloni ma conferisce l'aspetto pi\u00f9 naturale.\nLe vernici sono di pi\u00f9 facile manutenzione e in commercio se ne trovano di \"naturale UV o effetto cera\" con meno gloss di lucentezza rispetto alle vernici satinate (semi lucide).\nPosa in opera.\nIl parquet pu\u00f2 essere posato a terra incollato (con colle viniliche o bi-componenti), o galleggiante, o inchiodato o avvitato (nella tipologia \"listoni\" o anche prefiniti di spessore circa mm 22) su tavolato o pannelli lignei di multistrato sottostanti, oppure su sottofondo in cui siano stati precedentemente annegate delle liste di legno, con sezione a coda di rondine (trapezoidale) dette magatelli, dove si va effettivamente a conficcare il chiodo o avvitare la vite che fissa la tavola. La posa inchiodata o avvitata, vista la particolare preparazione del sottofondo, la buona manualit\u00e0 richiesta, la necessit\u00e0 di tavole spesse almeno 22 mm, e gli effetti secondari non pi\u00f9 facilmente accettati (possibilit\u00e0 di avere tavole che si muovono leggermente scricchiolando) sta rapidamente diventando desueta. Listoni da 22 mm, che fino agli anni 1980/1990 venivano inchiodati, ora vengono essiccati con metodi particolari (sottovuoto) dal produttore, conferendogli maggiore stabilit\u00e0, e incollati con collanti appositi.\nComportamento.\nIl parquet una volta esposto alla luce e all'aria, a pavimento finito, inizia un processo di ossidazione che lo porta a cambiare colore (tipicamente ma non esclusivamente, scurendosi) e rendere pi\u00f9 omogenee le sue venature (tipico comportamento del Teak Asia). Questo processo varia per velocit\u00e0 ed intensit\u00e0 in riguardo alla specie legnosa (normalmente i legni esotici si ossidano di pi\u00f9), alla quantit\u00e0 di luce a cui viene esposto, e alla finitura applicata (diversi tipi di vernici possono dare sia risalto al colore e all'ossidazione che limitarlo molto), e sebbene visibile in modo evidente nei primi mesi di vita del pavimento, pu\u00f2 proseguire via via pi\u00f9 lentamente anche per svariati anni.\nIl parquet \u00e8 un materiale sempre 'vivo' e quindi risente degli sbalzi di umidit\u00e0 estate/inverno tipici delle abitazioni moderne: in condizioni di scarsa umidit\u00e0 le tavolette si restringono leggermente portando a fessurazioni della pavimentazione, che poi lentamente si richiudono al ritorno in condizioni di umidit\u00e0 normale. Condizioni di umidit\u00e0 eccessiva (condensa, perdite d'acqua o infiltrazioni anche leggere ma continuative, cattiva manutenzione) portano le tavolette ad impregnarsi ed allargarsi, fino ad arrivare a spingere e sollevarsi dal sottofondo, strappandolo, o, per essenze particolarmente nervose (quali tipicamente legni sudamericani) in casi eccezionali addirittura a danneggiare i tavolati del locale.\n\u00c8 quindi generalmente sconsigliato l'uso di liquidi per il suo lavaggio, o comunque se si fa si deve fare in modo molto accurato.\nLa maggior parte dei problemi di stabilit\u00e0 sono stati comunque risolti dal parquet multistrato che risente molto debolmente delle variazioni termoigrometriche dell'ambiente in cui \u00e8 inserito.\nNormative.\nLe norme che regolano i parquet sono:\nLa qualit\u00e0 dell'incollaggio tra i vari strati del parquet prefinito \u00e8 certificato dalla norma * UNI EN 314-1:2005. I prodotti dotati di tale garanzia sono da considerarsi di qualit\u00e0 superiore.\nIn Italia.\nIl parquet \u00e8 un tipo di pavimentazione sempre pi\u00f9 utilizzata in Italia.\nI tipi di parquet sono sempre pi\u00f9 numerosi; sul mercato si trovano masselli, prefiniti a due o tre strati, ecc.\nGrazie alle moderne tecniche di finitura, \u00e8 possibile applicare al parquet numerosi colori a vernice o a olio.\nIn Italia e anche nel resto d'Europa le aziende produttrici sono obbligate a rilasciare ai consumatori l'apposita scheda prodotto e scheda CE, che ne garantisce le caratteristiche di produzione.\nSport.\nLa pavimentazione in parquet \u00e8 spesso utilizzata nei palazzi dello sport, ed \u00e8 in particolare prevista nei campi da pallacanestro."}
{"id": "2290493", "revid": "287204", "url": "https://it.wikipedia.org/wiki?curid=2290493", "title": "Fedir Duz-Chotymyrs'kyj", "text": "Quattro volte vincitore del campionato di Kiev (1900, 1902, 1903 e 1906), divenne Maestro Internazionale nel 1950, quando il titolo venne ufficialmente istituito dalla FIDE.\nAltri risultati di rilievo:"}
{"id": "2290502", "revid": "92723", "url": "https://it.wikipedia.org/wiki?curid=2290502", "title": "Fedor Dus Chotimirskij", "text": ""}
{"id": "2290503", "revid": "486946", "url": "https://it.wikipedia.org/wiki?curid=2290503", "title": "Fedor Duz-Khotimirsky", "text": ""}
{"id": "2290507", "revid": "1001457", "url": "https://it.wikipedia.org/wiki?curid=2290507", "title": "Torino Porta Susa sotterranea", "text": ""}
{"id": "2290509", "revid": "21880", "url": "https://it.wikipedia.org/wiki?curid=2290509", "title": "Impollinazione incrociata", "text": ""}
{"id": "2290520", "revid": "767487", "url": "https://it.wikipedia.org/wiki?curid=2290520", "title": "Vitalij Nosov", "text": "Collegamenti esterni.\n \n "}
{"id": "2290524", "revid": "339392", "url": "https://it.wikipedia.org/wiki?curid=2290524", "title": "Vitali Nosov", "text": ""}
{"id": "2290527", "revid": "125742306", "url": "https://it.wikipedia.org/wiki?curid=2290527", "title": "Alexandra, onorevole Lady Ogilvy", "text": "Biografia.\nPrimi anni.\nLa principessa Alexandra \u00e8 nata il 25 dicembre 1936 al numero 3 di Belgrave Square, Londra. I suoi genitori erano il principe Giorgio, duca di Kent, quarto figlio del re Giorgio V e della regina Maria, e la principessa Marina di Grecia, figlia del principe Nicola di Grecia e Danimarca e della granduchessa Elena Vladimirovna di Russia. Prese il nome dalla sua bisnonna paterna, la regina Alessandra di Danimarca; sua nonna, la granduchessa Elena Vladimirovna di Russia; ed entrambe le sue zie materne, la contessa Elisabetta di T\u00f6rring-Jettenbach e la principessa Olga di Jugoslavia. Ha ricevuto il nome Christabel perch\u00e9 \u00e8 nata il giorno di Natale, come sua zia, la principessa Alice, duchessa di Gloucester. La sua nascita \u00e8 stata l'ultima ad avere la tradizione di avere il ministro dell'interno presente per verificare la nascita di potenziali eredi al trono. Sir John Simon era presente ed \u00e8 stato l'ultimo a farlo.\nIn quanto nipote di linea maschile del monarca britannico, era designata come una principessa britannica con il prefisso Sua Altezza Reale. Al momento della sua nascita, era sesta nella linea di successione al trono britannico, dietro alle sue cugine Elisabetta II e Margaret, contessa di Snowdon, suo zio il principe Henry, duca di Gloucester, suo padre Giorgio, duca di Kent e suo fratello maggiore il principe Edward. \u00c8 nata due settimane dopo l'abdicazione di suo zio Edoardo VIII, in seguito Duca di Windsor.\nLa principessa fu battezzata nella Cappella privata di Buckingham Palace, il 9 febbraio 1937, e i suoi padrini furono il re Giorgio VI e la regina Elisabetta (zio e zia paterni); la regina di Norvegia (sua prozia); La principessa Nicola di Grecia e Danimarca (sua nonna materna); la principessa Olga di Jugoslavia (sua zia materna); la principessa Beatrice (la sua pro-prozia paterna); il conte di Athlone (suo prozio paterno); e il conte Karl Theodor di T\u00f6rring-Jettenbach (suo zio materno per matrimonio). Dei suoi padrini, erano presenti solo il re e la regina e Lord Athlone.\nLa principessa Alexandra trascorse la maggior parte della sua infanzia nella casa di campagna della sua famiglia, a Coppins, nel Buckinghamshire. Ha vissuto con sua nonna, la regina Mary, la vedova di Giorgio V, durante la seconda guerra mondiale a Badminton. Suo padre fu ucciso in un incidente aereo vicino a Caithness, in Scozia, il 25 agosto 1942 mentre prestava servizio nella Royal Air Force. La principessa Alexandra ha la particolarit\u00e0 di essere la prima principessa britannica ad aver frequentato un collegio, la Heathfield School vicino ad Ascot. Ha poi studiato a Parigi. \u00c8 stata anche addestrata al Great Ormond Street Hospital.\nEra una damigella d'onore al matrimonio del 1946 del capitano Lord Brabourne e dell'On. Patricia Mountbatten. L'anno successivo, ha servito come damigella d'onore al matrimonio dei suoi cugini, l'allora Elisabetta II e il Duca di Edimburgo, il 20 novembre 1947. La regina \u00e8 la cugina paterna di primo grado della principessa Alexandra; il duca di Edimburgo \u00e8 il primo cugino materno della principessa Alexandra una volta rimosso.\nEra anche una damigella d'onore al matrimonio del 1962 del principe Juan Carlos di Spagna e della sua cugina di secondo grado, la principessa Sophia di Grecia.\nMatrimonio.\nIl 24 aprile 1963 sposa l'On. Angus James Bruce Ogilvy (1928-2004), secondo figlio del 12\u00ba conte di Airlie e Lady Alexandra Coke, all'Abbazia di Westminster. Ogilvy ha regalato ad Alexandra un anello di fidanzamento fatto di uno zaffiro cabochon incastonato in oro e circondato da diamanti su entrambi i lati. La cerimonia di nozze \u00e8 stata seguita dalla famiglia reale ed \u00e8 stata trasmessa in tutto il mondo in televisione, seguita da circa 200 milioni di persone.\nLa sposa indossava un abito da sposa di pizzo Valenciennes, con velo e strascico abbinati, disegnato da John Cavanagh. Fu accompagnata all'altare da suo fratello, il duca di Kent. Le damigelle includevano la principessa Anna e l'arciduchessa Elisabetta d'Austria. La cerimonia fu condotta dall'arcivescovo di Canterbury Michael Ramsay. Angus Ogilvy ha rifiutato l'offerta della regina di essere creato conte al momento del matrimonio, quindi i loro figli non hanno alcun titolo.\nAngus Ogilvy \u00e8 stato nominato cavaliere nel 1988 (quando la principessa Alexandra ha assunto lo stile dell'on. Lady Ogilvy), in seguito giurato del Consiglio privato nel 1997. La principessa Alexandra e Sir Angus hanno avuto due figli, James e Marina, e quattro nipoti:\nLa prima gravidanza di Marina, annunciata alla fine del 1989, ha causato una polemica poich\u00e9 la coppia non era sposata. Ci\u00f2 ha provocato una faida con i suoi genitori che le hanno suggerito di sposare il suo compagno o di abortire.\nIncarichi reali.\nDalla fine degli anni 1950, la principessa Alexandra ha portato avanti un ampio programma di impegni a sostegno della regina, sia nel Regno Unito sia all'estero. Prendendo parte a circa 120 impegni ogni anno, la principessa Alexandra \u00e8 stata uno dei membri pi\u00f9 attivi della famiglia reale. Ha partecipato a 110 impegni nel 2012. Tuttavia, alla fine di giugno 2013 ha annullato i suoi impegni a causa dell'artrite. A partire dal 2017, \u00e8 ancora elencata sul sito ufficiale della monarchia britannica come membro attivo della famiglia reale, partecipando a numerosi impegni cerimoniali e di beneficenza.\nNel 1959 comp\u00ec un lungo tour in Australia e partecip\u00f2 alle celebrazioni del centenario del Queensland. L'Alexandra Waltz \u00e8 stato composto per questa visita dalla leggenda della radio, Russ Tyson, e dal direttore musicale televisivo, Clyde Collins. Fu cantata per la principessa da Gay Kahler, adolescente, che in seguito cambi\u00f2 il suo nome in Gay Kayler. Nel 1961 la principessa Alexandra visit\u00f2 Hong Kong e visit\u00f2 il mercato del pesce di Aberdeen, la stazione di polizia di Lok Ma Chau e So Uk Estate, un complesso di case popolari. La principessa Alexandra torn\u00f2 in Australia nel 1967 per una vacanza privata, ma svolse anche impegni a Canberra e Melbourne. Il Princess Alexandra Hospital di Brisbane \u00e8 chiamato in suo onore.\nLa principessa Alexandra rappresentava la regina quando la Nigeria ottenne l'indipendenza dal Regno Unito il 1\u00ba ottobre 1960 e apr\u00ec il primo Parlamento il 3 ottobre. Successivi tour all'estero includevano visite in Canada, Italia, Oman, Ungheria, Norvegia, Giappone, Tailandia, Gibilterra e nelle Isole Falkland. La principessa Alexandra ha lanciato la fregata HMNZS Waikato della classe Leander della Nuova Zelanda nei cantieri Harland and Wolff, Belfast, Irlanda del Nord nel 1965. La principessa Alexandra ha inoltre aperto la sezione tra Victoria e Brixton della linea Victoria della metropolitana di Londra il 23 luglio 1971.\nLa principessa Alexandra ha servito come cancelliera della Lancaster University dalla sua fondazione nel 1964 fino a quando ha lasciato l'incarico nel 2004 (quando ha anche accettato una laurea honoris in musica). Ha anche servito come primo cancelliere dell'Universit\u00e0 di Mauritius. \u00c8 anche membro onorario del Royal College of Physicians and Surgeons di Glasgow, Faculty of An\u00e6sthetists del Royal College of Surgeons of England, Royal College of Obstetricians and Gynecologists, e Royal College dei medici. \u00c8 anche la presidente di Alexandra Rose Day, fondata in onore della sua bisnonna, la regina Alexandra. Era anche la mecenate della Royal School, Hampstead. La principessa \u00e8 stata presidente del WWF-UK fino al 2011.\nFino al 2013, la principessa Alexandra riceveva 225.000 sterline all'anno dalla Lista Civile per coprire il costo delle spese ufficiali, sebbene, come con gli altri membri della famiglia reale (eccetto il Duca di Edimburgo), la Regina le rimborsasse ammontare al tesoro. Alexandra vive al Thatched House Lodge a Richmond, Londra, una propriet\u00e0 della Corona acquistata con un contratto di locazione di 150 anni dai Crown Estate Commissioners da Sir Angus Ogilvy dopo il loro matrimonio nel 1963. Fa anche uso di un appartamento di grazia e favore a St James's Palace a Londra.\nLa principessa \u00e8 la patrona del Blackie Foundation Trust, un ente di beneficenza dedicato alla promozione della ricerca e dell'educazione in omeopatia. \u00c8 anche mecenate della English National Opera; del London Philharmonic Choir; della Florence Nightingale Foundation; dell'associazione di alloggi no-profit Anchor; dell'ente di beneficenza Independent Age; del St Christopher's Hospice a Sydenham, Inghilterra; del Core, un ente di beneficenza nazionale di Londra dedicato al finanziamento della ricerca sulle malattie dell'apparato digerente e che pubblica anche opuscoli informativi sulle malattie pi\u00f9 comuni dell'intestino e del fegato; del the Nature in Art Trust e del London Academy of Music and Dramatic Art (LAMDA), la pi\u00f9 antica scuola di recitazione nel mondo di lingua inglese. \u00c8 stata la patrona del Royal Alexandra Children's Hospital di Brighton dal 1954. \u00c8 anche la Royal Patron of Children and Families Across Borders (CFAB), un ente di beneficenza dedito al ricongiungimento dei bambini che sono stati separati dalle loro famiglie. \u00c8 patrona della Royal Central School of Speech &amp; Drama di Londra, che ha ricevuto il suo stile regale nel 2012 durante il Queen's Diamond Jubilee. Nel suo ruolo di presidente di Sightsavers UK, la principessa ha visitato Washington D.C. nell'ottobre 2016 per partecipare al ricevimento del partenariato della conferenza Neglected Tropical Diseases NGDO Network. Nel novembre 2016, un mese prima del suo ottantesimo compleanno, la regina ha tenuto un ricevimento a Buckingham Palace in onore del lavoro degli enti di beneficenza della principessa Alexandra."}
{"id": "2290529", "revid": "124123", "url": "https://it.wikipedia.org/wiki?curid=2290529", "title": "Enrico Guastone Belcredi", "text": "Biografia.\nDiplomatosi al Liceo classico Vincenzo Gioberti, si iscrive all'Universit\u00e0 di Torino, laureandosi nel 1929 in Giurisprudenza e nel 1930 in Scienze politiche e amministrative.\nDopo l'ingresso in carriera diplomatica, nel 1932, viene nominato vice console a Ottawa, e successivamente a Detroit (1935-1936) e in seguito trasferito all'Ambasciata italiana a Mosca (1936-1938).\nRientrato a Roma, al ministero degli Esteri, nel 1938, \u00e8 poi destinato a Buenos Aires (1939-1940), Santiago del Cile (1940-1943) e Teheran (1946-1950).\nNell'inverno del 1943-44, lasciata Roma, nel tentativo di raggiungere il Regno del Sud e gli Alleati, raggiunge Veroli e poi resta bloccato per alcuni mesi a Settefrati, nella Valle di Comino, insieme ad altri diplomatici di carriera, ufficiali di collegamento e al regista Luchino Visconti.\nTra il 1953 e il 1954 lavora alla rappresentanza presso la NATO a Parigi, per poi diventare ambasciatore d'Italia a Beirut (1958-1962), Mogadiscio (1962-1965), Citt\u00e0 del Messico (1965-1969), Stoccolma (1969-1970) e Tripoli (1971-1972).\nHa inoltre presieduto la societ\u00e0 di costruzioni Astaldi."}
{"id": "2290538", "revid": "1528507", "url": "https://it.wikipedia.org/wiki?curid=2290538", "title": "Mare di Amundsen", "text": "Il mare di Amundsen \u00e8 un ramo dell'Oceano Antartico, al largo della Terra Marie Byrd nella regione occidentale dell'Antartide.\n\u00c8 limitato dalla Isola Thurston a est e da Cape Dart a ovest. Il suo nome \u00e8 dedicato all'esploratore norvegese Roald Amundsen e gli fu attribuito durante la spedizione norvegese del 1928-1929, guidata dal Capitano Nils Larsen, mentre esplorava l'area nel febbraio 1929.\nIl mare \u00e8 prevalentemente coperto dal ghiaccio e la Thwaites Ice Tongue, diramata dal Ghiacciaio Thwaites, si protende al suo interno. La parte ricoperta dal ghiaccio, mediamente circa 3\u00a0km di spessore e approssimativamente delle stesse dimensioni dello stato del Texas, \u00e8 chiamata la Baia del Mare di Amundsen; essa forma uno dei tre maggiori bacini di drenaggio del ghiaccio della West Antarctic Ice Sheet, gli altri sono la Baia del Mare di Ross e la Baia del Mare di Weddell.\nNel marzo 2007 alcuni scienziati che stavano studiano la Baia del Mare di Amundsen attraverso il satellite e le ricerche aeree annunciarono un significativo assottigliamento della Baia, dovuto ai cambiamenti negli schemi del vento che hanno consentito alle acque pi\u00f9 calde di scorrere sotto lo strato di ghiaccio."}
{"id": "2290540", "revid": "4175", "url": "https://it.wikipedia.org/wiki?curid=2290540", "title": "Davit Zirakashvili", "text": ""}
{"id": "2290543", "revid": "765341", "url": "https://it.wikipedia.org/wiki?curid=2290543", "title": "Teodoro Ducl\u00e8re", "text": "Biografia.\nFanciullezza.\nAssai controversa \u00e8 la datazione della nascita di Teodoro Ducl\u00e8re. Erroneamente il suo anno di nascita viene spesso fissato nel 1815 o nel 1816. In base a un atto del registro parrocchiale della chiesa di Santa Maria della Neve, gi\u00e0 segnalato dall'Ortolani, Ducl\u00e8re sarebbe dovuto nascere tuttavia nel 1814: secondo tale documento, infatti, Ducl\u00e8re avrebbe avuto come compare di battesimo il pittore austriaco Joseph Rebell, in data 22 aprile 1814. Ora, tuttavia, disponiamo ben tre documenti ufficiali che indicano l'anno di nascita come il 1812, tra febbraio e luglio: sono gli atti di nascita di tre figlie, nate nel quartiere Chiaia di Napoli, dai quali risulta che il pittore aveva 27 anni. il 20 luglio 1839 alla nascita di Letizia Costanza Giulia Paolina, aveva 28 anni il 19 febbraio 1841 alla nascita di Lucilla Anna Paolina e aveva 30 anni il 13 ottobre 1842 alla nascita di Carolina Anna Ginevra\nIl padre del giovane Teodoro, in ogni caso, era Jacques-Fran\u00e7ois Th\u00e9odore Ducl\u00e8re, nato intorno al 1788, nel dipartimento di Senna e Marna, in Francia. Giunto in Italia al seguito delle milizie napoleoniche, fece innanzitutto tappa a Roma, dove si invagh\u00ec della bella Costanza Lepori, con la quale si spinse fino a Napoli, dove si stabil\u00ec al n. 3 di largo Santa Teresa, a Chiaia. Nella citt\u00e0 partenopea, forte delle proprie competenze amministrative e linguistiche, si impieg\u00f2 presso le Dogane, consolidando in questo modo la propria situazione economica. Rimase in Italia anche dopo il tramonto delle fortune napoleoniche - aggirando le prescrizioni di Gioacchino Murat, che imponeva ai propri sudditi stranieri la naturalizzazione o il rimpatrio - giocando sulla propria doppia matrice culturale, tanto che in un documento si fa riferimento sia alla sua nazionalit\u00e0 francese sia, soprattutto, al suo stato di \u00abemploy\u00e9 des Douanes \u00e0 Naples depuis de longues ann\u00e9es\u00bb.\nCarlo Teodoro Ducl\u00e8re - meglio noto con il suo secondo nome - nacque dunque in una famiglia piccolo borghese, ben inserita nella colonia dei francesi, residente a Napoli e rimasta nella citt\u00e0 partenopea anche dopo la decadenza di Murat. Il giovane Teodoro ebbe come padrini di battesimo Carlo Francesco Ibahl e Giovannina Federica Zargiot e trascorse la sua prima fanciullezza nel proprio quartiere natio, Chiaia, frequentatissimo in quel periodo da quei paesaggisti che, sulle orme del pittoresco meridionale, cantavano le bellezze partenopee in un cospicuo numero di \"portraits\" di viaggio.\nCarriera da pittore.\nFra quei pittori di paesaggio che raggiunsero il successo, vendendo le proprie vedute di Napoli, vi fu l'olandese Anton Sminck van Pitloo. Ducl\u00e8re, affascinato dalle belle arti, inizi\u00f2 a seguire i corsi nello studio privato di Pitloo, per poi frequentarne le lezioni all'Accademia di belle arti di Napoli, dove l'artista olandese aveva ottenuto la cattedra di pittura del paesaggio, nel 1824. Fu questo un periodo assai fecondo per Ducl\u00e8re che, appresi i rudimenti della pittura, dal 1829 al luglio 1831 partecip\u00f2 ai vari concorsi banditi ogni mese dal Real Istituto di Belle Arti. La costante presenza del pittore nel Real Istituto ci consente di seguire fedelmente la sua evoluzione artistica: notevoli, in ogni caso, il disegno dal vero di un albero di noce - con il quale ottenne un posto di seconda classe nel giugno del 1829 - e uno studio pittorico di barche alla Marinella (dicembre 1830, prima classe).\nDopo aver ormai perfezionato la propria tecnica grafica e pittorica, Ducl\u00e8re si inser\u00ec nel cenacolo di paesaggisti, gravitante attorno alla collina di Posillipo e, agevolato anche dal discepolato con il Pitloo, entr\u00f2 successivamente nell'orbita della scuola di Posillipo, a fianco dei venerati Salvatore Fergola e Giacinto Gigante. Con i \"posillipisti\" Ducl\u00e8re instaur\u00f2 un rapporto di reciproca amicizia, particolarmente fecondo sul piano culturale, e soprattutto umano, che perdur\u00f2 forte nel tempo. Nel frattempo visit\u00f2 in lungo e in largo il Sud Italia, recandosi in Sicilia, in Puglia e in Campania. Anche con il Pitloo rimase in cordiale relazione di amicizia, tanto che non solo ne divento uno dei discepoli pi\u00f9 fedeli, bens\u00ec anche genero, sposandone la figlia Sofia. Il matrimonio, celebrato in chiesa il 18 ottobre 1838 e destinato a rivelarsi molto felice, fu coronato dalla nascita di cinque figliole: Letizia (1839), Lucilla (1841), Carolina (1842-1844), Carolina (1844) e infine Antonia (1846-1847). Pur ottemperando pienamente ai propri doveri di coniuge e di padre, Ducl\u00e8re in questi anni lavor\u00f2 alacremente, consolidando in breve tempo il proprio prestigio artistico ed entrando nel marzo 1849 nella Commissione per le riforme dell'Istituto di Belle Arti, carica per la quale su esplicita richiesta di Paolo Emilio Imbriani si esigeva una \u00abbuona fama per ingegno ed onoratezza\u00bb.\nLa Galleria dell'Accademia di belle arti di Napoli possiede 15 opere di Ducl\u00e8re\u02d0 \"Barca\", olio su tela, 1838; \"Paesaggio con casolare\", olio su tela, 1855; \"Bagaria\", disegno a matita, 1835; \"Santa Maria di Ges\u00f9\", disegno a matita, 1835, \"Sorrento, Bagno delle Sirene\", acquarello, 1859; \"Una via di Sorrento\", acquarello, 1860; \"Fuorigrotta\", 4 disegni a matita; \"Fuorigrotta, Canzanella\", disegno a matita; \"Cefal\u00f9\", disegno a matita; \"Quarto\", disegno a matita; \"Sant'Efremo vecchio\", disegno a matita; \"Castello di Lettere\", disegno a matita.\nNel 1861 Ducl\u00e8re entr\u00f2 a far parte dell'organico Real Istituto di Napoli, grazie alla propria reputazione professionale e ad alcune motivazioni di ordine politico (ascrivibili sostanzialmente alla volont\u00e0 di Eugenio di Savoia Carignano, Luogotenente del re a Napoli, di epurare l'Accademia partenopea di quanti fossero delatori e antitaliani). Ducl\u00e8re, giudicato di sicura fede unitaria, venne quindi appuntato come assistente alla cattedra di Paesaggio, carica che gli fruttava ben 1275 lire annue. Ducl\u00e8re si rivel\u00f2 un buon insegnante e partecip\u00f2 assiduamente alle lezioni e alle riunioni dell'Accademia, contribuendo a istituire una colletta per i colleghi bisognosi. Per quanto concerne il suo ultimo decennio di vita, non disponiamo di molte notizie. Sappiamo, in ogni caso, che trascorse lunghi periodi di tempo a Sorrento, dove insegn\u00f2 la tecnica pittorica a Pompeo Correale, nobile e artista dilettante che in questo modo apprese a dipingere dal vero. Teodoro Ducl\u00e8re mor\u00ec nel 1869.\nStile.\nDipinti.\nDucl\u00e8re \u00e8 stato uno dei paesaggisti pi\u00f9 significativi della scuola di Posillipo. Fu, tuttavia, un artista molto trascurato dalla critica ottocentesca e su di lui vi \u00e8 una documentazione scarsissima, tanto che continuano a persistere dubbi consistenti sull'attribuzione e sulla datazione delle sue opere che, non di rado, circolano sul mercato come dipinti del Pitloo o di Giacinto Gigante.\nPur continuando a essere abbastanza deferente a una franca interpretazione del vero, Ducl\u00e8re accolse con entusiasmo la lezione del Pitloo, il quale aveva abbandonato la pratica paesaggistica rigorosamente scenografica, tipica di alcuni pittori settecenteschi, in favore di un'interpretazione pi\u00f9 sentimentale del dato naturalistico, animato da un'immediata ripresa sentimentale e da vivide suggestioni scaturite dalla visione \"en plein air\". L'influenza del Pitloo \u00e8 particolarmente visibile in \"Amalfi, la Valle dei Mulini\" e in varie \"Vedute\" dell'isola d'Ischia, dove Ducl\u00e8re accentua la suadente luminosit\u00e0 della \"lux mediterranea\", applicando uno schema cromatico basato sui forti contrasti tra le tinte. Importante fu anche la conoscenza delle opere di Giacinto Gigante, dal quale prese ispirazione per i tagli, le inquadrature e per il tono descrittivo applicato nella raffigurazione del motivo paesistico.\nDisegni.\nNotevole \u00e8 stata la produzione grafica di D\u00f9clere. Durante gli anni in cui vigilava Pitloo, i disegni di Ducl\u00e8re furono caratterizzati da uno stile molto veristico, limpido e illustrativo, favorito senz'altro dall'impiego della strumentazione ottica in dotazione dei pittori posillipisti. Dopo la morte del maestro, tuttavia, Ducl\u00e8re sub\u00ec un radicale mutamento stilistico e, liberatosi dall'inibente ruolo di \u00aballievo di Pitloo\u00bb, con il quale era stato identificato, nei propri disegni approd\u00f2 a un'interpretazione pi\u00f9 sciolta e originale del motivo paesistico, reso soprattutto nella tarda maturit\u00e0 con occhio da naturalista. Nella maturit\u00e0, inoltre, i suoi disegni cessarono di essere semplici studi preparatori per dipinti e divennero autentici punti d'arrivo. Francis Napier, ad esempio, affermava:\nI disegni, incentrati soprattutto sulla verdeggiante costiera sorrentina e sugli incanti dell'isola d'Ischia e della Sicilia, furono particolarmente apprezzati anche da Salvatore Di Giacomo, che scrisse:\nDucl\u00e8re, in particolare, preferiva disegnare su carte dalla superficie omogenea, prive di vergatura o di quelle impronte di filoni che, opponendo asperit\u00e0 al tratto grafico, avrebbero potuto compromettere una buona riuscita del disegno. L'artista prediligeva in particolare le carte inglesi \"Whatman\" e le francesi \"canson fr\u00e8res\", quelle che a suo giudizio rispondevano meglio alle sue esigenze, anche se nel corso della sua carriera si rivolse spesso anche alle cartiere amalfitane. Il colore poteva variare dall'avorio all'azzurrino (anche se oggi spesso assumono tonalit\u00e0 lievemente verdi, per via dell'ossidazione del foglio). Per i suoi disegni, inoltre, D\u00f9clere utilizzava due tipi di matite: quelle dure venivano utilizzate per descrivere i contorni delle architetture e per tracciare dettagli secondari; mentre quelle morbide venivano applicate con forza nel foglio e avevano il compito di modulare le variazioni chiaroscurali."}
{"id": "2290547", "revid": "144796", "url": "https://it.wikipedia.org/wiki?curid=2290547", "title": "Josef von Hudelist", "text": "Biografia.\nJosef von Hudelist fu uno dei principali funzionari austriaci all'epoca del Congresso di Vienna. Dopo gli studi presso l'Universit\u00e0 di Vienna fu per quattro anni al seguito del Cardinale Franti\u0161ek Herzan von Harras a Roma come \"Privatsecret\u00e4r\". Nel 1791 fu nominato segretario di legazione imperiale (kaiserlicher Legationssecret\u00e4r) a Napoli. Tornato a Vienna nel 1795, si rec\u00f2 nel 1798 \u2013 come segretario di legazione (Gesandtschaftssecret\u00e4r) a Berlino, che diresse tra il 1799 e il 1801 - fino alla nomina del conte Johann Philipp Karl Joseph von Stadion come inviato straordinario e ministro plenipotenziario. Promosso a consigliere di ambasciata (Botschaftsrath) in Russia a Pietroburgo nell'estate del 1801. Nel dicembre 1803 \u00e8 stato nominato a consigliere aulico della Cancelleria di Stato di Vienna (Hofrath bei der geh. Haus, Hof und Staatsskanzlei in Wien), di cui divenne in pratica il direttore.\nIn seguito all'invasione francese di Vienna del 1809 il salvataggio del Tesoro della Cancelleria di Stato e di gran parte degli archivi furono merito suo. In agosto 1813 promosso da Metternich a consigliere di Stato, prese in pratica il suo posto agli affari interni, essendo il cancelliere sempre impegnato in viaggi e missioni diplomatiche in vista del Congresso di Vienna. Nel 1818 prese il posto di Metternich anche come cancelliere di Stato, e fu in questa veste che la morte lo colse improvvisa il 21 ottobre 1818."}
{"id": "2290549", "revid": "300067", "url": "https://it.wikipedia.org/wiki?curid=2290549", "title": "Ned\u017ead Sinanovi\u0107", "text": ""}
{"id": "2290555", "revid": "343261", "url": "https://it.wikipedia.org/wiki?curid=2290555", "title": "Chaturyuga", "text": ""}
{"id": "2290559", "revid": "287204", "url": "https://it.wikipedia.org/wiki?curid=2290559", "title": "Nedzad Sinanovic", "text": ""}
{"id": "2290560", "revid": "838137", "url": "https://it.wikipedia.org/wiki?curid=2290560", "title": "Equitazione ai XVI Giochi del Mediterraneo", "text": "Le competizioni di equitazione ai XVI Giochi del Mediterraneo si sono svolte presso il centro ippico \"Teaterno\" di Chieti. Dotato di una capacit\u00e0 di circa 1000 spettatori si trova a circa 3\u00a0km dal Villaggio Mediterraneo e 25\u00a0km dal centro di Pescara.\nPer questo sport sono state organizzate le seguenti prove:\nper un totale di due medaglie d'oro messe in palio.\nOgni Paese pu\u00f2 iscrivere al massimo 5 cavalieri e 5 cavalli.\nCalendario.\nLe gare seguiranno il seguente calendario:"}
{"id": "2290562", "revid": "857138", "url": "https://it.wikipedia.org/wiki?curid=2290562", "title": "Softswitch", "text": "Nelle reti di comunicazione dati il termine Softswitch indica un sistema in grado di gestire le chiamate telefoniche. Il softswitch \u00e8 composto da un hardware, normalmente un server basato su un sistema operativo Unix, con un software, in grado di gestire la segnalazione telefonica ed eventualmente anche il flusso vocale. I softswitch si occupano di gestire la segnalazione H.323 o SIP su reti IP, in alcuni casi anche la SS7 nell'interconnessione con la rete telefonica PSTN. In tal senso possono avere interfacce fisiche di interconnessione ad altre reti telefoniche.\nClassi di softswitch.\nPer \"softswitch di classe 4\" si intende un dispositivo che si occupa principalmente del routing delle telefonate, senza dare servizi diretti all'utenza; \nper \"softswitch di classe 5\" si intende invece un dispositivo a cui l'utenza telefonica \u00e8 direttamente connessa, ovvero un dispositivo in grado di dare il tono di linea e i servizi telefonici di base, come attesa, passaggio di chiamata, messaggistica etc."}
{"id": "2290563", "revid": "14691", "url": "https://it.wikipedia.org/wiki?curid=2290563", "title": "The seventh one", "text": ""}
{"id": "2290564", "revid": "1861950", "url": "https://it.wikipedia.org/wiki?curid=2290564", "title": "Rubystar", "text": "Rubystar (in russo: \u0420\u0443\u0431\u0438\u0421\u0442\u0430\u0440) \u00e8 una compagnia aerea cargo bielorussa con la base tecnica all'aeroporto di Minsk, in Bielorussia.\nStoria.\nL'agenzia di trasporto Rubystar opera nel mercato bielorusso dal 1997. Nel 2002, in seguito alla vincita del concorso statale, l'agenzia \u00e8 stata riorganizzata nella compagnia aerea Rubystar con la licenza di effettuare i voli di linea passeggeri e cargo ed anche voli charter dalla base all'aeroporto di Minsk.\nIl 19 settembre 2002, l'ICAO assegn\u00f2 alla compagnia aerea bielorussa il codice RSB.\nEffettua servizi di trasporto aereo di merci nella Bielorussia e nell'Africa, nell'Asia e nell'Europa con hub principale a Minsk.\nFlotta.\nFlotta attuale.\nA dicembre 2021 la flotta di Rubystar \u00e8 cos\u00ec composta:\nFlotta Storica.\nRubystar operava in precedenza con:"}
{"id": "2290567", "revid": "1543377", "url": "https://it.wikipedia.org/wiki?curid=2290567", "title": "Municipalit\u00e0 locale di Senqu", "text": "Senqu \u00e8 una municipalit\u00e0 locale (in inglese Senqu Local Municipality) appartenente alla municipalit\u00e0 distrettuale di Joe Gqabi della Provincia del Capo Orientale in Sudafrica. \nIn base al censimento del 2011 la sua popolazione \u00e8 di 134.150 abitanti.\nLa sede amministrativa e legislativa \u00e8 la citt\u00e0 di Lady Grey e il suo territorio si estende su una superficie di ed \u00e8 suddiviso in 16 circoscrizioni elettorali (\"wards\"). Il suo codice di distretto \u00e8 EC142.\nGeografia fisica.\nConfini.\nLa municipalit\u00e0 locale di Senqu confina a nord con quella di Mohokare (Xhariep/Free State) e con il Lesotho, a est con quella di Elundini, a sud con quelle di Sakhisizwe e Emalahleni (Chris Hani) e a ovest con quella di Walter Sisulu."}
{"id": "2290568", "revid": "184755", "url": "https://it.wikipedia.org/wiki?curid=2290568", "title": "Felice Momigliano", "text": "Biografia.\nFelice Momigliano nasce nel 1866 a Mondov\u00ec (provincia di Cuneo) in una famiglia di religione ebraica, ben integrata e partecipe dei valori del nascente stato unitario, il padre Salomone aveva preso parte alla prima guerra d'indipendenza e si era distinto nella battaglia di Novara. Zio per parte materna dello scrittore e divulgatore scientifico Rinaldo De Benedetti (noto anche con lo pseudonimo di \"Didimo\"), e cugino dello storico e docente Arnaldo Momigliano, Felice, divenuto sin da bambino orfano della madre, vive con la nonna materna e il padre. Dopo la maturit\u00e0 liceale, nel 1885 si iscrive all'Universit\u00e0 di Torino e nel 1887 frequenta per un solo anno la Scuola Normale Superiore di Pisa. Nel 1889 si laurea in Lettere e due anni pi\u00f9 tardi, nel 1891, nello stesso ateneo piemontese, in Filosofia. Dopo la laurea insegna in numerosi licei italiani tra cui quelli di Prato, Genova, Ivrea, Voghera, Vigevano, Udine e al liceo Gioberti di Torino.\nNel 1893 a Mondov\u00ec fonda il primo circolo operaio cittadino e l'anno successivo entra nel comitato direttivo monregalese del Partito Socialista. Il suo impegno politico non sfugge al controllo della polizia dei governi Crispi: giudicato un sovversivo, pericoloso per l'ordine pubblico, viene inviato per un mese al confino di Sanremo e poi ancora, nel 1895, coattivamente trasferito a Tempio Pausania in Sardegna.\nCollabora, in quegli anni, oltre che con il quotidiano torinese \"La Stampa\", con periodici di orientamento socialista, quali \"Critica Sociale\", rivista fondata nel 1891 da Turati, e \"La Revue socialiste\" del comunardo francese Beno\u00eet Malon. Il suo socialismo ha un orientamento spiritualistico, lontano dalla predominante ideologia materialistica. Momigliano cerca una sintesi tra principi socialisti e il profetismo della tradizione religiosa ebraica.\nTrasferito come insegnante di filosofia a Udine nel 1900, nel 1902 riceve l'incarico di dirigere l'archivio e la locale biblioteca. In questa citt\u00e0 tiene alcune conferenze sui maggiori protagonisti del Risorgimento nazionale e, consolidato il suo orientamento repubblicano, inizia lo studio del pensiero mazziniano.\nOttenuta la libera docenza all'Universit\u00e0 di Torino, nel 1914 inizia l'insegnamento di psicologia, logica e morale all'Istituto Superiore di Magistero di Roma. L'esperienza non \u00e8 del tutto positiva: il Magistero non gli appare in grado di fornire una preparazione adeguata ai futuri insegnanti. Nella capitale, nel primo dopoguerra, sar\u00e0 poi nominato, grazie alla sua fama di studioso del patriota genovese, rettore dell'Universit\u00e0 mazziniana.\nNel 1914, dopo l'attentato di Sarajevo, all'approssimarsi della prima guerra mondiale, Momigliano manifesta il suo orientamento favorevole all'intervento dell'Italia nel conflitto. Considera l'intervento una prosecuzione delle battaglie risorgimentali e vede, inoltre, nella partecipazione degli ebrei alle rispettive guerre nazionali un modo \"\u00abper tagliare le ali all'uccellaccio dell'antisemitismo\u00bb\".\nQueste sue posizioni lo portano ad accentuare la polemica con i socialisti schierati per la neutralit\u00e0 italiana, sino ad arrivare ad una completa rottura.\nDopo il conflitto manifesta un'iniziale simpatia per il nascente movimento fascista, ritenendolo in grado di difendere efficacemente gli interessi italiani. Questo suo convincimento ha per\u00f2 breve durata: nel 1923 entra in polemica con il filosofo Gentile, tra i massimi esponenti intellettuali del movimento, criticando la sua interpretazione della storia nazionale e accusandolo di giustificare le violenze del regime. Nega, inoltre, che il fascismo possa rappresentare la continuazione delle lotte risorgimentali e degli ideali mazziniani..\nMomigliano, afflitto da \"insonnie ed esaurimenti nervosi\", muore suicida a Roma, a cinquantasette anni, nel 1924. L'episodio non ebbe un rilievo particolare. L'anno dell'evento, lo stesso nel quale si consum\u00f2 l'omicidio di Giacomo Matteotti, scoraggi\u00f2 commemorazioni ufficiali di un \"mazziniano e socialista\". Nel 1925, secondo le sue volont\u00e0, il corpo viene tumulato nel cimitero della citt\u00e0 natale.\nTra le sue opere, sono da ricordare particolarmente \"Giacomo Leopardi e l'anima moderna\" (1898), \"Giuseppe Mazzini e le idealit\u00e0 moderne\" (1905), \"Paolo Veneto e le correnti del pensiero religioso e filosofico nel suo tempo\" (1907), \"Vita dello spirito ed eroi dello spirito\" (1921).\nCur\u00f2, inoltre, l\"'Introduzione alla storia della filosofia\" di Hegel (Bari, Laterza, 1925) e \"Pensiero e azione\" di Mazzini (Firenze, La nuova Italia, 1949).\nMomigliano e l'ebraismo.\nFelice, nipote di Marco Momigliano, rabbino capo di Bologna, riceve un'educazione conforme ai valori religiosi famigliari, ma integrata, sin dai primi anni, con lo studio di materie quali letteratura storia e filosofia. Anche la sua adesione al movimento socialista avviene senza aderire a concezioni puramente materialistiche ma cercando di coniugare le nuove aspirazioni sociali con tradizioni nazionali e valori etici quali quelli presenti nel pensiero ebraico.\nCoerentemente con queste idee, collabora con \"Coenobium\", una rivista di Lugano, fondata da Enrico Bignami e Arcangelo Ghisleri che intende promuovere una politica fondata su principi etici, e che ospita gli scritti di alcuni tra i maggiori esponenti del modernismo cattolico quali Alfred Loisy e George Tyrrell.\nNel 1912 interviene, senza successo, per introdurre nel libro di preghiere della liturgia israelitica elementi di universalismo che superassero l'etnocentrismo tradizionale.\nUn altro episodio che testimonia il modernismo ebraico di Momigliano si ebbe, nello stesso anno, quando prende posizione contro il tradizionalismo ortodosso, in un caso che aveva sollevato l'interesse della comunit\u00e0 ebraica nazionale: il rifiuto di un rabbino di Livorno di celebrare il matrimonio religioso di una ragazza, con avi illegittimi, con un giovane correligionario di discendenza legittima. Il tribunale civile della citt\u00e0 toscana, alla quale la ragazza si era rivolta, non accolse il ricorso, ritenendo conforme alla legge l'impedimento sollevato dal rabbino.\nIl \"necrologio\" di padre Gemelli.\nQualche mese dopo la tragica fine di Momigliano, padre Agostino Gemelli, medico, psicologo, francescano dell'Ordine dei frati minori, fondatore e rettore della Universit\u00e0 Cattolica del Sacro Cuore, scrisse sulla rivista \"Vita e Pensiero\" dell'agosto 1924, dapprima in forma anonima poi riconoscendosene autore, un commento particolarmente aspro su quella vicenda:\nL'intervento del Gemelli cre\u00f2 sconcerto e non solo tra i suoi lettori, tanto che l'autore, quattro mesi dopo, nella medesima rivista, volle precisare che il suo scritto:"}
{"id": "2290572", "revid": "838137", "url": "https://it.wikipedia.org/wiki?curid=2290572", "title": "Golf ai XVI Giochi del Mediterraneo", "text": "I tornei di Golf ai XVI Giochi del Mediterraneo si sono svolti presso il golf club di Miglianico a circa 18\u00a0km dal Villaggio Mediterraneo ed hanno previsto competizioni individuali e a squadre sia maschili che femminili, per un totale di 4 medaglie d'oro\nOgni Paese ha potuto iscrivere al massimo 3 giocatori e 3 giocatrici.\nCalendario.\nLe gare seguiranno il seguente calendario:"}
{"id": "2290573", "revid": "599013", "url": "https://it.wikipedia.org/wiki?curid=2290573", "title": "Daley Blind", "text": "\u00c8 il figlio dell'ex difensore dell'Ajax Danny Blind, commissario tecnico della nazionale olandese dal 2015 al 2017.\nCaratteristiche tecniche.\nTerzino sinistro naturale, pu\u00f2 ricoprire anche il ruolo di difensore centrale o di centrocampista difensivo, dimostrando di essere un giocatore polivalente.\nCarriera.\nClub.\nAjax.\nBlind inizia la sua carriera nel settore giovanile dell'Ajax, lo stesso club dove giocava suo padre Danny. Daley cresce nello Jong Ajax e nella stagione 2007-08, mentre fa ancora ufficialmente parte della squadra B-junior, diventa un pilastro della squadra A-Juniores, prima di passare in prima squadra nella stagione 2008-09. All'et\u00e0 di 17 anni firma il suo primo contratto da professionista con l'Ajax.\nIl 7 dicembre 2008 Blind debutta con la prima squadra dell'Ajax nella trasferta contro il Volendam, in quella partita Blind si rivela decisivo, infatti conquista il calcio d'angolo che permette a Jan Vertonghen di segnare il gol decisivo per la vittoria dell'Ajax.\nIl 5 gennaio 2010 viene ceduto in prestito al Groningen fino al termine della stagione 2009-10. Il 15 maggio 2011 vince l'Eredivisie nello scontro diretto vinto per 3-1 contro il . Il 30 luglio perde, giocando da titolare, la Supercoppa d'Olanda sempre contro il Twente per 2-1. Diventato un elemento fondamentale dei lancieri, il 2 maggio 2012 vince la sua seconda Eredivisie consecutiva con l'Ajax concludendo la stagione con 26 presenze totali.\nNel corso della stagione 2012-2013, ormai diventato titolare inamovibile, segna il suo primo gol in carriera con la maglia dell'Ajax il 10 febbraio 2013 in Ajax-Roda JC 1-1 al minuto 54 su assist di Isaac Cuenca. Si ripete il 17 marzo nella vittoria esterna per 3-2 contro l'AZ Alkmaar. Il 5 maggio seguente vince il terzo campionato con i lancieri.\nManchester United.\nIl 30 agosto 2014 viene acquistato dal Manchester United per 18 milioni di euro; sceglie di indossare la maglia numero 17. Il 14 settembre seguente debutta con i \"Red Devils\", nella gara vinta per 4-0 contro il Queens Park Rangers ad Old Trafford. Il 20 ottobre realizza la sua prima rete con la nuova maglia, nel pareggio per 2-2 sul campo del West Bromwich Albion. Si ripete l'8 febbraio 2015, contro il West Ham (1-1), segnando al 92\u00ba minuto il gol che permette alla sua squadra di pareggiare.\nIl 24 maggio 2017 vince il suo primo trofeo internazionale, grazie al 2-0 conquistato dal Manchester United contro l'Ajax, sua ex squadra, nella finale di Europa League. Il 31 ottobre 2017, in occasione del match di Champions League vinto per 2-0 contro il Benfica, sigla il suo primo gol nelle competizioni europee.\nRitorno all'Ajax.\nIl 17 luglio 2018 viene acquistato dall'Ajax, facendo ritorno al club olandese dopo quattro anni. Il 16 dicembre segna la sua prima tripletta in carriera nell'8-0 casalingo maturato contro il . \u00c8 uno dei protagonisti della grande stagione dell\u2019Ajax che arriva fino alla semifinale di Champions League e vince campionato - il quinto per lui come il padre - e Coppa d\u2019Olanda. Il 27 luglio 2019 segna il gol decisivo del 2-0 contro il PSV Eindhoven nella Supercoppa d'Olanda.\nIl 10 dicembre 2019 durante Ajax-Valencia di Champions League \u00e8 infastidito da vertigini: una successiva visita medica evidenzia una miocardite, ovvero una infiammazione del miocardio, per cui gli viene installato un defibrillatore sottocutaneo (S-ICD);\nil 18 gennaio 2020 inizia il recupero e il 12 febbraio torna in campo nel finale di Vitesse-Ajax 0-3, gara valida per i quarti di finale di Coppa d'Olanda. Il 25 agosto dello stesso anno, durante l\u2019amichevole con l\u2019, il defibrillatore si spegne e Blind si accascia al suolo tenendosi una mano sul petto salvo poi uscire dal campo sulle proprie gambe dopo l\u2019intervento dei medici. Torna poi ad allenarsi normalmente in gruppo due settimane pi\u00f9 tardi e a giocare da titolare a partire dal 13 settembre raggiungendo le 400 presenze da professionista con i club il 4 ottobre in Groningen-Ajax 1-0.\nIl 24 ottobre 2020 segna un gol nella vittoria per 0-13 maturata sul campo del Venlo e a dicembre supera le 250 presenze totali con i \"lancieri\" per poi prolungare a marzo il proprio contratto fino al 2023. A fine marzo 2021 rimedia un grave infortunio alla caviglia in Nazionale che gli fa saltare il finale di stagione. Con la vittoria della Eredivisie 2020-2021, la sesta per lui, supera il padre per numero di vittorie della competizione. Il 13 febbraio 2022 nella vittoria interna contro il (5-0) supera le 200 presenze con l'Ajax in Eredivisie e tocca le 300 complessive con i \"lancieri\".\nNazionale.\nNazionali giovanili.\nBlind ha partecipato con la nazionale olandese Under-17 agli Europei U-17 del 2007. Dopo aver saltato la prima partita a causa di una squalifica ha realizzato una doppietta nella seconda partita contro l'Islanda, tuttavia nella stessa partita ha rimediato un infortunio alla caviglia che ha messo fine ai suoi europei. Blind \u00e8 stato convocato per alcune partite di qualificazione agli Europei U-21 del 2011, senza mai scendere in campo.\nHa poi fatto il suo debutto nelle qualificazioni per gli Europei il 13 ottobre 2009, sostituendo il compagno di squadra dell'Ajax Siem de Jong nella vittoria per 4-0 contro la Polonia. Nell'agosto 2011, a distanza di due anni, viene convocato dall'allenatore dell'Under-21, Cor Pot, in vista dell`amichevole da disputare contro i pari et\u00e0 della Svezia.\nNazionale maggiore.\nIl 6 febbraio 2013 debutta in nazionale maggiore, giocando da titolare l'amichevole pareggiata per 1-1 contro l'Italia. Il 31 maggio 2014, viene ufficialmente a far parte dei 23 giocatori della selezione olandese che parteciperanno al Mondiale 2014 in Brasile. Il 13 giugno 2014, debutta in occasione della prima partita della fase a gironi contro la Spagna; la partita verr\u00e0 poi vinta con un netto 5-1 per l'Olanda,di cui serve 2 assist. Il 12 luglio segna contro il Brasile la rete del 2 a 0, partita che finir\u00e0 3 a 0 per gli Orange, nella gara valevole per il terzo posto finale, concludendo la competizione con 7 presenze e 1 rete.\nNel giugno 2019 arriva con gli \"Oranje\" fino alla finale della neonata Nations League, cedendo tuttavia 0-1 al ; sul piano personale, viene inserito nel \"Team of the Tournament\" relativo le \"final four\" della competizione. Nel 2021 viene poi convocato all\u2019Europeo giocando da titolare tutte le partite.\nStatistiche.\nPresenze e reti nei club.\n\"Statistiche aggiornate al 13 febbraio 2022\""}
{"id": "2290577", "revid": "119991", "url": "https://it.wikipedia.org/wiki?curid=2290577", "title": "Forte lorense", "text": ""}
{"id": "2290578", "revid": "119982", "url": "https://it.wikipedia.org/wiki?curid=2290578", "title": "Cricket world cup", "text": ""}
{"id": "2290579", "revid": "647919", "url": "https://it.wikipedia.org/wiki?curid=2290579", "title": "Dafne Duck", "text": ""}
{"id": "2290580", "revid": "767487", "url": "https://it.wikipedia.org/wiki?curid=2290580", "title": "Una milanese a Roma", "text": "Una milanese a Roma \u00e8 un film del 2001, diretto dal regista Diego Febbraro.\nTrama.\nLa Sora Lella ha una figlia che vive a Milano e una nipote che \u00e8 il prototipo della milanese tutto efficienza e puntualit\u00e0.\nLa nonna chiama la nipote per riorganizzare il suo ristorante sull'isola Tiberina: assai presto si scontrano due modi di vivere, quello pi\u00f9 tranquillo dell'anziana romana e quello frenetico della giovane. A mediare tra gli estremi \u00e8 un cliente del locale, Giordano, un poeta sognatore, che riuscir\u00e0 a dare i consigli giusti e a stemperare le situazioni."}
{"id": "2290584", "revid": "729019", "url": "https://it.wikipedia.org/wiki?curid=2290584", "title": "Las Vegas Film Critics Society Awards 2007", "text": "L'11\u00aa edizione dei Las Vegas Film Critics Society Awards si \u00e8 tenuta il 21 dicembre 2007, per premiare i migliori film prodotti nel 2007.\nVincitori e candidati.\nI vincitori sono indicati in grassetto."}
{"id": "2290585", "revid": "36426", "url": "https://it.wikipedia.org/wiki?curid=2290585", "title": "Torre degli Amieri", "text": "La Torre degli Amieri era un'antica torre di Firenze, situata nella scomparsa piazza degli Amieri, tra le attuali Calimala e via Pellicceria. Venne distrutta all'epoca del \"Risanamento\" della zona del Mercato Vecchio, entro il 1881.\nStoria.\nL'alta torre, come ci tramandano le fotografie d'epoca, era un esempio ben conservato di edilizia del XIII secolo, con il paramento in pietra a vista (bozze regolari al pian terreno e pi\u00f9 piccole ai piani superiori, dove diventavano filaretto), le finestre ad arco e le buche pontaie. La torre era legata alla curiosa vicenda di Ginevra degli Amieri che, come documentano gli storici e anche i registri ecclesiastici dell'epoca, avvenne veramente nel 1386.\nCreduta morta di peste, essa venne lasciata esposta durante la notte dopo il funerale presso Santa Maria del Fiore. Ma si trattava di un caso di morte apparente, infatti ella si risvegli\u00f2 e, vestita solo dei veli che le erano stati messi, usc\u00ec di notte per tornare alla casa del marito Francesco Agolanti. Egli per\u00f2 la scacci\u00f2 inorridito, pensando che fosse un fantasma, e la implor\u00f2 di tornare nell'Oltretomba. Ella allora buss\u00f2 alla casa dei genitori, alla torre degli Amieri, che fecero altrettanto. Allora essa si decise a bussare alla casa del suo segreto innamorato Antonio Rondinelli, il quale finalmente la accolse, riconoscendola come viva.\nLa vicenda ebbe un finale curioso: le autorit\u00e0 ecclesiastiche, riconoscendo il \"miracolo\", stabilirono che la \"morte\" aveva interrotto il precedente vincolo matrimoniale, suggellato anche dal fatto che il marito l'aveva respinta la notte; per questo ella fu libera di sposarsi e vivere col suo primitivo amore. A ricordo della vicenda via del Campanile, dove si dice che Ginevra pass\u00f2, venne a lungo chiamata \"via della Morte\". La storia \u00e8 stata oggetto nei secoli di varie novelle e di un'opera di Leopoldo Marenco."}
{"id": "2290586", "revid": "1515147", "url": "https://it.wikipedia.org/wiki?curid=2290586", "title": "Riformismo", "text": "Il riformismo, nelle scienze politiche, \u00e8 una metodologia politica che, opponendosi sia alla rivoluzione sia al conservatorismo, opera nelle istituzioni, al fine di modificare l'ordinamento politico, economico e sociale esistente attraverso l\u2019attuazione di organiche, ma graduali riforme.\nTendenzialmente, si definiscono riformisti i partiti di sinistra, tra cui socialisti, socialdemocratici e liberalsocialisti, i quali si propongono di correggere (con vari strumenti come le proposte di legge in parlamento e i referendum) i difetti dell'economia capitalista.\nStoria.\nIl termine \"riformismo\" nasce all'interno del movimento socialista, per distinguere coloro i quali sostenevano come strumento per la costruzione del socialismo le riforme anzich\u00e9 la rivoluzione (precedentemente queste posizioni erano rappresentate dal socialismo utopico e dal socialismo scientifico) propugnata dai massimalisti e poi dai comunisti. Per decenni poi il termine \u00e8 stato sinonimo di socialdemocrazia o socialismo democratico, anche se solo nel corso della met\u00e0 degli anni '80 si pu\u00f2 dire che i riformisti abbiano prevalso sui rivoluzionari, nella lunga battaglia all'interno della sinistra europea. La sinistra riformista storicamente opera per la difesa dello stato sociale e per l'ampliamento dei diritti sociali. \nNegli anni '90 la spinta di leader riformisti come Tony Blair e Gerhard Schr\u00f6der ha dato inizio alla stagione della \"terza via\", idea politica molto simile all'ordoliberalismo.\nIn Italia.\nNella storia italiana della fine del XIX secolo il riformismo ha influenzato l'evoluzione del movimento socialista, di cui ha rappresentato la corrente pi\u00f9 moderata, e i cui sostenitori ritenevano possibile una collaborazione fra i ceti proletari e la borghesia nell'ambito delle istituzioni parlamentari, allo scopo di favorire un progressivo miglioramento delle condizioni di vita dei ceti meno abbienti, in particolare degli operai salariati. Leonida Bissolati e Ivanoe Bonomi vennero espulsi dal Partito Socialista per l'appoggio dato al governo Giolitti in occasione della guerra italo-turca, fondando il piccolo Partito Socialista Riformista Italiano e ricoprendo in seguito cariche ministeriali nei governi liberali, cosa che invece Turati rifiut\u00f2 sempre di fare. \nFra gli esponenti pi\u00f9 significativi del riformismo italiano del novecento possono ricordarsi Filippo Turati, Claudio Treves, Giacomo Matteotti, Gaetano Salvemini, Carlo Rosselli, Giuseppe Saragat, Bettino Craxi, Claudio Martelli, Gianni De Michelis. \nDopo la seconda guerra mondiale, il Partito Socialista Italiano scelse la linea dell'unit\u00e0 d'azione con il Partito Comunista Italiano, provocando la fuoriuscita dell'ala riformista guidata da Giuseppe Saragat. Questi dar\u00e0 vita al Partito Socialista dei Lavoratori Italiani (poi ridenominato Partito Socialista Democratico Italiano), risultando determinante per la sconfitta del Fronte Democratico Popolare e per la formazione dei governi centristi di Alcide De Gasperi. Nella seconda met\u00e0 degli anni '50, dopo l'invasione sovietica dell'Ungheria e la fine dell'alleanza con il PCI, lo stesso PSI progressivamente si apr\u00ec alla linea riformista della socialdemocrazia europea, dando vita ai governi di centro-sinistra insieme alla DC di Aldo Moro e Amintore Fanfani, al PSDI e al PRI. Il centro-sinistra guid\u00f2 una stagione riformatrice molto profonda in molti settori economico-sociali. \nAnche nel PCI, soprattutto a partire dagli anni '70, matur\u00f2 una prospettiva gradualista che si esprimeva soprattutto nella corrente migliorista di Giorgio Napolitano. \nSotto la guida di Bettino Craxi il PSI complet\u00f2 la propria maturazione in senso riformista, riscoprendo la tradizione non marxista della tradizione socialista italiana e aderendo all'idea del socialismo liberale. Negli anni '80 per la prima volta un socialista assunse l'incarico di Presidente del Consiglio in Italia: fu la stagione dei governi riformisti guidati da Bettino Craxi, sostenuti in Parlamento da una coalizione definita \"Pentapartito\" (DC, PSI, PSDI, PRI, PLI).\nNel 1993, la crisi del sistema politico, causata dallo scandalo Tangentopoli, comport\u00f2 la scomparsa dei partiti della cosiddetta \"Prima Repubblica\". Scomparvero cos\u00ec anche il PSI e il PSDI, in riferimento ai quali soprattutto i Socialisti Democratici Italiani (poi PSI) e il Nuovo PSI raccolsero l'eredit\u00e0 identitaria, mentre il PCI cambi\u00f2 nome in Partito Democratico della Sinistra e poi, dopo l'allargamento a componenti della sinistra democristiana e socialisti, in Democratici di Sinistra. La gran parte dell'elettorato e dei quadri dirigenti del disciolto Partito Socialista si ritrov\u00f2 comunque fin dal 1994 in Forza Italia (tra i maggiori esponenti Giulio Tremonti, Franco Frattini, Fabrizio Cicchitto, Renato Brunetta e Antonio Guidi). \nOggi la tradizione riformista italiana, a lungo rappresentata dal PSI e dal PSDI, si esprime principalmente nel Partito Democratico, in Italia Viva, in Azione e in Forza Italia.\nTipologie di riforme.\nCoerentemente alla definizione sopraesposta, all'interno di linee guida politiche di un governo, le riforme possono riguardare uno o pi\u00f9 apparati statali:\nCritiche.\nCritiche al riformismo vengono avanzate da parte di personalit\u00e0 vicine al comunismo (pi\u00f9 precisamente, al socialismo rivoluzionario, al marxismo-leninismo e al marxismo ortodosso): secondo costoro, il riformismo assume la connotazione di una linea politica che si limita all'attuazione spicciola e di contenute riforme e miglioramenti settoriali nell'ambito del sistema capitalistico, senza prevederne la trasformazione in senso socialista."}
{"id": "2290587", "revid": "767487", "url": "https://it.wikipedia.org/wiki?curid=2290587", "title": "Ecs\u00e9d", "text": "Ecs\u00e9d \u00e8 un comune dell'Ungheria di 3.522 abitanti (dati 2001). \u00c8 situato nella provincia di Heves."}
{"id": "2290588", "revid": "767487", "url": "https://it.wikipedia.org/wiki?curid=2290588", "title": "Mormaer", "text": "Il Mormaer era il titolo medioevale che designa il signore di una provincia o regione del Regno di Scozia. In teoria, in quanto in pratica non era sempre cos\u00ec, un Mormaer era secondo solo al Re di Scozia.\nOrigine.\nNon si conosce con esattezza l'etimologia del termine, anche perch\u00e9 non si conosce se era una istituzione dei gaeli o dei pitti. Bisogna considerare per\u00f2 che la parola \"mormaer\" si ritrova solamente nel periodo seguente ai pitti, per questo \u00e8 difficile dire che abbia origini pitte. C'\u00e8 anche chi sostiene che il termine \"mormaer\" era semplicemente l'equivalente usato nella costa orientale di \"\"Kinglet\" (in Lingua gaelica scozzese: \"ruir\u00ed\" o \"r\u00ed\"(=Re)). Probabilmente ha origine dalla parola gaelica \"M\u00f2r\" che significa capo, che ritroviamo nel nome della dinastia Canmore, che deriva dal Gaelico \"Ceann M\u00f2r\", cio\u00e8 Grande Capo.\nPrimi Mormaer.\nIl primo mormaer che si conosce \u00e8 stato Dubacan mac Indrechtaich, che era uno dei compagni di Amlaib, figlio del re Costantino II di Scozia. La sua morte nella Battaglia di Brunanburh (937) \u00e8 registrata nella Cronaca dei re di Alba, dove \u00e8 menzionato con il nome di \"Mormair Oengusa\" (cio\u00e8 Mormaer di Angus).\nAltri tre mormaer, sebbene non governassero nessuna regione, si trovano negli Annali di Tigernach. In ogni caso, dei primi mormaer si sa molto poco, fino al XII secolo i mormaer venivano citati nei documenti in latino come \"Comes\"\" (letteralmente significa \"compagno\", ma da questo termine deriva la parola conte). Dal XII secolo, si sapeva che otto \"antiche\" dinastie di mormaer erano ereditarie ed avevano avuto una discendenza continua ed erano: i mormaer di Marr, di Buchan, di Athal, di Aonghais, di Fiobh, di Sratheireann, di Moneteadhaich, e di Leamhnachd che si aggiungevano ad altre tre presenti prima del 1100 e cio\u00e8 i mormaer di Cataibh, di Moireabh, e di Lodainn/Dunbarra.\nMormaer e Earl.\nNon bisogna per\u00f2 confondere i mormaer con gli Earl, \u00e8 un errore comune pensare che in seguito il titolo di earl abbia sostituito quello di mormaer. In effetti \"Comes\", da cui deriva il termine conte, era una parola franco-latina usata nelle isole britanniche per tradurre la parola mormaer che quindi veniva paragonato al conte. Bisogna per\u00f2 precisare che il termine mormaer rimase in uso tra i popoli di lingua gaelica anche nei secoli successivi, ci sono fonti irlandesi del XIV secolo ad esempio che chiamano Roberto I di Scozia, prima della sua salita al trono di Scozia, \"Robert Bruce Mormaer (di Carrick)\" e in effetti il termine earl non compare in Scozia se non nella seconda met\u00e0 del XVI secolo.\nDefinire quindi un mormaer come un earl \u00e8 semplicistico ed inadeguato, sarebbe come se si paragonasse un imperatore romano con uno sci\u00e0. Andando poi paragonare i due titoli dal punto di vista dei loro poteri, un mormaer essendo secondo solo al re di Scozia \u00e8 pi\u00f9 corretto definirlo come un duca, piuttosto che come un conte, soprattutto nel caso dei Mormaer di Moray che erano i nobili scozzesi pi\u00f9 importanti ed erano realmente secondi solo al re."}
{"id": "2290589", "revid": "767487", "url": "https://it.wikipedia.org/wiki?curid=2290589", "title": "Egerbakta", "text": "Egerbakta \u00e8 un comune dell'Ungheria di 1.539 abitanti (dati 2001). \u00c8 situato nella provincia di Heves."}
{"id": "2290591", "revid": "110157", "url": "https://it.wikipedia.org/wiki?curid=2290591", "title": "Egerbocs", "text": "Egerbocs \u00e8 un comune dell'Ungheria di 631 abitanti (dati 2001). \u00c8 situato nella provincia di Heves."}
{"id": "2290593", "revid": "149485", "url": "https://it.wikipedia.org/wiki?curid=2290593", "title": "Judo ai XVI Giochi del Mediterraneo", "text": "I tornei di judo ai XVI Giochi del Mediterraneo si sono svolti presso il palasport \"Febo\" di Pescara a circa 16\u00a0km dal Villaggio Mediterraneo e prevedevano competizioni individuali sia maschili che femminili, per un totale di 14 medaglie d'oro. Ai giochi, nel judo, erano presenti ben 21 nazioni su 23.\nOgni Paese poteva iscrivere al massimo 1 concorrente per ogni categoria (vedi tabella).\nCalendario.\nLe gare seguiranno il seguente calendario:"}
{"id": "2290599", "revid": "767487", "url": "https://it.wikipedia.org/wiki?curid=2290599", "title": "Egercsehi", "text": "Egercsehi \u00e8 un comune dell'Ungheria di 1.594 abitanti (dati 2001). \u00c8 situato nella provincia di Heves."}
{"id": "2290601", "revid": "57342", "url": "https://it.wikipedia.org/wiki?curid=2290601", "title": "Kiyoshi Kurosawa", "text": "Carriera.\nKurosawa si avvicin\u00f2 al cinema dopo aver seguito le lezioni di Hasumi Shigehiko. Esord\u00ec quindi come assistente alla regia, prima di girare tra il 1975 e il 1977 due cortometraggi in 8mm. Nel 1983 diresse il suo primo lungometraggio, il pinku eiga \"Kandagawa Wars\", realizzato per il V-Cinema. Nel 1989 \u00e8 regista dell'horror \"Sweet Home.\" Dal film sar\u00e0 tratto l'omonimo videogioco per NES, di cui il regista \u00e8 supervisore. Il videogioco sar\u00e0 la principale fonte di ispirazione della saga videoludica di survival-horror \"Resident Evil\".\nSeguono numerosi altri film usciti direttamente in home video, appartenenti a vari generi quali la commedia, lo yakuza eiga, il revenge-movie e l'horror, fino al 1997, quando Kurosawa dirige il thriller \"Cure\", che codifica il suo stile fatto di contaminazioni di generi e di un importante utilizzo del piano sequenza, della profondit\u00e0 di campo e dell'ellissi narrativa. \nL'anno successivo, il 1998, Kurosawa \u00e8 alla regia di tre film. \"Serpent's Path\" e \"Eyes of the Spider\", facenti parte di una coppia di film che vedono come protagonisti Sho Aikawa e Teruyuki Kagawa, e \"License to Live\", dramma che vede fra gli interpreti Hidetoshi Nishijima, Koji Yakusho e Ren Osugi.\nNel 2001 presenta alla 54\u00aa edizione del Festival di Cannes nella sezione Un Certain Regard l'horror \"Kairo.\" Nel film Kurosawa indaga il rapporto sempre pi\u00f9 difficile fra individui in una societ\u00e0 competitiva come quella giapponese ed evidenzia un malessere, una solitudine e un'inquietudine sociale che trovano sfogo e specchio nella neonata tecnologia di Internet. Al 2003 risale il dramma \"Bright Future.\" Il film mette in luce l'alienazione giovanile in una periferia di Tokyo. Il film \u00e8 caratterizzato da uno spiccato ermetismo sia formale sia contenutistico.\nNel 2006 dirige per la serie di film J-Horror Theater \"Castigo\", un giallo a tinte horror interpretato da Koji Yakusho, attore che ha preso parte a diverse pellicole di Kurosawa. Nel 2007 Kurosawa \u00e8 stato omaggiato con una corposa retrospettiva presso il Cinema Massimo di Torino. A \"Castigo\" seguir\u00e0 nel 2008 il dramma familiare \"Tokyo Sonata\". Presentato nella sezione Un Certain Regard del 61\u00ba Festival di Cannes, il film si aggiudicher\u00e0 il premio della giuria. Con \"Tokyo Sonata\" Kurosawa esporta le tematiche sociali presenti nei suoi horror in una storia famigliare. Il film sar\u00e0 un enorme successo e consacrer\u00e0 l'autore nel contesto delle manifestazioni cinematografiche europee. Dopo\"Tokyo Sonata\", tuttavia, il regista decider\u00e0 di stare lontano dalla macchina da presa per quattro anni. \nNel 2012 il regista si occupa della regia di una serie televisiva, \"Penance\", che verr\u00e0 presentata in concorso alla 69\u00aa Mostra internazionale del cinema di Venezia. Kurosawa torna alla regia cinematografica nel 2013 firmando due lungometraggi e un cortometraggio. Il primo di questi lavori, \"Real\", otterr\u00e0 uno scarso successo alla 66\u00aa edizione del Festival di Locarno. Il secondo film \u00e8 invece l'action \"Seventh Code.\" Girato interamente a Vladivostok, il lungometraggio vede la partecipazione della ex-idol Atsuko Maeda e si aggiudica il premio per la miglior regia e il premio per il migliore contributo tecnico all'8\u00aa edizione del Festival internazionale del film di Roma.\nNel 2015 \"Kishibe no tabi\", presentato nella sezione Un Certain Regard del 68\u00ba Festival di Cannes, si aggiudica il premio per la regia. Il film vede la partecipazione di Tadanobu Asano, nei panni di un marito che, scomparso da 3 anni, torna dalla moglie sotto forma di fantasma per guidarla in un viaggio alla scoperta di posti che ha visitato nel suo ritorno alla vita. Nel 2016 Kurosawa torna al genere del giallo a tinte horror con \"\". Il film, presentato alla 66\u00aa edizione del Festival internazionale del cinema di Berlino, segna il ritorno del regista giapponese alle tematiche che hanno da sempre caratterizzato il suo cinema e viene acclamato dalla critica specializzata. Sempre nel 2016 \u00e8 stato presente nella sezione Onde del 34\u00b0 Torino Film Festival col film \"Le Secret de la chambre noire\" girato interamente in Francia con interpreti europei fra i quali spiccano, Tahar Rahim, Constance Rousseau e Olivier Gourmet. \nNel 2017 il film di fantascienza \"Sanpo suru shinryakusha\" viene presentato nella sezione Un Certain Regard del 70\u00ba Festival di Cannes. A esso seguir\u00e0 una serie televisiva spin-off, \"Foreboding\", che verr\u00e0 poi presentata in una versione cinematografica al Festival internazionale del cinema di Berlino. Nel 2019 Kurosawa si trova in Uzbekistan per girare \"Tabi no owari Sekai no hajimari\" con protagonista Atsuko Maeda. Il film sar\u00e0 proiettato come film di chiusura della 72\u00aa edizione del Festival di Locarno e circoler\u00e0 per molto tempo in vari festival internazionali. Il film \u00e8 da molti critici ritenuto la summa dei temi del cinema del regista giapponese. Il 12 settembre 2020 riceve il Leone d'argento per la miglior regia alla 77\u00aa Mostra del cinema di Venezia per il film \"Supai no tsuma\"."}
{"id": "2290604", "revid": "110157", "url": "https://it.wikipedia.org/wiki?curid=2290604", "title": "Egerfarmos", "text": "Egerfarmos \u00e8 un comune dell'Ungheria di 692 abitanti (dati 2001). \u00c8 situato nella provincia di Heves."}
{"id": "2290605", "revid": "287204", "url": "https://it.wikipedia.org/wiki?curid=2290605", "title": "Egerszal\u00f3k", "text": "Egerszal\u00f3k \u00e8 un comune dell'Ungheria di 1.988 abitanti (dati 2001). \u00c8 situato nella provincia di Heves."}
{"id": "2290606", "revid": "6923", "url": "https://it.wikipedia.org/wiki?curid=2290606", "title": "Carlo I d'Albret", "text": "Mor\u00ec nella battaglia di Azincourt del 1415.\nBiografia.\nFiglio di Arnaud-Amanieu VIII d'Albret e Margherita di Borbone-Clermont, combatt\u00e9 agli ordini di Bertrand du Guesclin durante la sua giovinezza partecipando alle operazioni militari in Guienna.\nIl 27 gennaio 1400 spos\u00f2 Maria de Sully. Dall'unione nacquero 5 figli:\nDal 1402 divenne connestabile di Francia sotto il regno di Carlo VI. Partecip\u00f2 agli scontri nella guerra dei cent'anni contro gli inglesi e condusse i primi giorni della campagna di Azincourt insieme al maresciallo Jean II Le Meingre. Ma il giorno dello scontro vero e proprio i due comandanti vennero messi in disparte dagli inesperti principi francesi (Carlo duca d'Orl\u00e9ans, Giovanni duca di Borbone e Giovanni duca d'Ale\u00e7on) e questo segn\u00f2 una delle pi\u00f9 cocenti sconfitte della Francia."}
{"id": "2290609", "revid": "1345932", "url": "https://it.wikipedia.org/wiki?curid=2290609", "title": "Costa di Walgreen", "text": "La costa di Walgreen (centrata alle coordinate ) \u00e8 una porzione della costa della Terra di Marie Byrd, in Antartide. In particolare, la costa di Walgreen si estende tra la capo Waite (), sulla penisola King, a est, e capo Herlacher (), sulla penisola Martin, a ovest, e confina a est con la costa di Eights (e quindi con la Terra di Ellsworth) e a ovest con la costa di Bakutis.\nStoria.\nLa costa di Walgreen \u00e8 stata osservata per la prima volta nel febbraio 1940 durante ricognizioni aree effettuate da membri del Programma Antartico degli Stati Uniti d'America partiti dalla USS \"Bear\" e al comando del contrammiraglio Richard Evelyn Byrd. L'intera costa fu infine mappata dallo United States Geological Survey grazie a ricognizioni al suolo e a fotografie aeree scattate dalla marina militare statunitense tra il 1959 e il 1966.\nLa costa fu battezzata con il suo attuale nome dallo stesso Byrd in onore di Charles R. Walgreen (1873\u20131939) , presidente della compagnia di farmacie Walgreens Drug Co. di Chicago, che sponsorizz\u00f2 la seconda missione di Byrd in terra antartica dal 1933 al 1935 e che forn\u00ec equipaggiamenti per la USS \"Bear\" dal 1939 al 1941."}
{"id": "2290611", "revid": "110157", "url": "https://it.wikipedia.org/wiki?curid=2290611", "title": "OpenSIPS", "text": "OpenSIPS \u00e8 una implementazione open source di server SIP. \u00c8 un sistema in grado di occuparsi della gestione della segnalazione SIP e della registrazione dell'utenza SIP. Ha funzionalit\u00e0 di registrar server, ovvero di registrazione per gli UA SIP, e di proxy SIP, ovvero di routing delle chiamate SIP. \u00c8 un sistema che segue il percorso iniziato da OpenSER, progetto open source evoluto in OpenSIPS. Anche se opensource le soluzioni basate su OpenSIPS sono molto robuste ed affidabili, in grado di scalare da piccole applicazioni fino a soluzioni carrier-grade. OpenSIPS non \u00e8 un RTP proxy, ovvero non gestisce il flusso audio delle sessioni telefoniche. In tal senso, va affiancato con un prodotto adeguato in contesti dove \u00e8 necessario il controllo RTP."}
{"id": "2290612", "revid": "767487", "url": "https://it.wikipedia.org/wiki?curid=2290612", "title": "Egersz\u00f3l\u00e1t", "text": "Egersz\u00f3l\u00e1t \u00e8 un comune dell'Ungheria di 1.115 abitanti (dati 2001). \u00c8 situato nella provincia di Heves."}
{"id": "2290616", "revid": "1573940", "url": "https://it.wikipedia.org/wiki?curid=2290616", "title": "Torre dei Caponsacchi", "text": "La torre dei Caponsacchi era un'antica torre di Firenze, situata nella scomparsa piazza del Mercato Vecchio, oggi piazza della Repubblica. Venne distrutta all'epoca del \"Risanamento\" della zona del Mercato Vecchio, entro il 1881.\nLa torre si affacciava sul retro in piazza Sant'Andrea, dove esisteva la chiesa di Sant'Andrea, e confinava col chiasso della Tromba, che dava il nome al vicino tabernacolo di Santa Maria della Tromba.\nLa torre, come ci tramandano le fotografie d'epoca, era tra le pi\u00f9 alte della zona ed era un esempio ben conservato di edilizia del XII-XIII secolo, con il paramento in filaretto, piccole finestre rettangolari e buche pontaie."}
{"id": "2290617", "revid": "287204", "url": "https://it.wikipedia.org/wiki?curid=2290617", "title": "Erd\u0151k\u00f6vesd", "text": "Erd\u0151k\u00f6vesd \u00e8 un comune dell'Ungheria di 659 abitanti (dati 2001). \u00c8 situato nella provincia di Heves."}
{"id": "2290618", "revid": "125647640", "url": "https://it.wikipedia.org/wiki?curid=2290618", "title": "Francesco Luigi Ferrari", "text": "Biografia.\nFiglio di Domenico Ferrari, giornalista e consigliere comunale a Modena, studia dapprima presso i Fratelli delle Scuole cristiane di Piacenza, poi al ginnasio Gioberti di Torino, infine al collegio San Carlo di Modena. Iscrittosi all'Universit\u00e0 di Modena nel 1907, in un primo momento a Ingegneria e poi, dal 1909, a Giurisprudenza, inizia a frequentare le associazioni giovanili cattoliche della citt\u00e0.\nSegretario generale della FUCI dal 1909 al 1910, poi capo dell'organizzazione dal 1910 al 1912, collabora con \"L'Avvenire d'Italia\" e la \"Gazzetta di Modena\". Nel 1913 si laurea e intraprende la professione di avvocato; nel 1914 \u00e8 eletto consigliere comunale a Modena, ma l'anno successivo deve partire per la Grande Guerra. \nAderisce al Partito Popolare Italiano di don Sturzo nel 1919, divenendo consigliere provinciale di Modena nel 1920.\nNel 1922 fonda \u00ab\"Il Domani d'Italia\"\u00bb, rivista di ispirazione cattolico-democratica e antifascista, e al congresso del PPI che si tiene a Torino nel 1923 sostiene la necessit\u00e0 che il partito ritiri il sostegno al governo Mussolini. Aggredito una prima volta nell'aprile 1923, \u00e8 poi vittima di episodi di saccheggio e devastazione ad opera di bande fasciste; nel novembre 1926 parte per la Francia. Trasferitosi dunque in Belgio, nel 1928 consegue il dottorato in Scienze sociali presso l'Universit\u00e0 Cattolica di Lovanio e fonda a Bruxelles il Comit\u00e9 Italien de Bruxelles, un centro di studi politici, insieme ad Armando Zanetti e Arturo Labriola.\nDavanti alla firma, nel 1929, dei Patti Lateranensi manifesta la sua opposizione perch\u00e9 considera questi una clericalizzazione delle istituzioni pubbliche e private. Nel 1930 si trasferisce a Parigi, dove fonda la rivista politico-culturale \u00abRes Publica\u00bb; morir\u00e0 nella capitale transalpina tre anni dopo, colpito da due gravi influenze che gli riaprirono un vecchio trauma polmonare.\nIl 19 dicembre 1963 nel ventesimo anniversario della liberazione, il Comune di Modena decide di traslare le sue spoglie da Parigi nel Cimitero di San Cataldo a Modena insieme a quelle di Pio Donati, deputato socialista e antifascista morto a Bruxelles nel 1927, seppellendoli uno accanto all'altro nel settore cattolico ed ebraico e separandoli con un vetro simbolico; il Presidente della Repubblica Giorgio Napolitano visita le due tombe in forma ufficiale il 19 marzo 2009."}
{"id": "2290623", "revid": "110157", "url": "https://it.wikipedia.org/wiki?curid=2290623", "title": "Erd\u0151telek", "text": "Erd\u0151telek \u00e8 un comune dell'Ungheria di 3.507 abitanti (dati 2001). \u00c8 situato nella provincia di Heves."}
{"id": "2290625", "revid": "110157", "url": "https://it.wikipedia.org/wiki?curid=2290625", "title": "Erk (Ungheria)", "text": "Erk \u00e8 un comune dell'Ungheria di 832 abitanti (dati 2001). \u00c8 situato nella provincia di Heves."}
{"id": "2290628", "revid": "12760", "url": "https://it.wikipedia.org/wiki?curid=2290628", "title": "Pietro Kuciukian", "text": "Biografia.\nPietro Kuciukian, figlio di un sopravvissuto al genocidio armeno, si \u00e8 formato al Collegio dei mechitaristi di Venezia dove ha appreso la lingua armena e opera e vive a Milano.\nDopo il terremoto in Armenia del 1988, si \u00e8 recato nelle zone sinistrate per aiutare a costruire un ambulatorio e due scuole e in generale per aiutare la popolazione armena.\n\u00c8 inoltre impegnato nella diffusione della storia e della cultura armena, grazie al \"Comitato dei Giusti per gli Armeni: la Memoria \u00e8 il Futuro\" di cui \u00e8 fondatore e al museo del genocidio di Erevan con il quale collabora, fra l'altro, recandosi ogni anno a collocare nel Muro della Memoria le ceneri e la terra dei luoghi di sepoltura dei Giusti, coloro che si sono opposti al genocidio e l'hanno denunciato pubblicamente.\nCon Gabriele Nissim ha fondato Gariwo, la foresta dei Giusti che promuove convegni internazionali (es. Padova, 2000, \"Si pu\u00f2 sempre dire un s\u00ec o un no\"; Milano 2003, I Giusti del GULag), i cui atti sono stati pubblicati. Gariwo si impegna a diffondere nelle scuole e nelle istituzioni la conoscenza delle figure esemplari dei Giusti e a promuovere la creazione in diverse citt\u00e0 in Italia e all'estero dei Giardini dei Giusti.\nNel 2003 nel Giardino dei Giusti di Milano gli \u00e8 stato dedicato un albero e un cippo per la sua attivit\u00e0 di ricerca dei Giusti per gli armeni.\nNel 2007 \u00e8 stato nominato Console Onorario della Repubblica di Armenia in Italia. \nHa collaborato con il domenicale del Sole 24 ore e con EDISPORT.\nRiconoscimenti.\nGli \u00e8 stata conferita la cittadinanza onoraria delle citt\u00e0 di Stepanavan e Spitak in Armenia e della sua citt\u00e0 natale, Arco di Trento in Italia."}
{"id": "2290644", "revid": "344503", "url": "https://it.wikipedia.org/wiki?curid=2290644", "title": "Las Vegas Film Critics Society Awards 2002", "text": "La 6\u00aa edizione dei Las Vegas Film Critics Society Awards si \u00e8 tenuta il 30 dicembre 2002, per premiare i migliori film prodotti nel 2002.\nVincitori e candidati.\nI vincitori sono indicati in grassetto."}
{"id": "2290649", "revid": "339392", "url": "https://it.wikipedia.org/wiki?curid=2290649", "title": "Parrocchie di Roma", "text": ""}
{"id": "2290650", "revid": "125852253", "url": "https://it.wikipedia.org/wiki?curid=2290650", "title": "Kh\u00f4ng Qu\u00e2n Nh\u00e2n D\u00e2n Vi\u1ec7t Nam", "text": "La Kh\u00f4ng Qu\u00e2n Nh\u00e2n D\u00e2n Vi\u1ec7t Nam (lett. \"Forza aerea popolare del Vietnam\") \u00e8 l'aeronautica militare del Vietnam, componente aerea del Qu\u00e2n \u0110\u1ed9i Nh\u00e2n D\u00e2n Vi\u1ec7t Nam, ovvero l'Esercito Popolare del Vietnam. Il 31 maggio 1977, la Forza aerea popolare del Vietnam (\"Kh\u00f4ng qu\u00e2n Nh\u00e2n d\u00e2n Vi\u1ec7t Nam\") fu separata dalla Forza di difesa aerea (\"Qu\u00e2n ch\u1ee7ng Ph\u00f2ng kh\u00f4ng\").\n\u00c8 l'erede diretta, dopo la riunione di Vietnam del Nord e Vietnam del Sud nel 1975, dell'Aeronautica militare nordvietnamita che aveva dimostrato il suo valore contrastando per anni con sorprendente successo le incursioni aeree degli Stati Uniti durante la Guerra del Vietnam.\nDipende gerarchicamente come le altre forze armate, dal Ministero della Difesa della Repubblica Socialista del Vietnam.\nStoria.\nVietnam del Nord.\nI primi aerei furono due addestratori: un de Havilland Tiger Moth e un Morane-Saulnier che erano propriet\u00e0 dell'imperatore B\u1ea3o \u0110\u1ea1i. Questi, nel 1945, don\u00f2 gli aerei al governo vietnamita.\nIl primo aereo da combattimento vietnamita fu un T-28 Trojan il cui pilota disert\u00f2 dall'aeronautica laotiana. Fu utilizzato dal 1964 come caccia notturno e riusc\u00ec ad abbattere un C-123 americano.\nLa NVAF ricevette il suo primo jet nel 1964: era un MiG-17.\nDurante la guerra del Vietnam la NVAF us\u00f2 i MiG-17F, PF (J-5), MiG-19 (J-6), MiG-21F-13, PF, PFM e MF. Impegnati a contrastare per anni le incursioni aeree americane, i piloti da caccia nordvietnamiti si dimostrarono valenti e combattivi, ottenendo numerosi successi. Furono rivendicati 266 abbattimenti di velivoli americani.\nVietnam riunificato.\nIl 31 maggio 1977 l' \"Aeronautica Popolare del Vietnam\" (\"Kh\u00f4ng qu\u00e2n Nh\u00e2n d\u00e2n Vi\u1ec7t Nam\") fu separata dalla \"Air Defense Force\" (\"Qu\u00e2n ch\u1ee7ng Ph\u00f2ng kh\u00f4ng\").\nNegli anni tra il 1953 e il 1991, circa 700 aerei da guerra, elicotteri, 120 e 158 complessi missilistici sono stati forniti al Vietnam del Nord da parte dell'URSS e della Repubblica Popolare Cinese (in primo luogo il MiG-19). Ancora oggi tre quarti delle armi vietnamite sono state fabbricate nella Russia post-Guerra Fredda.\nOggi la VPAF \u00e8 in via di ammodernamento. Usa ancora MiG-21 e Su-22 ma sta cominciando ad usare anche Su-27-SK e nel 2004 furono acquistati quattro velivoli varianti del Su-30 MK2V.\nBasi.\nAlcune delle basi presenti nel sud del paese sono state costruite dall'United States Air Force per il Vietnam del Sud. Invece le basi nel nord del paese sono state probabilmente costruite con l'assistenza dell'Unione Sovietica durante la Guerra del Vietnam.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2290651", "revid": "36426", "url": "https://it.wikipedia.org/wiki?curid=2290651", "title": "Santuario della Madonna dell'Impruneta", "text": ""}
{"id": "2290652", "revid": "36426", "url": "https://it.wikipedia.org/wiki?curid=2290652", "title": "Trecentonovelle", "text": ""}
{"id": "2290655", "revid": "273939", "url": "https://it.wikipedia.org/wiki?curid=2290655", "title": "Aeronautica militare della Repubblica Socialista del Vietnam", "text": ""}
{"id": "2290656", "revid": "273939", "url": "https://it.wikipedia.org/wiki?curid=2290656", "title": "Vietnam People's Air Force", "text": ""}
{"id": "2290658", "revid": "1800218", "url": "https://it.wikipedia.org/wiki?curid=2290658", "title": "Darko Bodul", "text": "\u00c8 fratello di Dragan Bodul, anch'egli calciatore.\nCarriera.\nInizia la sua carriera nelle giovanili dell'Heerenveen e nel 2008 viene acquistato dall'Ajax.\nGioca principalmente con la squadra primavera ma l'8 gennaio 2009 arriva per lui il debutto in campionato contro il Vitesse. Nell'estate 2009 venne ceduto in prestito per trovare pi\u00f9 spazio allo Sparta Rotterdam e segn\u00f2 il suo primo in campionato nella partita persa per 4-1 contro l'RKC Waalwijk.\nNel gennaio 2011 passa al Nacionale de Madeira a titolo definitivo."}
{"id": "2290662", "revid": "1543377", "url": "https://it.wikipedia.org/wiki?curid=2290662", "title": "L'uomo che sorrideva", "text": "L'uomo che sorrideva (\"Mannen som log\") \u00e8 un romanzo giallo dello scrittore svedese Henning Mankell pubblicato in Svezia nel 1994. \n\u00c8 la quarta storia della saga dell'ispettore di polizia Kurt Wallander. Il romanzo \u00e8 ambientato a Skagen, in Danimarca, e nella Scania, in Svezia.\nLa prima edizione italiana del romanzo \u00e8 stata pubblicata nell'anno 2004 da Marsilio.\nTrama.\nNell'ottobre del 1993 Kurt Wallander \u00e8 in congedo ormai da un anno, dopo le vicende narrate ne \"La leonessa bianca\", e medita di lasciare definitivamente la polizia.\nSoffre di depressione, da cui sembra trovare sollievo solo durante i soggiorni solitari a Skagen, la cittadina dello Jutland dove si incontrano il mar Baltico e il mare del Nord. \nL\u00ec viene contattato da Sten Torstensson, l'avvocato che l'aveva assistito durante il divorzio da Mona, che tenta invano di convincerlo ad occuparsi dello strano incidente stradale in cui \u00e8 morto suo padre Gustaf. \nPochi giorni dopo Wallander rientra a Ystad, deciso a dare le dimissioni dalla polizia, ma cambia improvvisamente idea quando scopre che Sten Torstensson \u00e8 stato freddato con dei colpi di pistola nel suo studio legale. \nBen presto l'acuto commissario si pone sulle tracce di un magnate della finanza svedese, Alfred Harderberg, che gestisce i suoi affari dall'inaccessibile castello di Farnholm, cliente facoltoso dello studio legale e ultimo ad incontrare in vita Gustaf Torstensson. \nDurante le indagini, la segretaria dello studio legale Torstensson \u00e8 destinataria di una mina antiuomo trovata nel suo giardino e lo stesso Wallander, assieme alla nuova collega in forze alla polizia di Ystad, Ann-Britt H\u00f6glund, scampa per un soffio ad un attentato. \nIl commissario deve inoltre indagare anche sul presunto suicidio di Lars Borman, un revisore di conti che aveva inviato agli avvocati, prima di morire, delle lettere minatorie. \nIl ritrovamento di uno strano contenitore nell'auto incidentata di Gustaf Torstensson conduce sulla pista di un abietto traffico d'organi umani.\nAdattamenti.\nIl primo adattamento del romanzo \u00e8 stato il film per la televisione \"Mannen som log\"', diretto da Leif Lindblom, trasmesso in Svezia alla fine del 2003.\nIl ruolo di Kurt Wallander \u00e8 affidato a Rolf Lassg\u00e5rd, che ha vestito i panni del commissario in vari adattamenti dei romanzi di Mankell, realizzati tra il 1995 e il 2007.\nSuccessivamente, la BBC ne ha tratto l'episodio \"L'uomo che sorrideva\" (\"The Man Who Smiled\") della serie televisiva \"Il commissario Wallander\", andato in onda nel 2010.\nNella serie britannica \u00e8 Kenneth Branagh a vestire i panni del protagonista."}
{"id": "2290665", "revid": "729019", "url": "https://it.wikipedia.org/wiki?curid=2290665", "title": "Torre Vecchia (Gorgona)", "text": "La Torre Vecchia \u00e8 una torre costiera situata sull'isola di Gorgona, nell'Arcipelago Toscano, nel territorio comunale di Livorno. La sua ubicazione \u00e8 lungo la scoscesa e frastagliata costa occidentale dell'isola, rivolta verso il Canale di Corsica.\nStoria e descrizione.\nLa struttura fortificata fu edificata in epoca duecentesca dai Pisani, quando l'isola e gran parte dell'arcipelago erano sotto il loro controllo. Lo scopo era quello di poter svolgere funzioni di avvistamento nel tratto di mare che separa Gorgona dalla Corsica; la torre, all'occorrenza, poteva svolgere anche efficaci funzioni difensive, soprattutto in caso di tentativi di incursioni piratesche, grazie alla sua posizione dominante a strapiombo sul mare. Durante le epoche successive, quando l'isola entr\u00f2 a far parte del Granducato di Toscana (nel 1406 ebbe inizio il dominio fiorentino), la struttura fortificata continu\u00f2 a svolgere le sue originarie funzioni, fino ad essere definitivamente dismessa nel corso dell'Ottocento, epoca in cui fu decisa la sua trasformazione in prigione, grazie anche alla posizione isolata dell'isola.\nLa Torre Vecchia si presenta come un imponente complesso fortificato, seppur parzialmente diroccato, che si sviluppa a pianta poligonale irregolare, disposta su pi\u00f9 livelli, con possente basamento a scarpa che si adatta all'orografia del promontorio sul quale sorge; le strutture murarie sono prevalentemente rivestite in pietra locale. L'accesso alla torre \u00e8 possibile attraverso una porta con arco a tutto sesto. All'angolo nord-occidentale del complesso si eleva una torre quadrata, di altezza superiore rispetto alla rimanente struttura, che culmina con una caratteristica merlatura sommitale."}
{"id": "2290666", "revid": "1573940", "url": "https://it.wikipedia.org/wiki?curid=2290666", "title": "Yoshin Ryu", "text": " (\"La scuola dello Spirito del Salice\") \u00e8 un nome comune a diverse tradizioni di Arti Marziali fondate in Giappone nel periodo Edo. La pi\u00f9 popolare e nota fu la linea \"Y\u014dshin-ry\u016b\" fondata dal medico Akiyama Shir\u014dbei Yoshitoki a Nagasaki nel 1632. Il lignaggio Y\u014dshin-ry\u016b di Akiyama \u00e8 forse il pi\u00f9 influente stile di jujutsu in Giappone. Verso la fine del periodo Edo infatti, la scuola di Akiyama e correnti derivate erano diffuse in buona parte del Giappone e in epoca Meiji lo Y\u014dshin-ry\u016b fu importato anche in Europa e Stati Uniti.\nCurriculum.\nIl lignaggio Akiyama del Y\u014dshin-ry\u016b \u00e8 famoso per un curriculum che contiene anche \"ky\u016bshojutsu\" (\u6025\u6240\u8853) e \"atemi\" (percussione in punti vitali) e lo sviluppo dell'energia interna, insegnamenti che potrebbero avere un'origine cinese. Si ritiene che alcuni di questi insegnamenti siano poi stati assorbiti da tradizioni derivate o da altri stili di jujutsu.\nIn realt\u00e0 l'unica scuola della linea Akiyama che sopravvive ancora oggi \u00e8 la Y\u014dshin-ry\u016b naginata di Hiroshima guidata da Koyama Takako, tuttavia la scuola in passato fu molto prolifica e ha influenzato profondamente altri stili oggi esistenti.\nDerivati.\nTra le scuole derivate dall'Akiyama Y\u014dshin-ry\u016b jujutsu si possono ricordare:\nDanzan ryu, Shin Yoshin ryu, Shin Shin ryu, Sakkatsu Yoshin ryu, Shin no Shindo ryu, Tenjin Shin'y\u014d-ry\u016b, Shind\u014d Y\u014dshin-ry\u016b, Takamura ha Shindo Yoshin ryu, Wado-ry\u016b (scuola moderna di Jujutsu Kenpo/Karate basata sullo Shind\u014d Y\u014dshin-ry\u016b), Ryushin Katchu ryu, Ito ha Shinyo ryu, Kurama Yoshin ryu, Kodokan Judo.\nTakagi Yoshin ryu e Hontai Yoshin ryu.\nLe scuole Takagi Yoshin Ryu e Hontai Yoshin ryu non sono a rigore lignaggi Y\u014dshin-ry\u016b ma si ritiene discendano da un'altra tradizione molto nota, il Takenouchi-ry\u016b che a sua volta deriva da una tradizione molto antica tipicamente giapponese. Sebbene questi stili sembrino in parte influenzati dallo Y\u014dshin-ry\u016b, non vi sono documenti che dimostrino relazioni accertate.\nQueste due correnti sono note anche con i seguenti nomi:\nHontai Yoshin ryu, Takagi ryu, Hontai Takagi Yoshin ryu, Takagi Hontai Yoshin ryu, Kukishin ryu, Minaki Den Kukishin ryu.\nUna scuola che deriva dal Takagi ryu \u00e8 il Shingetsu Muso Yanagi ryu."}
{"id": "2290668", "revid": "119143099", "url": "https://it.wikipedia.org/wiki?curid=2290668", "title": "Giorgio Ajazzone", "text": "Carriera.\nViene assunto nella societ\u00e0 blucerchiata, di cui \u00e8 grande tifoso, nel novembre 1978. Con l'arrivo alla presidenza di Paolo Mantovani, ricoprendo alcuni ruoli amministrativi, prende parte al periodo pi\u00f9 vincente della storia della Societ\u00e0 genovese, coronato con la vittoria Coppa delle Coppe 1989-1990, lo scudetto della stagione 1990-1991, la finale di Coppa dei Campioni della stagione 1991-1992 persa con il Barcellona e 4 Coppa Italia. \nViene promosso al ruolo di Team Manager nel 1997, rimanendo in carica in tale ruolo per le successive presidenze di Riccardo Garrone, Edoardo Garrone e Massimo Ferrero, fino al termine della stagione 2016-2017."}
{"id": "2290679", "revid": "125992251", "url": "https://it.wikipedia.org/wiki?curid=2290679", "title": "RAI Mux 1", "text": "RAI Mux 1 \u00e8 uno dei multiplex della televisione digitale terrestre presenti nel sistema DVB-T italiano. Appartiene a Rai Way, societ\u00e0 controllata da Rai.\nCopertura.\nIl RAI Mux 1 \u00e8 disponibile in tutta Italia, a eccezione di Valle D'Aosta, Piemonte, Lombardia, Trentino-Alto Adige, Veneto, Friuli-Venezia Giulia, provincia di Piacenza e Sardegna.\nFrequenze.\nIl RAI Mux 1 \u00e8 l'unico a trasmettere in MFN su canali in banda VHF III nella maggior parte delle aree di switch-off. Infatti, nelle zone in cui storicamente non sono presenti antenne TV in banda VHF III, trasmette in modalit\u00e0 MFN su canali in banda UHF IV o V. Il multiplex sfrutta gran parte degli impianti precedentemente impiegati per le trasmissioni analogiche di Rai 1.\nServizi.\nSul multiplex RAI Mux 1 sono presenti canali televisivi e radiofonici in chiaro.\nCanali televisivi.\nCanali locali.\nCanali televisivi trasmessi da RAI Mux 1 disponibili solo in alcune aree."}
{"id": "2290680", "revid": "1725819", "url": "https://it.wikipedia.org/wiki?curid=2290680", "title": "RAI Mux 6", "text": "Il RAI Mux 6 \u00e8 uno dei multiplex della televisione digitale terrestre a copertura regionale presenti nel sistema DVB-T italiano. Appartiene a Rai Way, societ\u00e0 controllata da Rai.\nCopertura.\nIl RAI Mux 6 \u00e8 disponibile esclusivamente nel Lazio, mentre non \u00e8 presente nel resto d'Italia; fino al 10 settembre 2009 questo multiplex era identificato come RAI Mux 3. Al 2012 in Sardegna e a Roma erano presenti 40 impianti che trasmettevano il mux 6.\nFrequenze.\nIl Rai Mux 6 trasmette nel Lazio sul canale 25. Fino al 2011 trasmetteva in SFN in Sardegna sul canale 47 UHF, sfruttando la rete precedentemente impiegata per le trasmissioni analogiche di Rai 3; dal 1\u00ba dicembre 2011 questa frequenza \u00e8 utilizzata per il RAI Mux 4.\nServizi televisivi.\nSul multiplex RAI Mux 6 sono presenti canali televisivi in chiaro."}
{"id": "2290688", "revid": "79968", "url": "https://it.wikipedia.org/wiki?curid=2290688", "title": "RAI Mux 2", "text": "RAI Mux 2 \u00e8 stato uno dei multiplex della televisione digitale terrestre a copertura nazionale presenti nel sistema DVB-T italiano. Apparteneva a Rai Way, societ\u00e0 controllata da Rai.\nCopertura.\nIl RAI Mux 2 aveva diffusione nazionale.\nFrequenze.\nIl RAI Mux 2 trasmetteva in SFN sul canale 30 della banda UHF IV in tutta Italia, e eccezione della Sardegna dove trasmetteva sul canale 49 della banda UHF V. Sfruttava la rete precedentemente impiegata per le trasmissioni analogiche di Rai 2 e del RAI Mux A (switch-over). Il mux \u00e8 stato chiuso chiuso il 20 ottobre 2021 a causa della riduzione dei mux imposta dalla conversione della banda 700 MHz alla telefonia mobile.\nServizi.\nSul RAI Mux 2 erano presenti esclusivamente canali televisivi in chiaro."}
{"id": "2290691", "revid": "365417", "url": "https://it.wikipedia.org/wiki?curid=2290691", "title": "Torre Nuova (Gorgona)", "text": "La Torre Nuova \u00e8 una torre costiera situata sull'isola di Gorgona, nell'Arcipelago Toscano, nel territorio comunale di Livorno. La sua ubicazione \u00e8 lungo la costa orientale dell'isola, sul promontorio che chiude a nord Cala del Porto, ove sorge l'unico approdo isolano, rivolta verso il tratto del Mar Ligure che separa Gorgona dalla costa toscana.\nStoria e descrizione.\nLa struttura fortificata venne edificata nella seconda met\u00e0 del Seicento dai Medici, per migliorare il sistema difensivo dell'isola che, lungo la costa orientale, si trovava di fatto sguarnita. Il luogo scelto per la costruzione della torre era probabilmente sede di una preesistente struttura di avvistamento andata precocemente in rovina. Le funzioni della struttura turriforme erano principalmente quelle di avvistamento, anche se all'occorrenza potevano essere esercitate efficaci funzioni difensive in caso di avvicinamento di imbarcazioni sospette al sottostante approdo. Il 13 luglio del 1783, durante una tempesta, un fulmine colp\u00ec la polveriera al servizio della batteria di cannoni, che in quel momento conteneva non meno di 2780 libbre di polvere da sparo (quasi 1 tonnellata). L'esplosione che ne segu\u00ec devast\u00f2 parte della torre stessa e delle costruzioni annesse, causando morti e feriti tra il personale militare. Gli stessi cannoni furono scaraventati a molti metri di distanza, tra cui uno di bronzo che fu spezzato in due parti. La potenza della deflagrazione fu tale che il rumore fu percepito anche a Livorno, dove fu inizialmente scambiato per una scossa di terremoto.\nDismessa in epoca ottocentesca, la struttura and\u00f2 incontro ad un rapido ed inesorabile degrado che la port\u00f2 in condizioni semidirute nel corso degli anni. Tuttavia, una serie di restauri condotti alla fine del secolo scorso hanno permesso di recuperare il complesso architettonico riportandolo agli antichi splendori.\nLa Torre Nuova si presenta come una struttura fortificata a sezione quadrangolare, addossata su un lato ad edifici posticci. Il complesso \u00e8 costituito da un imponente basamento a scarpa disposto su due livelli, culminante con un coronamento di archetti ciechi poggianti su mensole sporgenti che delimita il terrazzamento su cui poggia il soprastante corpo di fabbrica a sezione quadrata, disposto anch'esso su due livelli, che culmina con un tetto di copertura a due fornici. Lungo le strutture murarie rivestite in laterizi si aprono una serie di finestre di forma quadrangolare."}
{"id": "2290692", "revid": "322321", "url": "https://it.wikipedia.org/wiki?curid=2290692", "title": "Chiesa cattolica in Malawi", "text": "La Chiesa cattolica in Malawi \u00e8 parte della Chiesa cattolica universale in comunione con il vescovo di Roma, il papa.\nStoria.\nIl cattolicesimo \u00e8 presente in Malawi fin dagli inizi del XVII secolo, quando i Gesuiti si incaricano della missione nel Nyassaland e nella Rhodesia del Sud. Ai Gesuiti, nel XIX secolo si aggiungono i padri Bianchi che fondano la missione di Mponda. Nel 1897 nasce il vicariato apostolico di Nyassa, e cinque anni pi\u00f9 tardi \u00e8 fondata la prefettura apostolica di Shire, nel sud del Paese, affidata ai padri Monfortani. Nel 1956 \u00e8 ordinato il primo vescovo autoctono. Nel 1988 papa Giovanni Paolo II compie la visita pastorale alla Chiesa cattolica in Malawi.\nOrganizzazione ecclesiastica.\nLa Chiesa cattolica \u00e8 presente sul territorio con 2 sedi metropolitane e 6 diocesi suffraganee:\nStatistiche.\nAlla fine del 2004 la Chiesa cattolica in Malawi contava:\nLa popolazione cattolica ammontava a 2.873.287 cristiani, pari al 19,43% della popolazione.\nNunziatura apostolica.\nLa Nunziatura apostolica in Malawi \u00e8 stata istituita il 21 maggio 1966 con il breve \"Quantum utilitatis\" di papa Paolo VI e ha sede nella citt\u00e0 di Lusaka nello Zambia.\nConferenza episcopale.\nL'episcopato locale costituisce la Conferenza episcopale del Malawi (\"Episcopal Conference of Malawi\", ECM), istituita nel 1966. Organi costitutivi della ECM sono: l'assemblea plenaria dei vescovi, il Segretariato cattolico e sei Commissioni (per lo sviluppo cattolico, la giustizia e la pace, l'educazione, la salute, la pastorale e le comunicazioni).\nL'ECM \u00e8 membro della \"Association of Member Episcopal Conferences in Eastern Africa\" (AMECEA) e del \"Symposium of Episcopal Conferences of Africa and Madagascar\" (SECAM).\nElenco dei presidenti della Conferenza episcopale:\nElenco dei vicepresidenti della Conferenza episcopale:"}
{"id": "2290708", "revid": "1935652", "url": "https://it.wikipedia.org/wiki?curid=2290708", "title": "Chiesa cattolica in Mali", "text": "La Chiesa cattolica in Mali \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica inizia a essere presente in Mali tra il 1876 ed il 1881, quando il cardinale Lavigerie invia alcuni missionari a Timbuct\u00f9, che per\u00f2 vengono uccisi. Nello stesso periodo i padri Spiritani, dal Senegal, inviano alcune spedizioni missionarie, che riescono a fondare la prima parrocchia in Mali nel settembre 1888: \u00e8 l'inizio dell'evangelizzazione del Paese, che si estende con l'arrivo nel 1895 dei padri Bianchi. Il territorio appartiene all'immenso vicariato apostolico del Sahara, da cui si distacca nel 1921 quello di Bamako (che diventa arcidiocesi nel 1955). \u00c8 del 1942 la creazione della prima prefettura apostolica a Gao. Nel 1988 \u00e8 celebrato il primo centenario della presenza della Chiesa cattolica in Mali, e due anni dopo papa Giovanni Paolo II compie la visita pastorale alla Chiesa cattolica del Mali.\nOrganizzazione territoriale.\nLa Chiesa cattolica \u00e8 presente sul territorio con 1 sede sede metropolitana e 5 diocesi suffraganee:\nStatistiche.\nAlla fine del 2004 la Chiesa cattolica in Mali contava:\nLa popolazione cattolica ammontava a 241.921 cristiani, pari all'1,79% della popolazione.\nNunziatura apostolica.\nLa delegazione apostolica dell'Africa Occidentale mut\u00f2 il proprio nome in delegazione apostolica in Mali e Mauritania il 21 maggio 1973 con il breve \"Ex quo divino\" di papa Paolo VI. Il 3 giugno 1980, con l'instaurazione di rapporti diplomatici tra la Santa Sede e il Mali, nascque la nunziatura apostolica del Mali in forza del breve \"Vigilem curam\" di papa Giovanni Paolo II.\nConferenza episcopale.\nL'episcopato locale \u00e8 riunito nella Conferenza episcopale del Mali (\"Conf\u00e9rence Episcopale du Mali\", CEM), istituita nel 1970.\nLa CEM \u00e8 membro della \"Regional Episcopal Conference of West Africa\" (RECOWA) e del \"Symposium of Episcopal Conferences of Africa and Madagascar\" (SECAM).\nElenco dei presidenti della Conferenza episcopale:\nElenco dei segretari generali della Conferenza episcopale:"}
{"id": "2290710", "revid": "287204", "url": "https://it.wikipedia.org/wiki?curid=2290710", "title": "Torre del Bargello", "text": ""}
{"id": "2290711", "revid": "124129307", "url": "https://it.wikipedia.org/wiki?curid=2290711", "title": "Elettromotrici AMT 11-22", "text": "Le elettromotrici AMT 11 \u00f7 22 (o \"Serie 10\") sono elettromotrici articolate a scartamento normale costruite per la metropolitana di Genova dal pool AnsaldoBreda/Firema.\nStoria.\nIl convoglio \u00e8 nato come seconda fornitura di rotabili per il trasporto di viaggiatori sulla metropolitana costruita all'inizio degli anni novanta a Genova. Il progetto \u00e8 stato elaborato congiuntamente da AnsaldoBreda e Firema e ha dato luogo alla fornitura di 12 elettromotrici doppie articolate con sistema Jacobs poggianti su 3 carrelli e inscindibili.\nLa costruzione avvenne tra il 1990 e il 1995. Le elettromotrici hanno assunto la numerazione progressiva 11-22.\nSono derivate dai treni Serie L6 (Firema T67) della \"Linea Tranviaria Rapida\" di Napoli, divenuta poi Linea 6 : la denominazione di progetto Firema era infatti \"T67A\". \nCaratteristiche.\nIl circuito di controllo della potenza \u00e8 chopper a GTO alimentato dalla rete aerea a corrente continua a 750 volt.\nOgni convoglio \u00e8 accoppiabile ad altre unit\u00e0 analoghe mediante accoppiatori automatici ed \u00e8 telecomandabile. \nLa struttura del rotabile \u00e8 in lega leggera con profilati estrusi di alluminio, a due casse inscindibili montate su 3 carrelli di cui quelli estremi sono di trazione e l'intermedio centrale portante; l'articolazione \u00e8 di tipo tranviario a \"giostra\" sistema Jacobs. La sagoma piuttosto stretta riflette l'impostazione tranviaria del rotabile, necessaria in quanto la metropolitana genovese utilizza la galleria Certosa, che, essendo stata costruita all'inizio del XX secolo come parte dei percorsi a doppio binario delle linee tranviarie cittadine dell'epoca, presenta una larghezza piuttosto ridotta. La sospensione secondaria \u00e8 pneumatica e autolivellante.\nIl sistema frenante \u00e8 di tipo elettrico combinato. La frenatura di emergenza si avvale di pattini elettromagnetici.\nIl piano di incarrozzamento \u00e8 posto a 850\u00a0mm rispetto al piano del ferro, pi\u00f9 in basso rispetto al valore di 1100\u00a0mm in uso nella maggior parte delle metropolitane."}
{"id": "2290715", "revid": "287204", "url": "https://it.wikipedia.org/wiki?curid=2290715", "title": "Kensington Oval", "text": "Il Kensington Oval, \u00e8 uno stadio di cricket di Bridgetown, nell'isola di Barbados. Ha ospitato diverse importanti partite tra cui la finale della Coppa del Mondo di cricket 2007."}
{"id": "2290716", "revid": "123463454", "url": "https://it.wikipedia.org/wiki?curid=2290716", "title": "Josephine Hutchinson", "text": "Biografia.\nFiglia dell'attrice teatrale Leona Roberts (che era sorella di Edith Roberts), dopo aver studiato alla \"Cornish School of Music and Drama\" di Seattle, Josephine Hutchinson si spost\u00f2 a New York dove, a partire dal 1926, segu\u00ec la scuola teatrale di Eva Le Gallienne, mantenendosi gli studi lavorando presso un grande magazzino. Inizi\u00f2 a recitare al \"Civic Repertory Theater\", e ricevette presto ottimi apprezzamenti da parte della critica, soprattutto per il suo ruolo in \"Alice nel paese delle meraviglie\". \nLa sua relazione sentimentale con la Le Galienne venne scoperta dalla stampa scandalistica e gett\u00f2 un'ombra sulla sua immagine, creandole non poche difficolt\u00e0 nel prosieguo della sua attivit\u00e0 artistica. Tuttavia, lo scandalo non riusc\u00ec a frenare la carriera delle due attrici e la Le Gallienne vinse quello stesso anno il Premio Pulitzer per la sua interpretazione teatrale nella pi\u00e8ce \"Alison's Playhouse\".\nNel 1934 la Hutchinson si trasfer\u00ec a Hollywood per intraprendere la carriera cinematografica, ottenendo un contratto con la Warner Bros., che la fece esordire nella commedia musicale \"Verso la felicit\u00e0\" (1934), per la regia di Mervyn LeRoy. Il suo ruolo fu particolarmente apprezzato, facendole guadagnare la copertina della rivista specializzata \"Film Weekly\" il 23 agosto 1935. Successivamente seguirono altre interpretazioni, soprattutto in pellicole di genere drammatico, fra le quali il melodramma storico \"La vita del dottor Pasteur\" (1936), per la regia di William Dieterle.\nMessa sotto contratto dalla Universal Pictures, la Hutchinson interpret\u00f2 una delle sue pellicole meglio riuscite, \"Il figlio di Frankenstein\" (1939), al fianco di mostri sacri del genere horror come Basil Rathbone, Boris Karloff e Bela Lugosi. Segu\u00ec una lunga serie di altri ruoli, quasi sempre come attrice non protagonista, tra i quali spiccano \"Un napoletano nel Far West\" (1955), con Eleanor Parker e Robert Taylor, e \"Intrigo internazionale\" (1959) di Alfred Hitchcock. Parallelamente, la Hutchinson intraprese anche la carriera televisiva, partecipando a diverse serie di grande successo come \"Gunsmoke\", \"Ai confini della realt\u00e0\" e \"Perry Mason\", interpretando ruoli di signora anziana vigorosa e caparbia.\nMor\u00ec all'et\u00e0 di 94 anni alla \"Florence Nightingale Nursing Home\" di New York."}
{"id": "2290717", "revid": "1762097", "url": "https://it.wikipedia.org/wiki?curid=2290717", "title": "Domenico Robusti", "text": "Biografia.\nAffianc\u00f2 il padre nel lavoro di bottega, aiutandolo sempre pi\u00f9 man mano che l'et\u00e0 del genitore avanzava rendendogli meno agile il lavoro: alla sua morte, prese le redini della bottega, che per\u00f2 non brill\u00f2 pi\u00f9 della fama paterna.\nPi\u00f9 che nelle grandi composizioni con diverse figure, eccelse invece nei ritratti: nel 1605 ne esegu\u00ec uno di Galileo Galilei."}
{"id": "2290718", "revid": "93685", "url": "https://it.wikipedia.org/wiki?curid=2290718", "title": "Domenico Tintoretto", "text": ""}
{"id": "2290719", "revid": "767487", "url": "https://it.wikipedia.org/wiki?curid=2290719", "title": "Poona Piagapo", "text": "Poona Piagapo \u00e8 una municipalit\u00e0 di Quinta classe delle Filippine, situata nella Provincia di Lanao del Norte, nella Regione del Mindanao Settentrionale.\nPoona Piagapo \u00e8 formata da 26 baranggay:"}
{"id": "2290720", "revid": "1573940", "url": "https://it.wikipedia.org/wiki?curid=2290720", "title": "Triakidae", "text": "La famiglia Triakidae , dell'ordine dei Carcharhiniformes, consiste di 40 specie divise in 9 generi. In alcune classificazioni, la famiglia \u00e8 divisa in 2: i generi \"Mustelus\", \"Scylliogaleus\" e \"Triakis\" apparterrebbero alla famiglia Triakidae, mentre i restanti generi apparterrebbero alla famiglia Galeorhinidae.\nAspetto.\nLa famiglia si distingue per la 2 pinne dorsali senza spine, la presenza della pinna anale, e la forma ovale degli occhi, che sono coperti da membrane nittitanti. I triakidae sono di dimensioni medio-piccole, in et\u00e0 adulta a seconda della specie variano in lunghezza da 37 a 220 cm.\nHabitat.\nSe ne trovano in acque calde e temperate\nAlimentazione.\nSi nutrono di pesci ed invertebrati che catturano sia sul fondale che a medie profondit\u00e0.\nTassonomia.\nLa famiglia Triakidae include 46 specie divise in 9 generi:"}
{"id": "2290722", "revid": "804", "url": "https://it.wikipedia.org/wiki?curid=2290722", "title": "Fiera Internazionale del Libro di Torino", "text": ""}
{"id": "2290724", "revid": "367445", "url": "https://it.wikipedia.org/wiki?curid=2290724", "title": "Yoshin ryu (Torino)", "text": ""}
{"id": "2290726", "revid": "903399", "url": "https://it.wikipedia.org/wiki?curid=2290726", "title": "Ante Tomi\u0107 (cestista)", "text": ""}
{"id": "2290728", "revid": "287204", "url": "https://it.wikipedia.org/wiki?curid=2290728", "title": "Wankhede Stadium", "text": "Il Wankhede Stadium, \u00e8 uno stadio di cricket di Mumbai, in India. Ha ospitato diverse importanti partite di cricket ed ha ospitato la finale della Coppa del Mondo di cricket 2011 vinta dalla Nazionale di cricket dell'India."}
{"id": "2290734", "revid": "287204", "url": "https://it.wikipedia.org/wiki?curid=2290734", "title": "Ante Tomi\u0107", "text": ""}
{"id": "2290736", "revid": "767487", "url": "https://it.wikipedia.org/wiki?curid=2290736", "title": "Gutorf\u00f6lde", "text": "Gutorf\u00f6lde \u00e8 un comune dell'Ungheria di 1.212 abitanti (dati 2001). \u00c8 situato nella provincia di Zala."}
{"id": "2290738", "revid": "1924342", "url": "https://it.wikipedia.org/wiki?curid=2290738", "title": "People Are Strange", "text": "People Are Strange \u00e8 un singolo del gruppo rock statunitense The Doors, pubblicato l'11 settembre 1967 come primo estratto dall'album \"Strange Days\".\nIl singolo si piazz\u00f2 al 12\u00ba posto nella Billboard Hot 100, la classifica dei 100 singoli pi\u00f9 venduti e pi\u00f9 trasmessi dalle radio negli Stati Uniti ed entr\u00f2 nella top 10 della Cash Box. La canzone, scritta da Jim Morrison insieme a Robby Krieger, fu cantata in apertura dello show televisivo in diretta nazionale all'Ed Sullivan Show il 17 settembre 1967.\nIl disco.\n\"People Are Strange\" venne composta all'inizio del 1967 dopo che il chitarrista Robby Krieger e un depresso Jim Morrison ebbero raggiunto a piedi la cima di Laurel Canyon. Il batterista della band, John Densmore, ricord\u00f2 il processo di scrittura della canzone nel libro \"Riders on the Storm\". Lui e il chitarrista Robby Krieger, che diventarono poi coinquilini, ricevettero la visita di un Jim Morrison \"profondamente depresso\". Su suggerimento di Krieger, fecero una passeggiata lungo Laurel Canyon. Morrison torn\u00f2 \"euforico\" dalla passaggiata con i primi testi di \"People Are Strange\". Krieger, incuriosito dai nuovi testi, era convinto che la canzone diventasse un successo dopo aver ascoltato la melodia vocale.\nCover.\nEcho &amp; the Bunnymen.\nIl gruppo musicale inglese Echo &amp; the Bunnymen registr\u00f2 una cover di \"People Are Strange\" per la colonna sonora del film \"Ragazzi perduti\" del 1987. Successivamente venne pubblicato come singolo nello stesso anno raggiungendo il n\u00b0 29 della classifica britannica nel febbraio 1988 e il n\u00b0 13 di quella irlandese nel 1991. La canzone venne prodotta dal tastierista dei Doors Ray Manzarek. Il lato B fu lo stesso del singolo precedente \"Bedbugs and Ballyhoo\".\nStina Nordenstam.\nLa cantautrice svedese Stina Nordenstam registr\u00f2 una versione di \"People Are Strange\" sull'album di cover omonimo. Un remix venne pubblicato in concomitanza con l'album. Il remix UNKLE appare come traccia bonus sulla versione giapponese dell'album, e si trova anche sul cofanetto di UNKLE, \"Eden\".\n12\".\nVenne distribuito anche un CD promozionale di 3:56 radio edit remix di UNKLE.\nNella cultura di massa.\nIl personaggio Randall Curtin cita la canzone (in particolare il testo \u201cFaces look ugly when you\u2019re alone\u201d) nell'episodio \"Meadowlands\" (1.04) della serie \"I Soprano\"."}
{"id": "2290739", "revid": "767487", "url": "https://it.wikipedia.org/wiki?curid=2290739", "title": "Salvador (Lanao del Norte)", "text": "Salvador \u00e8 una municipalit\u00e0 di Quinta classe delle Filippine, situata nella Provincia di Lanao del Norte, nella Regione del Mindanao Settentrionale.\nSalvador \u00e8 formata da 25 baranggay:"}
{"id": "2290740", "revid": "729019", "url": "https://it.wikipedia.org/wiki?curid=2290740", "title": "Gy\u0171r\u0171s", "text": "Gy\u0171r\u0171s \u00e8 un comune dell'Ungheria di 102 abitanti (dati 2001). \u00c8 situato nella provincia di Zala."}
{"id": "2290741", "revid": "287204", "url": "https://it.wikipedia.org/wiki?curid=2290741", "title": "Eden Gardens", "text": "Eden Gardens (Bengalese: \u0987\u09a1\u09c7\u09a8 \u0997\u09be\u09b0\u09cd\u09a1\u09c7\u09a8\u09cd\u09b8), \u00e8 il pi\u00f9 antico stadio di cricket dell'India. Si trova a Calcutta ed \u00e8 stato costruito nel 1865. Dall'anno della sua fondazione fino ai giorni nostri ha cambiato diverse volte denominazione fino a raggiungere quella attuale.\nHa ospitato diverse importanti partite di cricket tra cui la finale della Coppa del Mondo di cricket 1987. Proprio per la sua importanza \u00e8 considerato il Lord's d'India."}
{"id": "2290743", "revid": "1821847", "url": "https://it.wikipedia.org/wiki?curid=2290743", "title": "Carlo Verri", "text": "Biografia.\nNato a Milano (allora appartenente all'impero asburgico) dal conte Gabriele, magistrato e politico conservatore, e dalla contessa Barbara Dati della Somaglia. Fratello minore, dei noti Pietro e Alessandro, penultimo dei cadetti, insieme al fratello Giovanni fu mandato a studiare a Parma dove arriv\u00f2 ad indossare l'abito di abate.\nLa sua vita nel periodo giovanile viene ripetutamente descritta all'interno del carteggio che i suoi fratelli maggiori intrattennero per tutta la loro vita e dal quale si evince come fosse stato un cadetto scapestrato, amante o cavalier servente di dame facenti parte, a diverso titolo, della societ\u00e0 milanese. In diverse occasioni, per sopire lo scandalo minacciato dai mariti, dovette intervenire, in suo aiuto, il fratello Pietro che, nel 1771, lo condusse con s\u00e9 a Vienna nella speranza di un suo ravvedimento grazie all'introduzione nell'ambiente di Corte viennese. Carlo che allora, ancora vestiva l'abito talare, pur non volendo impegnarsi nella carriera ecclesiastica, al ritorno da tale viaggio, decise di lasciare l'abito e Alessandro da Roma si impegn\u00f2 per fargli ottenere la dispensa con la spesa di \"meschini paoli nove\". Il giudizio di Pietro sul fratello fu sempre molto severo, considerandolo \"uomo pieno di umore e senza condotta\".\nCarlo si dedic\u00f2 alla musica e soprattutto alla pittura frequentando l'Accademia di Belle Arti di Brera della quale cerc\u00f2 di diventare, senza successo, il direttore. La sua passione per l'arte lo port\u00f2 a scrivere il \"Saggio elementare sul Disegno della figura umana, con alcune avvertenze sull'uso de' colori ad olio\".\nFu socio anche di diverse accademie ed in particolare dell'Accademia Clementina di Bologna, dell'Accademia dei Georgofili di Firenze e dell'Accademia Virgiliana di Mantova. Fu anche Commendatore del Real Ordine della Corona di Ferro, istituito da Napoleone il 6 giugno 1805.\nFu lui che tenne le redini, dalla parte dei cadetti, della lite che si apr\u00ec in seguito alla morte del padre per la divisione dell'eredit\u00e0.\nInfine a lui fu assegnata la tenuta di Biassono, ora Villa Verri, dove si ritir\u00f2 a vivere con quella che divenne la sua compagna di vita, una donna di modesti natali, Teresa Colombi cui rimarr\u00e0 fedele fino alla morte di lei, avvenuta nel 1823. Nel comune di Biassono \u00e8 ora presente un museo a lui dedicato.\nVicende politiche.\nFu grazie al cognato Francesco Melzi d'Eril (fratello di Vincenza seconda moglie di Pietro) che divenne prefetto del Lario con sede a Como e, subito dopo, della prefettura del Mella con sede a Brescia dove rimase fino al settembre 1804 quando, ammalatosi di pleurite, diede le dimissioni e torn\u00f2 a Biassono.\nPer il servizio prestato fu nominato nel Consiglio interinale di Stato ed in seguito confermato come consigliere legislativo del nuovo regno proclamato da Napoleone a Milano ed assegnato al dipartimento della pubblica beneficenza.\nAlle sollecitazioni del vicer\u00e9 Eugenio non pot\u00e9 rifiutarsi e si rec\u00f2 ad Ancona per organizzare il settore della beneficenza nei tre compartimenti delle Marche (Metauro, Musone e Tronto) dove rimase dal 21 aprile 1808 fino alla fine di agosto.\nL'anno seguente, il 10 ottobre 1809, quando fu istituito il Senato del Regno d'Italia, egli fu nominato senatore. Dal 21 aprile al 25 maggio 1814, per un terribile mese di transizione, fu presidente della Reggenza del governo provvisorio del Regno d'Italia, organismo nominato dal Consiglio comunale di Milano e confermato due giorni dopo dal Senato. Durante il suo incarico scrisse la \"Relazione del Conte Carlo Verri, senatore del Regno Italico e Presidente della Reggenza Provvisoria\". In seguito alla rinuncia di Napoleone ai troni di Italia e Francia, infatti, il 20 aprile Milano era insorta per opporsi al riconoscimento di Eugenio di Beauharnais quale re di Lombardia. Il Verri si fece portavoce del senato e parl\u00f2 ai rivoltosi che lo assediavano in cerca del conte Prina, malvisto ministro delle finanze. Il 28 aprile segn\u00f2 l'ingresso degli austriaci a Milano, seppure il conte Verri fu sostituito dal maresciallo conte di Bellegarde solo il 25 maggio.\nNel 1818, perse il fratello prediletto, Giovanni.\nNel giugno del 1823 si spense a Verona lasciando i suoi averi, in equa spartizione fra tutti i nipoti, comprese le nipoti (i figli di Pietro erano 8 femmine ed un unico maschio)."}
{"id": "2290745", "revid": "767487", "url": "https://it.wikipedia.org/wiki?curid=2290745", "title": "Gyenesdi\u00e1s", "text": "Gyenesdi\u00e1s \u00e8 un comune dell'Ungheria di 2.934 abitanti (dati 2001). \u00c8 situato nella provincia di Zala."}
{"id": "2290747", "revid": "729019", "url": "https://it.wikipedia.org/wiki?curid=2290747", "title": "Hagy\u00e1rosb\u00f6r\u00f6nd", "text": "Hagy\u00e1rosb\u00f6r\u00f6nd \u00e8 un comune dell'Ungheria di 302 abitanti (dati 2001). \u00c8 situato nella provincia di Zala."}
{"id": "2290748", "revid": "2195231", "url": "https://it.wikipedia.org/wiki?curid=2290748", "title": "Maresciallo di campo (Regno Unito)", "text": "Maresciallo di campo (\"Field marshal\") \u00e8 il grado pi\u00f9 alto nell'esercito britannico, equivalente a quelli di ammiraglio della flotta nella Royal Navy e di maresciallo dell'aeronautica reale nella Royal Air Force, o di generale a cinque stelle (OF-10) negli eserciti della NATO. I marescialli di campo rimangono ufficiali dell'esercito a vita, anche se a mezza paga quando non in servizio. \u00c8 attribuito onorificamente a membri della famiglia reale britannica o a personalit\u00e0 straniere.\nOrigine e attribuzione.\nIl grado fu introdotto a partire dal 1736 e fu utilizzato sporadicamente, rimanendo vacante per parte dei secoli XVIII e XIX. Dopo la Seconda guerra mondiale, \u00e8 diventato una pratica automatica che l'ufficiale dell'esercito che occupa il posto di Capo di stato maggiore della difesa sia promosso a questo grado all'atto della nomina e che il Capo di stato maggiore dell'Esercito lo riceva nel suo ultimo giorno di servizio.\nIn totale, 141 uomini hanno raggiunto il grado di maresciallo di campo britannico. La maggior parte di essi ha svolto una carriera nell'esercito britannico o nella British Indian Army passando progressivamente di grado, per diventare alla fine maresciallo di campo. \nAlcuni membri della Famiglia reale britannica - i pi\u00f9 di recenti sono Edward, duca di Kent, e Carlo, principe di Galles - vi sono stati promossi onorificamente dopo periodi di servizio pi\u00f9 brevi. Tre monarchi britannici - Georgio V, Edoardo VIII e Giorgio VI - ha assunto il grado salendo al trono, mentre Edoardo VII era gi\u00e0 maresciallo di campo, e due coniugi britannici - il principe Alberto e il principe Filippo - sono stati nominati dalle rispettive regine. Altre nomine cerimoniali sono state fatte come gesti diplomatici. Dodici monarchi stranieri ne hanno tenuto il grado onorifico, anche se tre di essi - Guglielmo II, imperatore tedesco, Francesco Giuseppe, imperatore austriaco, e Hirohito, imperatore del Giappone - ne sono stati privati quando i loro paesi sono diventati nemici della Gran Bretagna e dei suoi alleati nelle due guerre mondiali. Furono onorati del grado anche due ufficiali militari stranieri illustri in riconoscimento al loro contributo rispettivamente alla Prima guerra mondiale e alla Seconda guerra mondiale, e uno statista straniero.\nLe insegne.\nL'insegna di maresciallo di campo nell'esercito britannico comprende due bastoni incrociati entro una corona di foglie di quercia, con una corona sopra. In alcuni altri paesi, storicamente sotto la sfera di influenza britannica, per i marescialli di campo \u00e8 utilizzata una versione adattata, nella quale la corona viene sostituito con un emblema culturale o nazionale alternativo.\nAl momento della nomina, i marescialli di campo britannici ricevono un bastone dalla punta d'oro, che possono portare nelle occasioni formali.\nElenco dei marescialli di campo britannici.\nL'anno che precede il nome indica la nomina, mentre i due che lo seguono sono rispettivamente l'anno di nascita e quello di decesso:"}
{"id": "2290749", "revid": "267975", "url": "https://it.wikipedia.org/wiki?curid=2290749", "title": "Chiesa cattolica a Mauritius", "text": "La Chiesa cattolica a Mauritius \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica \u00e8 presente a Mauritius agli inizi del XVIII secolo, con l'arrivo della congregazione della Missione, che per pi\u00f9 di un secolo si incarica da sola della evangelizzazione del paese; nasce nel 1772 la prefettura apostolica, che diventa vicariato apostolico nel 1819. Nel 1847 \u00e8 eretta la diocesi di Port-Louis affidata ai benedettini inglesi, cui subentrano nel 1916 gli spiritani. Nel 1985 \u00e8 stata istituita la \"Conferenza episcopale dell'Oceano Indiano\", di cui fanno parte le Chiese cattoliche di Mauritius, Seychelles, R\u00e9union, Comore. Il 31 ottobre 2002 viene eretto il vicariato apostolico di Rodrigues, la cui popolazione \u00e8 per il 91% cattolica.\nLa Chiesa di Mauritius ha ricevuto in due occasioni la visita pastorale di un papa: Giovanni Paolo II nel 1989, e Francesco nel 2019.\nOrganizzazione ecclesiastica.\nLa Chiesa cattolica \u00e8 presente sul territorio con una diocesi, quella di Port-Louis ed un vicariato apostolico, quello di Rodrigues.\nL'episcopato \u00e8 membro di diritto della Conferenza Episcopale dell'Oceano Indiano, che raggruppa i vescovi di Comore, Mauritius, Riunione, Mayotte e Seychelles.\nStatistiche.\nLa Chiesa cattolica a Mauritius al termine dell'anno 2007 su una popolazione di 1.179.841 persone contava 311.856 battezzati, corrispondenti al 26,4% del totale. Inoltre gestiva 78 istituti scolastici e 28 istituti di beneficenza.\nNunziatura apostolica.\nLa nunziatura apostolica a Mauritius \u00e8 stata istituita il 9 marzo 1970 con il breve apostolico \"Nulli non cognitum\" di papa Paolo VI. Il nunzio risiede ad Antananarivo, in Madagascar."}
{"id": "2290751", "revid": "729019", "url": "https://it.wikipedia.org/wiki?curid=2290751", "title": "Fortezza di Montecristo", "text": "La Fortezza di Montecristo \u00e8 una struttura fortificata costiera situata sull'isola di Montecristo, nell'arcipelago Toscano, nel territorio comunale di Portoferraio. La sua ubicazione \u00e8 alla sommit\u00e0 del Monte della Fortezza, nel punto pi\u00f9 alto dell'isola (645 m), da cui \u00e8 possibile avere un'ottima panoramica a 360\u00b0 verso il circostante mare aperto. Un tempo venne erroneamente creduto un tempio romano dedicato al dio Giove.\nStoria.\nUna prima struttura fu verosimilmente fabbricata sotto la Repubblica di Pisa, nella prima met\u00e0 del XIII secolo, per venir poi ricostruita da Jacopo III Appiano negli anni sessanta del XV secolo. Questo si era reso necessario per affrontare con successo eventuali incursioni piratesche che potevano essere condotte. Per la sua edificazione venne scelto il punto pi\u00f9 alto dell'isola, in modo che il complesso potesse svolgere la duplice funzione di avvistamento, grazie alla completa visuale che si ha da quel punto, e di difesa attiva e passiva, visto il luogo impervio in cui sorge, difficilmente espugnabile. Tuttavia, la posizione isolata di Montecristo e il suo territorio molto aspro e inospitale, fecero s\u00ec che l'isola fosse abitata solo temporaneamente e in piccoli insediamenti situati presso cala Maestra, fino al suo quasi totale abbandono avvenuto nelle epoche successive. Tutto ci\u00f2 comport\u00f2 un inevitabile abbandono anche della fortificazione ed un rapido degrado della struttura architettonica, anche a causa della sua diretta esposizione agli agenti atmosferici.\nL'isola nel XVI secolo si era totalmente spopolata a causa delle continue scorrerie piratesche e corsare e, di questi, divenne nei secoli a seguire il covo.\nLa Fortezza di Montecristo si presenta sotto forma di ruderi, ove sono ben distinguibili le strutture murarie che la cingevano, che poggiano in modo irregolare sulla granodiorite, adattandosi all'orografia della vetta del monte su cui sorgono. I resti che si sono conservati lasciano tuttavia supporre l'imponenza che caratterizzava la struttura difensiva."}
{"id": "2290752", "revid": "1543377", "url": "https://it.wikipedia.org/wiki?curid=2290752", "title": "Municipalit\u00e0 locale di Inkwanca", "text": " \nLa municipalit\u00e0 locale di Inkwanca (in inglese Inkwanca Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Chris Hani, nella provincia del Capo Orientale. In base al censimento del 2001 la sua popolazione era di 20.243 abitanti.\n\u00c8 stata soppressa nel 2016, quando si \u00e8 fusa con le municipalit\u00e0 locali di Lukhanji e di Tsolwana per costituire la municipalit\u00e0 locale di Enoch Mgijima.\nLa sede amministrativa e legislativa era la citt\u00e0 di Molteno e il suo territorio si estendeva su una superficie di e non era suddiviso nessuna circoscrizione elettorale (\"wards\"). Il suo codice di distretto era EC133.\nGeografia fisica.\nConfini.\nLa municipalit\u00e0 locale di Inkwanca confinava a nord con quella di Gariep (Ukhahlamba), a est con quelle di Maletswai (Ukhahlamba) e Emalahleni, a sud con quella di Lukhanji e a sud e a ovest con quella di Tsolwana."}
{"id": "2290753", "revid": "767487", "url": "https://it.wikipedia.org/wiki?curid=2290753", "title": "Hah\u00f3t", "text": "Hah\u00f3t \u00e8 un comune dell'Ungheria di 1.231 abitanti (dati 2001). \u00c8 situato nella provincia di Zala."}
{"id": "2290754", "revid": "1594855", "url": "https://it.wikipedia.org/wiki?curid=2290754", "title": "Patriarca (famiglia)", "text": "La famiglia Patriarca \u00e8 una potente famiglia mafiosa statunitense che opera in attivit\u00e0 illecite a Boston, nel Massachusetts, e nel New England. La famiglia \u00e8 conosciuta anche come Famiglia del New England, Famiglia di Boston, Famiglia di Providence, o anche The Office, ed \u00e8 divisa in due potenti fazioni: la fazione di Providence e quella di Boston. Attualmente la fazione di Boston \u00e8 comandata da Carmen DiNunzio, mentre quella di Providence da Matteo Guglielmetti.\nStoria.\nPrimi anni.\nLa famiglia si origin\u00f2 quale fazione di Boston nel 1916 ad opera di Gaspare Messina. Nel 1917 Frank Morelli fond\u00f2 la fazione di Providence. Morelli continu\u00f2 a comandare le operazioni di racket e gioco d'azzardo a Providence (Rhode Island, e nel Maine fino al Connecticut. Nel 1924 Gaspare Messina si dimise da boss della famiglia di Boston e gli succedette il mafioso Philip Buccola dell'East End di Boston. Nel 1930 Messina venne nominato temporaneamente Capo dei Capi di Cosa Nostra, ritiratosi poi nei primi anni '30 si ritir\u00f2 definitivamente fino alla sua morte nel 1957 nella sua casa a Somerville in Massachusetts. Nel 1931 Buccola nomin\u00f2 suo vice boss Joseph Lombardo. In associazione con lui, condusse una violenta guerra contro le organizzazioni criminali straniere. Nel dicembre dello stesso anno i due fecero assassinare il capo della Gustin Gang di South Boston, Frank Wallace. Poche settimane dopo il boss della Mafia Ebraica di Boston, Charles Solomon, venne assassinato e Buccola divenne il mafioso pi\u00f9 potente di Boston. Nel 1932 la famiglia di Providence di Frank Morelli si fuse con la famiglia di Boston di Buccola e nacque la Famiglia del New England.\nIl 27 aprile 1952 Buccola organizz\u00f2 una festa a Johnson, in Rhode Island, per festeggiare il suo pensionamento e in questa occasione venne nominato il nuovo boss della famiglia del New England: Raymond Patriarca.\nNel 1954 Buccola si ritir\u00f2 in Sicilia dove gestiva un allevamento di polli;nel 1987 mor\u00ec per cause naturali all'et\u00e0 di 101 anni.\nEra Patriarca.\nNel 1954 Raymond Patriarca cambi\u00f2 drasticamente la famiglia e il primo cambio importante fu quello di spostare il comando dell'organizzazione centrale a Providence. La famiglia era nota ai membri come \"The Office\". Patriarca fu un leader severo e spietato che comand\u00f2 con successo la sua famiglia criminale per decenni. Patriarca mise subito in chiaro che le altre famiglie criminali non avevano il permesso di operare in New England. Inoltre fu molto abile a mantenere un basso profilo ed ebbe pochi ostacoli dalla polizia. In seguito la famiglia si avventur\u00f2 in nuovi racket come la pornografia e i narcotici. Anche se l'informatore Vincent Teresa ha continuato a sostenere che Patriarca proibisse il traffico di stupefacenti.\nDurante il suo regno come capo, Patriarca form\u00f2 rapporti d'affari con le famiglie Colombo e Genovese di New York. Patriarca in particolare lavor\u00f2 con la Famiglia Genovese e decise che il fiume Connecticut sarebbe stato la linea di demarcazione tra le famiglie di New York e il New England. Dunque si giunse ad un accordo: la famiglia del New England controllerebbe il crimine organizzato a Worcester e a Boston, mentre la famiglia Genovese controllerebbe il crimine organizzato a Hartford, Springfield e Albany.\nDa lungo tempo il viceboss della famiglia del New England, Enrico Talameo, era anche un membro della Famiglia Bonanno di New York. Patriarca oltre ad avere forti rapporti con le famiglie di New York, aveva anche due investimenti nei casin\u00f2 di Las Vegas. Un altro vice boss della famiglia Patriarca fu il famoso Gennaro \"Gerry\" Angiulo che comand\u00f2 i racket di Boston per anni. Tuttavia ebbe problemi con gli altri membri della famiglia dato Angiulo che non era un membro ufficiale. La cosa si risolse quando Angiulo pag\u00f2 100.000 dollari Patriarca. Angiulo di li a poco divenne un elemento di fondamentale importanza per la famiglia controllando tutti i racket principali di Boston e anni dopo divenne il boss della Famiglia.\nRiunione di Apalachin.\nNel 1957 i boss delle famiglie della Commissione si riunirono ad Apalachin, frazione di New York. All'incontro ci furono boss del calibro di Joe Bonanno, Carlo Gambino e Vito Genovese. Anche Patriarca partecip\u00f2 all'incontro e successivamente venne arrestato. La riunione di Apalachin ha attirato un sacco di attenzione sulla famiglia Patriarca da parte della stampa, dell'opinione pubblica e delle forze dell'ordine.\nLa situazione peggior\u00f2 quando nel 1961 venne eletto procuratore distrettuale Robert F.Kennedy. L'FBI lavor\u00f2 a lungo per trovare degli informatori all'interno della famiglia. L'occasione arriv\u00f2 nel 1966 quando la polizia arresto Joe Barboza con l'accusa di possesso di armi illegali. Barboza, detto The Animal, era stato un killer per la famiglia Patriarca a Boston e dopo essere arrestato decise di collaborare quando si accorse che Patriarca aveva fatto uccidere due suoi amici e non gli aveva pagato la cauzione. Barboza afferm\u00f2 di aver commesso pi\u00f9 di 26 omicidi per conto di Patriarca. Poco dopo divenne un informatore federale e nel 1967 Patriarca e il suo vice Enrico Talameo vennero arrestati per l'omicidio di un allibratore di Providence chiamato Willie Marfeo. Mentre Patriarca era in prigione il capo temporaneo divenne il boss di Boston Gerry Angiulo.\nNel 1974 Patriarca venne rilasciato e riprese il controllo della famiglia. L'11 febbraio 1976 Barboza venne trovato a San Francisco dagli uomini di Patriarca e li assassinato brutalmente dal killer Joseph \"JR\" Russo.\nL'11 luglio 1984 Raymond \"Il Padrone\" Patriarca mor\u00ec per un attacco di cuore all'et\u00e0 di 76 anni.\nDeclino.\nDopo la morte di Patriarca la famiglia del New England inizi\u00f2 un lungo periodo in declino. Jerry Angiulo tent\u00f2 di prendere il controllo della famiglia, pur essendo in carcere. Tuttavia il capo mandamento Larry Zannino sostenne il figlio del defunto boss, Raymond Patriarca Jr., per la posizione di boss. La Commissione approv\u00f2 l'ascesa di Patriarca Jr. e la sua posizione venne confermata. Larry Zannino venne fatto consigliere, tuttavia nel 1987 venne condannato a 30 anni di carcere. Successivamente il boss di Boston,Jerry Angiulo, venne condannato a 45 anni dopo le informazioni carpite grazie al finto informatore James Bulger detto Whitey.\nAltri membri della famiglia pi\u00f9 anziani morirono o vennero arrestati, come Enrico e Francesco Tameleo. Nel frattempo William Grasso,detto \"The Wild Man\", capo della fazione di Hartford della famiglia, divenne vice boss a causa della debole leadership del pi\u00f9 giovane Patriarca. Le forze dell'ordine arrivarono a pensare che Grasso avesse effettivamente preso la carica di boss, ma queste voci vennero smentite quando Grasso nel giugno del 1989 venne trovato morto, assassinato da gangster della fazione di Springfield della Famiglia e inizi\u00f2 una lotta per il predominio.\nLa morte di Grasso indebol\u00ec pesantemente la posizione di Patriarca Jr.Dopo un po' il mafioso Nicholas Bianco venne finalmente incriminato per l'omicidio di Grasso, ma divenne vice boss e divenne il capo della fazione di Providence della famiglia.\nIl 26 marzo 1990 Patriarca Jr. e altri 20 membri della famiglia vennero arrestati con le accuse di racket, estorsione, gioco d'azzardo, traffico di stupefacenti e omicidio. Tra gli arrestati c'erano il vice boss Nicholas Bianco, il consigliere Giuseppe Russo, e i capi mandamento Biagio Di Giacomo, Vincent Ferrara, Matteo Guglielmetti e Robert Carrozza e altri.\nGli arresti vennero descritti come \"l'attacco pi\u00f9 potente mai lanciato contro una famiglia del crimine organizzato\". Una delle prove pi\u00f9 importanti era una registrazione su nastro di una cerimonia di iniziazione a un nuovo membro, a cui hanno partecipato circa 13 mafiosi.\nA causa di questo imbarazzo, Patriarca Jr venne sostituito come capo da Bianco, che mantenne un basso profilo. Tuttavia nel 1991 Bianco venne condannato a 11 anni di carcere, mentre altri 8 membri vennero arrestati per accuse di RICO. Bianco mor\u00ec in carcere nel 1994. Invece Patriarca Jr venne condannato a 8 anni di carcere nel 1992 dopo essersi dichiarato colpevole di accuse di racket. Il 6 gennaio 1992,nel processo RICO tutti gli imputati vennero dichiarati colpevoli. Nel 1993 altri 26 membri della famiglia vennero arrestati per l'omicidio di un allibratore a Boston.\nAnni '90 - Guerra Interna.\nFrank Salemme divenne boss della famiglia e trasfer\u00ec la base della famiglia da Providence a Boston. Tuttavia l'ascesa di Salemme accese delle tensioni nella famiglia. Tra il 1991 e il 1992 sei omicidi di mafia fecero pensare ad una guerra interna. Infatti scoppi\u00f2 una guerra civile contro una fazione di mafiosi rinnegati della famiglia che distribu\u00ec morti in tutto il Massachusetts fino al 1996. Nel gennaio 1995 Salemme ven\nne incriminato insieme ai soci di lunga data Stephen Flemmi e James \"Whitey\" Bulger per accuse di racket. Salemme successivamente venne a conoscenza che Flemmi e Bulger erano stati per anni informatori dell'FBI contro le altre organizzazioni di Boston e che avevano mandato in prigione Jerry Angiulo.\nDopo che Frank Salemme fu imprigionato, si form\u00f2 una fazione di mafiosi rinnegati ribelli guidata dai capi mandamento Robert F. Carrozza, Anthony Ciampi e Michael P.Romano, che iniziarono una guerra contro i lealisti di Salemme. Nell'aprile del 1997 l'FBI incrimin\u00f2 15 membri della fazione ribelle tra cui proprio i tre capi mandamento e la guerra fin\u00ec con il loro arresto.\nIl 9 dicembre 1999 Salemme si \u00e8 dichiarato colpevole di accuse di racket e il 23 febbraio del 2000 venne condannato a 11 anni di prigione. All'inizio del 2001 Salemme accett\u00f2 di testimoniare contro Flemmi e Bulger della Winter Hill Gang di Boston.\nAnni 2000.\nNegli ultimi anni la famiglia \u00e8 stata colpita da molti processi RICO e due capi mandamento (Mark Rossetti e Robert DeLuca) sono diventati informatori federali. Nel 2010 la base della famiglia \u00e8 tornata ad essere Boston.\nNel 2009 venne nominato boss della famiglia Peter Limone detto Chief Crazy Horse. Tuttavia nello stesso anno venne arrestato per estorsione. Successivamente il 1 luglio 2010 gli fu data la sospensione condizionale della pena.\nIl capo in pensione Luigi Manocchio detto \"Baby Shacks\" \u00e8 stato arrestato a Fort Lauderdale, in Florida, il 19 gennaio 2011 per estorsione e cospirazione. Manocchio si era dimesso da capo nel 2009 dopo che l'FBI mise sotto controllo due strip club (il \"Cadillac Lounge\" e il \"Satin Doll\") alla fine del 2008. Nel febbraio del 2012 Manocchio ha accettato di dichiararsi colpevole e l'11 maggio dello stesso anno \u00e8 stato condannato a 5 anni per estorsione.\nAlla fine del 2009 Anthony Di Nunzio divenne il capo temporaneo della famiglia, dopo l'arresto del boss Peter Limone. Di Nunzio operava dal North End di Boston ed \u00e8 il fratello minore del capo mandamento Carmen Di Nunzio. Il 25 aprile 2012 \u00e8 stato arrestato con l'accusa di racket ed estorsione. Il 13 settembre dello stesso anno si \u00e8 dichiarato colpevole e il 14 novembre 2012 \u00e8 stato condannato a 6 anni di prigione.\nIl 2 ottobre 2014 il capo temporaneo Anthony Spagnolo detto \"Spucky\",di 72 anni, e il rinomato capo mandamento Pryce Quintina detto \"Stretch\", di 74 anni, sono stati arrestati con l'accusa di estorcere pagamenti da una societ\u00e0 di video poker che ha installato macchine per il gioco d'azzardo illegale in bar e club sociali di Boston. Sia Spagnolo che Quintina erano elementi di spicco da molti anni della fazione di Boston della famiglia criminale Patriarca.\nPosizione attuale.\nDopo la condanna di Spagnolo nel dicembre 2015, il capo mandamento Carmen Di Nunzio, detto \" The Big Cheese\", \u00e8 diventato capo temporaneo della famiglia e, molto probabilmente, ha cercato di diventare boss ufficiale della famiglia dopo il ritiro ufficiale di Peter Limone. Il capo mandamento Matthew Guglielmetti, detto \"Goodlooking Matty\", \u00e8 diventato vice boss sotto Di Nunzio e, successivamente, capo della fazione di Providence della famiglia Patriarca.\nDopo che il consigliere Anthony Parillo, detto \"Ponytail Tony\", \u00e8 stato condannato a 5 anni di carcere con l'accusa di aggressione, non \u00e8 chiaro chi esattamente ha preso il posto di consigliere nella famiglia. \nI probabili successori di Parillo sono:\nLeadership storica.\nVicecapo.\n2015 - attualmente - Matthew \"Goodlooking Matty\" Guglielmetti"}
{"id": "2290755", "revid": "729019", "url": "https://it.wikipedia.org/wiki?curid=2290755", "title": "Fed\u00e9mes", "text": "Fed\u00e9mes \u00e8 un comune dell'Ungheria di 386 abitanti (dati 2001). \u00c8 situato nella provincia di Heves."}
{"id": "2290757", "revid": "1272592", "url": "https://it.wikipedia.org/wiki?curid=2290757", "title": "Carlo Ridolfi", "text": "Biografia.\nNacque a Lonigo, nella provincia vicentina, ma si trasfer\u00ec molto giovane a Venezia, dove fu allievo del pittore Antonio Vassilacchi, noto come l'Aliense. Di Ridolfi pittore si ricorda, in particolare, una \"Visitazione\" gi\u00e0 nella chiesa di Ognissanti (ora alle Gallerie dell'Accademia, depositi), un\"'Adorazione dei Magi\", ancora visibile nella chiesa di San Giovanni Elemosinario e la copia della \"Lavanda dei piedi\" di Tintoretto nella Chiesa di San Marcuola. L'originale entr\u00f2 nella collezione di Carlo I d'Inghilterra e oggi si trova nel Museo del Prado. La copia di Ridolfi resta ancora nella Chiesa di San Marcuola. Altre opere sono oggi sparse nella Terraferma veneta. Nella chiesa parrocchiale di Sant'Alessandro Martire a Cortenuova (Bg) si conserva una \"Santa Maria Maddalena\" in adorazione dei chiodi della Santa Croce databile alla prima met\u00e0 del XVII secolo. Nella chiesa arcipresbiterale di Dossena (Bg) sono presenti la \"Coronazione di spine\" e la \"Flagellazione\" (1650).\nFu anche incisore ma soprattutto collezionista di disegni, come il suo omologo toscano Giorgio Vasari: molti pezzi della sua raccolta si trovano oggi presso la Christ Church Library di Oxford, in Inghilterra.\nIl biografo degli artisti.\nCarlo Ridolfi \u00e8 ricordato soprattutto per aver scritto una raccolta di biografie di pittori veneti: la sua opera pi\u00f9 nota si intitola \"Le Maraviglie dell'arte\", uscita nel 1648. In precedenza aveva dato alle stampe la vita di Jacopo Tintoretto (1642) e quella di Paolo Veronese (1646).\nSe Vasari si dedic\u00f2 soprattutto agli artisti toscani, il Ridolfi tratt\u00f2 specialmente quelli di terra veneta: la sua intenzione era quella di completare il testo vasariano, che trascurava gli artisti della Serenissima. Lo stile letterario di Carlo Ridolfi \u00e8 spesso ampolloso e ricco di citazioni erudite, mentre le sue vite sono quasi sempre arricchite di aneddoti e curiosit\u00e0 biografiche. Nonostante alcuni suoi giudizi siano stati messi in discussione, il libro di Ridolfi rimane comunque una fonte fondamentale per la storia della pittura del Cinquecento veneto."}
{"id": "2290759", "revid": "110157", "url": "https://it.wikipedia.org/wiki?curid=2290759", "title": "Feldebr\u0151", "text": "Feldebr\u0151 \u00e8 un comune dell'Ungheria di 1.155 abitanti (dati 2001). \u00c8 situato nella provincia di Heves."}
{"id": "2290763", "revid": "267975", "url": "https://it.wikipedia.org/wiki?curid=2290763", "title": "Arcidiocesi di Neocesarea del Ponto", "text": "L'arcidiocesi di Neocesarea del Ponto \u00e8 una sede soppressa del patriarcato di Costantinopoli (in greco: \u039c\u03b7\u03c4\u03c1\u03cc\u03c0\u03bf\u03bb\u03b9\u03c2 \u039d\u03b5\u03bf\u03ba\u03b1\u03b9\u03c3\u03b1\u03c1\u03b5\u03af\u03b1\u03c2; \"Mitr\u00f3polis Neokaisareias\") e una sede titolare della Chiesa cattolica (in latino: \"Archidioecesis Neocaesariensis in Ponto\") .\nStoria.\nNeocesarea, corrispondente all'odierna citt\u00e0 di Niksar in Turchia, fu un'antica diocesi nella provincia romana del Ponto Polemoniaco, istituita nel III secolo ed elevata a sede metropolitana nel IV secolo. Faceva parte del patriarcato di Costantinopoli.\nIl Martirologio Romano ricorda i seguenti santi e martiri di Neocesarea del Ponto: Troadio (2 marzo), Atenodoro vescovo (7 novembre), Gregorio Taumaturgo (17 novembre). Il \"Vetus Martyrologium Romanum\" ricorda inoltre Macrina (14 gennaio).\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Neocesarea \u00e8 elencata al 17\u00ba posto nell'ordine gerarchico delle metropolie del patriarcato di Costantinopoli; in questa \"Notitia\" le sono attribuite quattro diocesi suffraganee: Trebisonda, Cerasonte, Polemonio e Comana.\nNella \"Notitia Episcopatuum\" attribuita all'imperatore Leone VI (inizio X secolo) la situazione della provincia \u00e8 leggermente mutata: Neocesarea \u00e8 passata al 18\u00ba posto fra le metropolie del patriarcato di Costantinopoli; le diocesi suffraganee sono quelle di Cerasonte, Polemonio e Comana; viene menzionata una sede nuova, assente nella \"Notitia\" di tre secoli prima, ossia Rizeo, sede arcivescovile autocefala. L'arcidiocesi di Trebisonda fin dall'VIII secolo \u00e8 stata elevata al rango di sede metropolitana; nella \"Notitia\" \u00e8 al 33\u00ba posto fra le metropolie del patriarcato.\nTra i suoi vescovi si ricorda soprattutto san Gregorio, detto il \"taumaturgo\", insigne teologo. Tra il 314 ed il 315 si celebr\u00f2 a Neocesarea un sinodo di vescovi, di cui ci restano quindici canoni riguardanti la disciplina ecclesiastica.\nDurante l'occupazione ottomana della regione, i metropoliti spostarono la loro residenza prima a Tokat, e poi a \u00dcnye. Il 19 gennaio 1630, il sinodo patriarcale di Costantinopoli decise la soppressione della metropolia di Gangra e la sua unione con quella di Neocesarea, il cui territorio si venne cos\u00ec a costituire di due porzioni non contigue tra loro, separate dal territorio della metropolia di Amasea.\nL'arcidiocesi sopravvisse fino al XX secolo. A seguito del trattato di Losanna, per porre fine alla guerra greco-turca, nel 1923 fu attuato uno scambio di popolazioni tra Grecia e Turchia che port\u00f2 alla totale estinzione della presenza cristiana ortodossa nel territorio dell'arcidiocesi.\nDal XVII secolo Neocesarea del Ponto \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 30 luglio 1967.\nCronotassi degli arcivescovi titolari.\nI vescovi di Neocesarea del Ponto appaiono confusi con i vescovi di Neocesarea di Siria e di Neocesarea di Bitinia, perch\u00e9 nelle fonti citate le cronotassi delle tre sedi non sono distinte."}
{"id": "2290764", "revid": "729019", "url": "https://it.wikipedia.org/wiki?curid=2290764", "title": "Sapad", "text": "Sapad \u00e8 una municipalit\u00e0 di Quinta classe delle Filippine, situata nella Provincia di Lanao del Norte, nella Regione del Mindanao Settentrionale.\nSapad \u00e8 formata da 17 baranggay:"}
{"id": "2290765", "revid": "767487", "url": "https://it.wikipedia.org/wiki?curid=2290765", "title": "Fels\u0151t\u00e1rk\u00e1ny", "text": "Fels\u0151t\u00e1rk\u00e1ny \u00e8 un comune dell'Ungheria di 3.457 abitanti (dati 2001). \u00c8 situato nella provincia di Heves."}
{"id": "2290767", "revid": "767487", "url": "https://it.wikipedia.org/wiki?curid=2290767", "title": "Ron Reyes", "text": "\u00c8 stato il secondo cantante in ordine di tempo del gruppo hardcore punk statunitense Black Flag.\nReyes, di origini portoricane, si un\u00ec ai Black Flag dopo che il cantante Keith Morris era uscito dalla band per formare i Circle Jerks. Reyes era gi\u00e0 stato batterista nella prima formazione dei Redd Kross, insieme a Greg Hetson. Reyes appare nell'EP di debutto \"Red Kross\", quando la band era ancora nota come Red Cross.\nDopo aver registrato e pubblicato l'EP \"Jealous Again\", Reyes abbandon\u00f2 i Black Flag e fu sostituito da Dez Cadena.\nReyes appare anche in alcuni brani delle raccolte \"The First Four Years\" e \"Wasted...Again\" e nel documentario di Penelope Spheeris, \"The Decline of Western Civilization\". Ha in seguito formato la band Crash Bang Crunch Pop con alcuni amici."}
{"id": "2290768", "revid": "729019", "url": "https://it.wikipedia.org/wiki?curid=2290768", "title": "Norsborg (metropolitana di Stoccolma)", "text": "Norsborg \u00e8 una stazione della metropolitana di Stoccolma.\n\u00c8 situata nell'omonimo quartiere di Norsborg, all'interno della circoscrizione di Botkyrka. Norsborg \u00e8 il capolinea della linea rossa T13, e rappresenta il punto pi\u00f9 occidentale di tutta la rete metroviaria cittadina. La stazione antecedente \u00e8 quella di Hallunda. La distanza da qui alla stazione ferroviaria centrale \u00e8 di circa 18 chilometri.\nL'apertura ufficiale avvenne il 12 gennaio 1975, in coincidenza con l'inaugurazione della tratta Fittja-Norsborg: in ordine cronologico \u00e8 stata la 78\u00aa fermata della metropolitana di Stoccolma. La stazione dispone di due piattaforme in superficie, mentre all'interno della sala biglietteria \u00e8 presente una scultura di Eva Moritz e Peter Moritz datata 2006.\nTrattandosi di una zona periferica, il traffico \u00e8 relativamente moderato in confronto alle altre fermate: durante una normale giornata lavorativa vi transitano circa 3.000 persone."}
{"id": "2290771", "revid": "486946", "url": "https://it.wikipedia.org/wiki?curid=2290771", "title": "Sede titolare di Neocesarea di Ponto", "text": ""}
{"id": "2290773", "revid": "125285139", "url": "https://it.wikipedia.org/wiki?curid=2290773", "title": "Albero da frutto", "text": "Tutti gli alberi producono frutti in senso botanico, ma il termine albero da frutto \u00e8 riservato a quegli alberi che producono frutti utilizzati dall'uomo per l'alimentazione (frutta) o per altre finalit\u00e0 economiche.\nSono esempi di alberi da frutto il cachi (\"Diospyros kaki\"), il castagno (\"Castanea sativa\"), il melograno (\"Punica granatum\"), il pistacchio (\"Pistacia vera\"), il noce (\"Juglans regia\"), il cotogno (\"Cydonia oblonga\") e il giuggiolo (\"Ziziphus jujuba\"), il nashi (\"Pyrus pyrifolia\").\nD'altra parte, la frutta non \u00e8 prodotta esclusivamente da alberi: fragole e meloni, per esempio, sono prodotti da piante erbacee. Esistono anche rampicanti che producono frutta: esempio sono la vite, il lampone e il rovo. Inoltre, molti piccoli arbusti producono frutti: l'uva spina (\"Ribes uva-crispa\"), il mirtillo nero (\"Vaccinium myrtillus\"), il mirtillo rosso (\"Vaccinium vitis-idaea\") e il corniolo (\"Cornus mas\").\nAl contrario, il tiglio (\"Tilia\"), il bagolaro (\"Celtis australis\"), il pado (\"Prunus padus\"), il leccio (\"Quercus ilex\"), il biancospino (\"Crataegus monogyna\"), il crespino (\"Berberis vulgaris\"), la maonia (\"Mahonia\"), il pero corvino (\"Amelanchier ovalis\") e altri alberi o arbusti non sono considerati alberi da frutto perch\u00e9 i loro frutti sono irrilevanti dal punto di vista economico. Ci\u00f2 non esclude che tali alberi possano essere utilizzati per altri scopi: per il legname, come piante ornamentali, per l'estrazione di resine o per le loro propriet\u00e0 medicinali.\nLa disciplina, branca dell'agricoltura, che si occupa delle tecniche per coltivare alberi da frutto si chiama frutticoltura.\n\"Sviluppo del frutto\".\nLo sviluppo del frutto inizia con l'allegagione, ma non tutti i frutti giungono a maturazione perch\u00e9 la pianta regola la produzione secondo le sue disponibilit\u00e0 nutrizionali mediante lA cascola. La cascola dei frutti pu\u00f2 insorgere durante la fase maturativa del frutto a causa di attacchi parassitari, fungini, fattori climatici avversi, carenze nutrizionali.\nPer far s\u00ec che la fecondazione avvenga \u00e8 necessario che ci sia una compatibilit\u00e0 tra il polline e gli ovuli altrimenti non si ha la formazione del seme, questo vuol dire che la pianta \u00e8 sterile. Nelle specie arboree \u00e8 molto pi\u00f9 importante la formazione del frutto anzich\u00e9 del seme, infatti la partenocarpia, cio\u00e8 lo sviluppo del frutto senza la fecondazione \u00e8 considerata un fattore positivo.\nNon tutte le specie si comportano allo stesso modo per quanto riguarda la presenza o assenza del seme, infatti:\nL'impianto di un frutteto.\nUna volta scelta le cultivar desiderata, l'impianto inizier\u00e0 con la preparazione del terreno, momento molto delicato. Esso inizia con una lavorazione profonda, una scarificatura fino ad un metro e una aratura profonda, tra i 40\u201350\u00a0cm.\nDopodich\u00e9 si procede con la concimazione di fondo tenendo conto delle caratteristiche del terreno e delle esigenze della pianta, di solito se disponibile si utilizzano 500 q di letame e almeno 100\u00a0kg di fosforo o di potassio.\nLa fase successiva riguarda il tracciamento dei filari utilizzando appositi strumenti e in genere richiede la presenza di personale esperto. Le radici di solito vengono bagnate per reidratarle poco prima della messa a dimora. Quest'ultima operazione deve essere effettuata con attenzione stando attenti a non danneggiare le radici e fare in modo che non si verifichino ritardi nell'attecchimento. Molto importante e far aderire bene le radici al terreno, che dovranno avere una giusta e costante umidit\u00e0 soprattutto durante le fasi di sviluppo della pianta. Di solito per mantenere una giusta umidit\u00e0 del terreno ed evitare la crescita di erbe infestanti si utilizza la pacciamatura con film plastico.\nNelle piante sarmentose, come la vite e in quelle che hanno uno sviluppo radicale ridotto \u00e8 indispensabile l'uso di sostegni, per ottenere la forma che si desidera, per sostenere reti antigrandini e reti ombreggianti. I sostegni sono costituiti da pali che possono essere in legno, in cemento, acciaio laminato, cemento vibrato ecc.\nLa potatura \u00e8 un intervento che viene fatto sulla pianta per vari scopi, di solito si distinguono in due tipi:\nSi hanno poi altri tipi di potatura:"}
{"id": "2290774", "revid": "1305772", "url": "https://it.wikipedia.org/wiki?curid=2290774", "title": "Torre Vecchia", "text": ""}
{"id": "2290775", "revid": "267975", "url": "https://it.wikipedia.org/wiki?curid=2290775", "title": "Arcidiocesi di Neocesarea", "text": ""}
{"id": "2290776", "revid": "22863777", "url": "https://it.wikipedia.org/wiki?curid=2290776", "title": "Stufa a muffola", "text": ""}
{"id": "2290778", "revid": "729019", "url": "https://it.wikipedia.org/wiki?curid=2290778", "title": "Sultan Naga Dimaporo", "text": "Sultan Naga Dimaporo (o anche Karomatan) \u00e8 una municipalit\u00e0 di Quarta classe delle Filippine, situata nella Provincia di Lanao del Norte, nella Regione del Mindanao Settentrionale.\nSultan Naga Dimaporo \u00e8 formata da 37 baranggay:"}
{"id": "2290780", "revid": "86343", "url": "https://it.wikipedia.org/wiki?curid=2290780", "title": "Karomatan", "text": ""}
{"id": "2290782", "revid": "123279890", "url": "https://it.wikipedia.org/wiki?curid=2290782", "title": "You Make Me Real/Roadhouse Blues", "text": "You Make Me Real/Roadhouse Blues \u00e8 un singolo estratto dall'album \"Morrison Hotel\", pubblicato nel marzo del 1970. Il 45 giri si piazz\u00f2 alla posizione n\u00b050 nelle classifiche dei singoli.\nI brani.\n\"Roadhouse Blues\".\nUna versione dal vivo di \"Roadhouse Blues\" appare in An American Prayer. Varie cover della canzone sono state interpretate, fra gli altri, da Status Quo, Blue \u00d6yster Cult, Stone Temple Pilots, Eric Burdon e Deep Purple."}
{"id": "2290783", "revid": "22863803", "url": "https://it.wikipedia.org/wiki?curid=2290783", "title": "Crogiuolo", "text": ""}
{"id": "2290788", "revid": "857138", "url": "https://it.wikipedia.org/wiki?curid=2290788", "title": "Tagoloan", "text": "Il toponimo Tagoloan pu\u00f2 riferirsi a diverse localit\u00e0 delle Filippine:"}
{"id": "2290790", "revid": "590", "url": "https://it.wikipedia.org/wiki?curid=2290790", "title": "Fred Uhlmann", "text": ""}
{"id": "2290792", "revid": "88740", "url": "https://it.wikipedia.org/wiki?curid=2290792", "title": "Torre Nuova", "text": ""}
{"id": "2290793", "revid": "297802", "url": "https://it.wikipedia.org/wiki?curid=2290793", "title": "Chavo Pederast", "text": ""}
{"id": "2290797", "revid": "729019", "url": "https://it.wikipedia.org/wiki?curid=2290797", "title": "Tagoloan (Lanao del Norte)", "text": "Tagoloan \u00e8 una municipalit\u00e0 di Quinta classe delle Filippine, situata nella Provincia di Lanao del Norte, nella Regione del Mindanao Settentrionale.\nTagoloan \u00e8 formata da 7 baranggay:"}
{"id": "2290804", "revid": "339392", "url": "https://it.wikipedia.org/wiki?curid=2290804", "title": "SKY Uno +1", "text": ""}
{"id": "2290806", "revid": "343261", "url": "https://it.wikipedia.org/wiki?curid=2290806", "title": "Mah\u0101kalpa", "text": ""}
{"id": "2290807", "revid": "343261", "url": "https://it.wikipedia.org/wiki?curid=2290807", "title": "Mahakalpa", "text": ""}
{"id": "2290808", "revid": "767487", "url": "https://it.wikipedia.org/wiki?curid=2290808", "title": "Tangcal", "text": "Tangcal (o anche Tangkal) \u00e8 una municipalit\u00e0 di Quinta classe delle Filippine, situata nella Provincia di Lanao del Norte, nella Regione del Mindanao Settentrionale.\nTangcal \u00e8 formata da 18 baranggay:"}
{"id": "2290809", "revid": "86343", "url": "https://it.wikipedia.org/wiki?curid=2290809", "title": "Tangkal", "text": ""}
{"id": "2290812", "revid": "599013", "url": "https://it.wikipedia.org/wiki?curid=2290812", "title": "Emir Spahi\u0107", "text": "Biografia.\n\u00c8 il cugino di Edin D\u017eeko, attaccante dell'Inter.\n\u00c8 iscritto presso l'Universit\u00e0 di Sarajevo, laureandosi in sport ed educazione fisica.\nSpahi\u0107 \u00e8 poliglotta, essendo in grado di parlare sei lingue: bosniaco, inglese, spagnolo, francese, tedesco e russo.\nCaratteristiche tecniche.\n\u00c8 un difensore centrale forte fisicamente e molto aggressivo, dotato di buona personalit\u00e0, ambidestro, abile nel verticalizzare dalla retroguardia, ma soprattutto si dimostrava caparbio negli inserimenti su palla inattiva.\nCarriera.\nClub.\nCalcisticamente cresciuto nelle giovanili del , \u00e8 rimasto in Croazia dal 1998 al 2004. Ha giocato successivamente nel campionato russo per sette anni, militando per diverse squadre, tra cui , e .\n Il 24 giugno 2009 passa ai francesi del , con cui disputa 57 partite in due stagioni, realizzando anche tre gol.\nIl 4 luglio 2011 viene acquistato dal , con cui firma un contratto triennale. Dopo aver militato un anno e mezzo nella Liga, il 26 febbraio 2013 fa nuovamente ritorno in Russia, venendo girato in prestito all', che per\u00f2 a fine stagione decide di non esercitare il diritto di riscatto.\nIl 28 giugno 2013 approda in Bundesliga, passando ufficialmente al . Il 7 novembre 2014 rinnova per altri due anni il suo contratto con le \"Aspirine\". L'8 aprile 2015, dopo l'eliminazione ai rigori in DFB-Pokal per mano del , inveisce contro uno steward a bordo campo, attaccandolo e ferendolo al volto. Il 13 aprile il decide di rescindere il suo contratto per motivi disciplinari.\nIl 5 luglio 2015 viene acquistato dall' dove firma un contratto di durata annuale. Il 29 maggio 2016 rinnova per un'altra stagione.\nIl 3 gennaio 2017 rescinde il suo contratto con il club tedesco.\nIl 26 marzo riceve dalla FSBiH, insieme ai connazionali Begovi\u0107, Cocali\u0107, D\u017eeko, Ibi\u0161evi\u0107, Luli\u0107 e Vi\u0161\u0107a, il diploma di allenatore UEFA-B per le giovanili.\nNazionale.\nHa debuttato con la Bosnia ed Erzegovina il 7 giugno 2003 in una partita valida per le qualificazioni a Euro 2004, contro la Romania, diventando nel tempo uno dei leader della sua nazionale.\nHa disputato il Mondiale 2014 con la propria nazionale, giocando tutte le partite da capitano, nel girone della rassegna iridata. Successivamente si \u00e8 ritirato, ma pochi mesi pi\u00f9 tardi ha cambiato idea, grazie anche al commissario tecnico Safet Su\u0161i\u0107. Tuttavia per\u00f2 la fascia da capitano \u00e8 passata definitivamente a suo cugino Edin D\u017eeko.\nIl 6 settembre 2016 realizza una doppietta, segnando due reti entrambe di testa contro l'Estonia in una partita valida per le qualificazioni ai Mondiali 2018.\nIl 28 maggio 2018 gioca la sua ultima gara in nazionale, disputando una ventina di minuti nella sfida amichevole contro il Montenegro, assieme ai suoi compagni Vedad Ibi\u0161evi\u0107 e Zvjezdan Misimovi\u0107.\nStatistiche.\nPresenze e reti nei club.\nTra club, nazionale maggiore e nazionali giovanili, Spahi\u0107 ha totalizzato globalmente 530 partite segnando 26 gol.\n\"Statistiche aggiornate al 28 maggio 2018.\""}
{"id": "2290813", "revid": "857138", "url": "https://it.wikipedia.org/wiki?curid=2290813", "title": "Tubod", "text": "Il toponimo Tubod pu\u00f2 riferirsi a diverse localit\u00e0 delle Filippine:"}
{"id": "2290826", "revid": "729019", "url": "https://it.wikipedia.org/wiki?curid=2290826", "title": "Olivier Roumat", "text": "Biografia.\nNel rugby di alto livello nelle file del Dax, con cui si impose a livello internazionale, esord\u00ec con la in un \"test match\" di met\u00e0 anno contro la , nel 1989.\nPartecip\u00f2 a sette tornei consecutivi del Cinque Nazioni, dal al , con vittoria nel ; fu selezionato anche per la in Inghilterra e per quella del 1995 in Sudafrica, in cui la giunse fino al terzo posto finale.\nDopo la Coppa del Mondo 1995 rimase in Sudafrica per disputarvi la Currie Cup nell'intervallo stagionale tra i due emisferi, vincendo il torneo nelle file del Natal Sharks; rimase al Dax fino al 1997, anno in cui lasci\u00f2 il suo lavoro di agente immobiliare e divenne professionista per lo Stade Fran\u00e7ais per una stagione, che coincise anche con la conquista del suo primo titolo francese.\nDal 1998 al Biarritz, con la squadra basca vinse il campionato francese nel 2002; ritiratosi dall'attivit\u00e0 agonistica nel 2003, \u00e8 tornato a gestire un'agenzia immobiliare in Aquitania; in aggiunta a ci\u00f2 possiede un campeggio a Seignosse, un ristorante a Hossegor e collabora saltuariamente alle trasmissioni sportive televisive di Canal + , anche se tuttora non esclude l'eventualit\u00e0 di allenare un club, avendo conseguito la relativa abilitazione tecnica."}
{"id": "2290831", "revid": "767487", "url": "https://it.wikipedia.org/wiki?curid=2290831", "title": "Tubod (Lanao del Norte)", "text": "Tubod \u00e8 una municipalit\u00e0 di Terza classe delle Filippine, capoluogo della Provincia di Lanao del Norte, nella Regione del Mindanao Settentrionale.\nTubod \u00e8 formata da 24 baranggay:"}
{"id": "2290839", "revid": "198277", "url": "https://it.wikipedia.org/wiki?curid=2290839", "title": "Parma Associazione Calcio 1998-1999", "text": "Questa voce raccoglie le informazioni riguardanti il Parma Associazione Calcio nelle competizioni ufficiali della stagione 1998-1999.\nStagione.\nDopo i Mondiali di Francia il Parma ingaggi\u00f2 Alberto Malesani, con il quale erano stati avviati contatti gi\u00e0 nella stagione precedente. Il mercato riguard\u00f2 gli arrivi di Ver\u00f3n, Boghossian e Fuser, che andarono a comporre una nuova mediana.\nAl debutto in Coppa UEFA i ducali persero di misura col Fenerbah\u00e7e, ma una vittoria per 3-1 nel ritorno li qualific\u00f2. Successivamente furono eliminate il Wisla Cracovia, i Rangers, Bordeaux e Atl\u00e9tico Madrid. I parmensi raggiunsero inoltre la finale della Coppa Italia, battendo \u2014 tra le altre \u2014 Udinese e Inter: l'avversario dell'atto conclusivo fu la Fiorentina, con il primo incontro terminato in parit\u00e0. Anche la seconda gara si risolse con un nulla di fatto, che premi\u00f2 gli emiliani in virt\u00f9 delle reti segnate sul campo esterno. La stagione fu poi arricchita da un nuovo successo, poich\u00e9 i gialloblu fecero loro anche la manifestazione europea sconfiggendo per 3-0 l'Olympique Marsiglia.\nSul fronte del campionato, i ducali \u2014 che conquistarono ben 15 punti sui 18 disponibili contro la Juventus e le milanesi \u2014 si classificarono quarti; il piazzamento, conseguito al termine di un torneo al di sopra delle aspettative, signific\u00f2 un'altra partecipazione alla Champions League.\nMaglie e sponsor.\nLo sponsor tecnico della stagione 1998-1999 fu Lotto, mentre lo sponsor ufficiale fu Parmalat.\nOrganigramma societario.\nArea direttiva\nArea comunicazione\nArea tecnica"}
{"id": "2290841", "revid": "1123126", "url": "https://it.wikipedia.org/wiki?curid=2290841", "title": "Chiesa cattolica in Mozambico", "text": "La Chiesa cattolica in Mozambico \u00e8 parte della Chiesa cattolica in comunione con il vescovo di Roma, il papa.\nStoria.\nL'evangelizzazione del Mozambico inizia col XVI secolo e l'arrivo dei Gesuiti (1560). Nel 1612 papa Paolo V erige il territorio del Mozambico a prelatura territoriale suffraganea dell'arcidiocesi di Goa in India. Questa situazione resta tale fino al 1940 quando \u00e8 eretta l'arcidiocesi di Louren\u00e7o Marques. Nel 1988 papa Giovanni Paolo II compie la visita pastorale alla Chiesa cattolica del Mozambico, e nomina il primo cardinale autoctono.\nIl 9 dicembre 2011 Santa Sede e Mozambico hanno per la prima volta sottoscritto un accordo bilaterale che consolida i vincoli di amicizia e collaborazione tra i due Paesi e regola lo statuto giuridico della Chiesa cattolica in Mozambico.\nOrganizzazione ecclesiastica.\nLa Chiesa cattolica \u00e8 presente sul territorio con 3 sedi sedi metropolitane e 9 diocesi suffraganee:\nStatistiche.\nAlla fine del 2004 la Chiesa cattolica in Mozambico contava:\nLa popolazione cattolica ammontava a 10.593.714 cristiani, pari al 53,21% della popolazione.\nNunziatura apostolica.\nLa delegazione apostolica del Mozambico fu istituita il 17 novembre 1974 con il breve apostolico \"In vertice\" di papa Paolo VI. Il 14 dicembre 1995, con l'instaurazione di rapporti diplomatici tra la Santa Sede e il Mozambico, viene stabilita la nunziatura apostolica con sede a Maputo, con il breve \"Quo firmiores reddantur\" di papa Giovanni Paolo II.\nConferenza episcopale.\nL'episcopato locale fa parte della Conferenza episcopale del Mozambico (\"Conf\u00earencia Episcopal de Mo\u00e7ambique\", CEM).\nLa CEM \u00e8 membro della \"Inter-Regional Meeting of Bishops of Southern Africa\" (IMBISA) e del \"Symposium of Episcopal Conferences of Africa and Madagascar\" (SECAM).\nElenco dei Presidenti della Conferenza episcopale:\nElenco dei Vicepresidenti della Conferenza episcopale:\nElenco dei Segretari generali della Conferenza episcopale:"}
{"id": "2290850", "revid": "86343", "url": "https://it.wikipedia.org/wiki?curid=2290850", "title": "Lanao del Sur", "text": ""}
{"id": "2290856", "revid": "599013", "url": "https://it.wikipedia.org/wiki?curid=2290856", "title": "Amos Benevelli", "text": "Carriera.\nGuardia di 189 cm, tra gli anni settanta e gli ottanta ha giocato in Serie A1 e Serie A2 con le maglie della Sacl\u00e0 Asti, Fortitudo Bologna, Pesaro, Treviso e Fabriano.\nHa segnato un totale di 6.183 punti in Serie A."}
{"id": "2290886", "revid": "1123126", "url": "https://it.wikipedia.org/wiki?curid=2290886", "title": "Chiesa cattolica in Namibia", "text": "La Chiesa cattolica in Namibia \u00e8 parte della Chiesa cattolica universale in comunione con il vescovo di Roma, il papa.\nStoria.\nL'evangelizzazione del Namibia inizia nel 1880, quando i padri della congregazione dello Spirito Santo fondano la missione di Omaruru, distrutta poi dai protestanti. Nel 1892 viene fondata la prefettura apostolica della Cimbebasia inferiore, e nel 1909 quella del Grande Namaqualand, che diventeranno le due diocesi di cui si compone oggi la chiesa cattolica namibiana. Il 14 marzo 1994, con la bolla \"Vigili quidem\", la Santa Sede istituisce la provincia ecclesiastica con Windhoek come sede metropolitana.\nOrganizzazione ecclesiastica.\nLa chiesa cattolica \u00e8 presente sul territorio con 1 sede sede metropolitana, 1 diocesi suffraganea ed 1 vicariato apostolico:\nStatistiche.\nLa chiesa cattolica in Namibia al termine dell'anno 2004 su una popolazione di 2.236.651 abitanti contava 376.474 battezzati, corrispondenti al 16,8% del totale.\nAlla fine del 2004 la chiesa cattolica in Namibia gestiva inoltre 91 istituti scolastici e 33 istituti di beneficenza.\nNunziatura apostolica.\nSanta Sede e Namibia hanno stabilito normali relazioni diplomatiche il 18 marzo 1996. Sede del nunzio apostolico \u00e8 la citt\u00e0 di Pretoria, nella Repubblica Sudafricana.\nConferenza episcopale.\nL'episcopato namibiano compone la Conferenza dei vescovi cattolici della Namibia (Namibian Catholic Bishop's Conference, NCBC) istituita nel 1996.\nLa NCBC \u00e8 membro della Inter-Regional Meeting of Bishops of Southern Africa (IMBISA) e del Symposium of Episcopal Conferences of Africa and Madagascar (SECAM).\nElenco dei presidenti della Conferenza episcopale:\nElenco dei segretari generali della Conferenza episcopale:"}
{"id": "2290888", "revid": "767487", "url": "https://it.wikipedia.org/wiki?curid=2290888", "title": "Masao Ueyama", "text": "Fu uno dei caposcuola della letteratura in esperanto all'interno del movimento esperantista del Giappone.\nRicevette diversi premi letterari, soprattutto grazie a due volumi di haiku redatti in collaborazione con Miyamoto Masao: \"Japana variacio\" (\"Variazione giapponese\", 1978) e \"Hajka antologio\" (\"Antologia di haiku\", 1981).\nScrisse inoltre la raccolta di poesie \"Por forvisxi la memoron pri \u015di\" (\"Per cancellare il ricordo di lei\", 1974) e le raccolte di novelle \"Ne grimacu\" (\"Non fare smorfie\", 1967), \"Pardonon!\" (\"Scusa!\", 1970) e \"Mi amas...\" (\"Io amo\", 1977).\nTradusse infine in esperanto il romanzo storico \"Kristo el bronzo\" (\"Cristo dal bronzo\") di Nagayo Yosio (1969).\nDal 1964 al 1980 collabor\u00f2 attivamente alla rivista letteraria esperantista \"L'omnibuso\", diffusa in Giappone, che contribu\u00ec a formare una nuova generazione di scrittori esperantisti nel paese."}
{"id": "2290891", "revid": "27723", "url": "https://it.wikipedia.org/wiki?curid=2290891", "title": "Ueyama Masao", "text": ""}
{"id": "2290892", "revid": "599013", "url": "https://it.wikipedia.org/wiki?curid=2290892", "title": "Rais", "text": ""}
{"id": "2290896", "revid": "1234826", "url": "https://it.wikipedia.org/wiki?curid=2290896", "title": "Erika Trentin", "text": " \nCarriera.\nAtleta della societ\u00e0 Nuoto Vicenza Libertas Asd, esordisce nel 2000 posizionandosi 10\u00ba agli obbligatori dei campionati italiani di categoria esordienti A. L'anno successivo passa nella Categoria Ragazze, di cui nella stagione 2002/2003 raggiunge il podio negli esercizi obbligatori e nelle esibizioni in solo. Nel frattempo ha gareggiato con la squadra e il doppio che la hanno portata ad ottenere ottimi risultati. Nel 2005 viene convocata nella nazionale italiana junior, con la quale si classifica al 2\u00ba posto nei Campionati Europei Junior svoltisi a Loano. Bronzo nell'esercizio di Squadra e 4\u00ba posto nel libero combinato ai Campionati Europei di Bonn, maggio 2006. Ha inoltre partecipato ai Campionati Mondiali Junior in Cina posizionandosi 18\u00ba agli obbligatori con 74.478 punti e 6\u00ba nell'esercizio di solo. Nel 2007, a diciotto anni si \u00e8 classificata terza al Trofeo Roma Syncro, mentre nel 2008 ha conquistato l'oro. \nNel 2009 si \u00e8 ritirata dall'attivit\u00e0 agonistica per conseguire la laurea in Biologia Evoluzionistica presso l'Universit\u00e0 degli Studi di Padova. Dal 2019 \u00e8 docente di Scienze Naturali, chimiche e biologiche presso il liceo statale P.Lioy di Vicenza."}
{"id": "2290902", "revid": "228587", "url": "https://it.wikipedia.org/wiki?curid=2290902", "title": "Aeroporto di Venezia-San Nicol\u00f2", "text": ""}
{"id": "2290905", "revid": "275619", "url": "https://it.wikipedia.org/wiki?curid=2290905", "title": "Hashirama Senju", "text": ""}
{"id": "2290907", "revid": "2101864", "url": "https://it.wikipedia.org/wiki?curid=2290907", "title": "Bryan Konietzko", "text": "\u00c8 uno dei due co-creatori nonch\u00e9 produttore esecutivo della serie animata di successo \"Avatar - La leggenda di Aang\" e del suo sequel \"La leggenda di Korra\".\nBiografia.\nHa lavorato come designer di personaggi presso lo studio Film Roman per la serie \"I Griffin\" e come assistente alla regia per le serie \"Mission Hill\" e \"King of the Hill\". \u00c8 stato inoltre uno degli artista di storyboard e direttore artistico per la serie animata della Nickelodeon \"Invader Zim\".\nKonietzko si \u00e8 diplomato alla Roswell High School di Roswell, Georgia, a nord di Atlanta, per poi ottenere una laurea in Illustrazione alla Rhode Island School of Design nel 1998.\nNel settembre 2018, \u00e8 stato annunciato che Konietzko e DiMartino sarebbero stati produttori esecutivi e showrunner per la serie di adattamento live-action di \"Avatar - La leggenda di Aang\" di Netflix.\nAttualmente vive a Los Angeles."}
{"id": "2290911", "revid": "1747624", "url": "https://it.wikipedia.org/wiki?curid=2290911", "title": "Quinta eccedente", "text": "L'intervallo di quinta eccedente \u00e8 l'intervallo esistente tra due note distanti fra loro 8 semitoni, cio\u00e8 4 toni. \nGli intervalli sono classificati in maggiori, minori e giusti. Un esempio di intervallo di quinta pu\u00f2 essere ad esempio Do - Sol, e chiameremo questo intervallo di \"quinta giusta\" poich\u00e9, facendo riferimento alla scala maggiore della fondamentale dell'intervallo (Do), entrambe le note appartengono a tale scala. La distanza tra Do e Sol \u00e8 di 5 posizioni: Do - Re - Mi - Fa - Sol e ci\u00f2 ne determina la distanza dell'intervallo (di quinta, appunto, in questo caso).\nTenendo lo stesso intervallo, ma alterando positivamente la nota Sol di un semitono cromatico consideriamo l'intervallo Do - Sol\u266f: abbiamo cos\u00ec allargato l'intervallo di un semitono ed abbiamo ottenuto l'intervallo di \"quinta aumentata\". Aumentando nuovamente di un semitono la nota Sol\u266f in Sol doppio diesis, andiamo ad ottenere l'intervallo di \"quinta pi\u00f9 che aumentata\". Allargando di nuovo l'intervallo di un semitono ad esempio alterando negativamente la fondamentale Do in Do bemolle otteniamo l'intervallo Do bemolle - Sol doppio diesis che \u00e8 un . Lo stesso tipo di ragionamento pu\u00f2 essere applicato a tutte le quinte giuste conosciute in modo del tutto analogo."}
{"id": "2290913", "revid": "339392", "url": "https://it.wikipedia.org/wiki?curid=2290913", "title": "A.C. Belluno 1905", "text": ""}
{"id": "2290921", "revid": "344646", "url": "https://it.wikipedia.org/wiki?curid=2290921", "title": "Chiesa cattolica in Niger", "text": "La Chiesa cattolica in Niger \u00e8 parte della Chiesa cattolica universale in comunione con il vescovo di Roma, il papa.\nStoria.\nL'evangelizzazione del Niger inizia relativamente tardi: nel 1931 arriva a Niamey il sacerdote Fran\u00e7ois Faroud della Societ\u00e0 delle Missioni Africane che apre la \"Mission catholique\" nel Niger. Nel 1939 padre Maxime Chazal, del medesimo istituto missionario, apre una missione nella citt\u00e0 di Zinder. Il 1\u00ba luglio 1948 i due sacerdoti delle Missioni Africane lasciano il Niger, affidando la missione ai padri Redentoristi, cui viene affidata la direzione della prefettura apostolica del Niger fondata il 28 aprile 1942 (oggi arcidiocesi di Niamey).\nNel 2001 viene eretta la seconda diocesi del Paese, Maradi. Il 25 giugno 2007 papa Benedetto XVI erige la provincia ecclesiastica di Niamey.\nNel gennaio del 2015 la Chiesa cattolica in Niger ha dovuto interrompere ogni attivit\u00e0, compresa la Messa festiva e l'attivit\u00e0 scolastica, a seguito della rivolta islamista, scoppiata in seguito alle vignette blasfeme pubblicate dal settimanale francese Charlie Hebdo. \nOrganizzazione ecclesiastica.\nLa Chiesa cattolica \u00e8 presente sul territorio con una sede metropolitana ed una diocesi suffraganea:\nL'episcopato locale fa parte della \"Conf\u00e9rence Episcopale du Burkina-Niger\".\nStatistiche.\nAlla fine del 2005 la Chiesa cattolica in Niger contava:\nLa popolazione cattolica ammontava a 19.150 battezzati, pari allo 0,15% della popolazione totale del Paese.\nNel 2007 al momento della creazione della provincia ecclesiastica, i dati statistici erano i seguenti: 21 parrocchie, 11 sacerdoti diocesani, 10 sacerdoti Fidei Donum, 18 religiosi, 85 religiose, 8 seminaristi maggiori e 144 catechisti.\nNunziatura apostolica.\nLa nunziatura apostolica del Niger \u00e8 stata istituita il 12 settembre 1971 con il breve \"Quantum utilitatis\" di papa Paolo VI. Inizialmente la sede del nunzio era nella citt\u00e0 di Dakar in Senegal; pass\u00f2 poi a Abidjan in Costa d'Avorio; il 12 giugno 2007 la sede della nunziatura \u00e8 stata trasferita a Ouagadougou in Burkina Faso in forza della bolla \"Burkinae Fasanae\" di papa Benedetto XVI.\nConferenza episcopale.\nL'episcopato del Niger \u00e8 membro della Conferenza episcopale di Burkina-Niger (\"Conf\u00e9rence Episcopale du Burkina-Niger\", CEBN), cui aderiscono anche i vescovi del Burkina Faso"}
{"id": "2290922", "revid": "320578", "url": "https://it.wikipedia.org/wiki?curid=2290922", "title": "RaiSat SmashGirls", "text": ""}
{"id": "2290925", "revid": "186709", "url": "https://it.wikipedia.org/wiki?curid=2290925", "title": "Campania FBC", "text": ""}
{"id": "2290931", "revid": "1748167", "url": "https://it.wikipedia.org/wiki?curid=2290931", "title": "Stirone", "text": "Lo Stirone \u00e8 un torrente dell'Emilia-Romagna, affluente di sinistra del Taro.\nI suoi principali affluenti sono i torrenti Utanella, Varolo, Borla, Ghiara, Rovacchia e Stirone Rivarolo.\n\u00c8 spesso indicato sulle mappe antiche con i nomi \"Sisterione\", \"Sisterone\" o \"Sistrone\".\nIl corso.\nNasce dall'unione di pi\u00f9 ruscelli sulla Piana di Maneia, sul fianco orientale del boscoso monte Santa Cristina e subito prende a scorrere in direzione nord est in una valletta densamente boscata riceve in sinistra il Rio Fontana Fredda proveniente dall'omonima fontana posta appena al di sotto della cima del monte, uscendo dal bosco riceve in destra il rio della Bratta facendo una brusca conversione verso nord ovest entra nell'abitato di Pellegrino Parmense.\nUscendo da Pellegrino sempre in direzione nord ovest riceve in sinistra il rio dell'Inverno e il rio Ciudegna, mentre in destra riceve il rio della Fontana, infine, in localit\u00e0 Molino Egola riceve il primo affluente importante, il torrente Utanella, infine giunto nel punto del confine provinciale fra Parma a Piacenza riceve in sinistra lo Stirone Rivarolo. A questo punto la valle del torrente, sino ad allora abbastanza boscata e stretta tende ad allargarsi e lo Stirone inizia a segnare il confine provinciale; prima di raggiungere l'abitato di Trinit\u00e0 riceve in sinistra il torrente Boria proveniente da piacentino, da qui il letto si allarga e diventa prevalentemente ghiaioso, dopo aver ricevuto i contributi di alcuni rii minori, lo Stirone giunge presso l'abitato di Vigoleno ricevendo il rio Telarolo in destra proveniente da Scipione Ponte e rientrando totalmente in provincia di Parma all'altezza di Predella. In questo tratto il letto si resistringe le sponde si alzano e l'erosione evidente permette di mettere in luce le stratificazioni delle diverse ere e i reperti fossili.\nPresso l'abitato di Fornio riceve in destra il torrente Ghiara proveniente da Salsomaggiore, quindi ormai in pianura, bagna la periferia ovest di Fidenza.\nAnticamente il torrente passava nel centro di Fidenza a poca distanza dalla cattedrale ed \u00e8 infatti ancora visibile un'arcata del ponte sotto la porta medievale. Fidenza stessa era nata come colonia romana con la funzione di controllo del ponte sullo Stirone.\nAttraversata la via Emilia prima e l'autostrada A1 poi, il torrente, ormai contenuto da importanti arginature, entra in localit\u00e0 Castellina nel comune di Soragna, lambendo il capoluogo comunale a sud e a est, scorrendo quindi in direzione nord est arriva all'altezza dell'abitato di Diolo e da l\u00ec piega decisamente verso est iniziando prima a segnare il confine comunale fra Roccabianca e Soragna quindi, dopo aver ricevuto il suo principale affluente, il torrente Rovacchia, prende a segnare fino alla sua foce nel referente idraulico il confine comunale fra Roccabianca e San Secondo Parmense.\nPoco prima di gettarsi nel Taro passa al di sotto del ponte \"dal mul\u00e8n\" in localit\u00e0 Fontanelle, nel comune di Roccabianca. Nel dialetto locale la zona dove lo Stirone incontra il Taro \u00e8 detta \"Boca ad Stiron\".\nIl regime.\nIl regime dello Stirone, come altri torrenti emiliani, presenta notevoli variazioni nella sua entit\u00e0 alternando lunghi periodi di magra o secca a piene brevi ed impetuose. La portata media annua \u00e8 di circa 3\u00a0m\u00b3/s presso la foce in Taro, ma pu\u00f2 raggiungere facilmente picchi di oltre 200 metri cubi al secondo durante le piene autunnali, sino a raggiungere facilmente i 300\u00a0m\u00b3/s dopo la confluenza del Torrente Rovacchia. La portata di colmo calcolata con un tempo di ritorno di 20 anni risulta essere di 480\u00a0m\u00b3/s alla foce\nIn seguito all'intensiva attivit\u00e0 estrattiva di ghiaia dall'alveo del torrente e al tipo di substrato sottostante, l'erosione del letto si \u00e8 fatta molto accentuata.\nIl parco.\nUn'ampia area lungo l'alveo del torrente \u00e8 compresa all'interno del Parco fluviale regionale dello Stirone il cui obiettivo principale \u00e8 quello di tutelare l'ecosistema fluviale, ma anche proteggere le aree fossilifere.\nFossili.\nIl torrente Stirone \u00e8 ben noto agli studiosi di paleontologia. I processi erosivi del torrente, in parte naturali ma amplificati dalle attivit\u00e0 estrattive di ghiaia dall'alveo, hanno portato alla luce numerosi fossili dell'era terziaria e quaternaria appartenenti ai sedimenti marini del margine padano. L'area interessata \u00e8 ora protetta dal Parco fluviale regionale dello Stirone e ricade nella zona A di protezione integrale. Nell'area sono stati rinvenuti i resti di testuggini, vari cetacei tra cui alcune balene, conchiglie e flora antica. Buona parte di questi reperti sono conservati nel Museo dei fossili di Salsomaggiore e nel Museo dei fossili di Fidenza."}
{"id": "2290932", "revid": "293377", "url": "https://it.wikipedia.org/wiki?curid=2290932", "title": "Pietermaritzburg", "text": "Pietermaritzburg \u00e8 una citt\u00e0 del Sudafrica, capoluogo della provincia del KwaZulu-Natal.\nStoria.\nFu fondata da un gruppo di Voortrekkers come capitale dell'effimero stato della Repubblica di Natalia.\nDurante il periodo dell'apartheid, la citt\u00e0 venne separata in varie sezioni. Il 90% della popolazione di origine indiana fu trasferito nel sobborgo di Northdale. La maggior parte della sua popolazione di origine Zulu fu spostata nella vicina township di Edendale.\nNel 1994, prima della fine dell'apartheid, Pietermaritzburg era la capitale della provincia di Natal. In seguito alle prime elezioni del Sudafrica post-apartheid, il Partito della Libert\u00e0 Inkata (IFP) ottenne la maggioranza del governo provinciale e, di conseguenza, Pietermaritzburg condivise il suo status di capitale della nuova provincia KwaZulu-Natal insieme alla citt\u00e0 di Ulundi. Pietermaritzburg divenne la capitale legislativa della provincia, mentre il titolo di capitale amministrativa spett\u00f2 a Ulundi.\nIl Congresso Nazionale Africano, una volta salito al potere nella provincia nel 2004, decise di nominare Pietermaritzburg come unica capitale del KwaZulu-Natal. Il trasferimento di vari uffici governativi nella citt\u00e0 \u00e8 stato accolto come un elemento positivo per lo sviluppo della regione. \nIl progresso che ha portato dal 2004 all'ammodernamento di diversi edifici nel centro cittadino e al proliferarsi di sviluppi commerciali ed abitazioni nelle periferie \u00e8 frutto di investimenti che provengono sia dal settore pubblico che privato.\nSport.\nCalcio.\nA Pietermaritzburg ha sede il Savages Football Club, la pi\u00f9 antica societ\u00e0 di calcio del Sudafrica, aderente dal 2017 al Club of Pioneers, associazione che raccoglie i sodalizi calcistici pi\u00f9 antichi di ogni nazione.\nCiclismo.\nPeriodicamente vi si svolge il campionato mondiale di ciclismo Union Cycliste Internationale DH, 4X e XC (rispettivamente Downhill, Four-cross e Cross country)."}
{"id": "2290939", "revid": "1573940", "url": "https://it.wikipedia.org/wiki?curid=2290939", "title": "The Source (rivista)", "text": "The Source \u00e8 una rivista periodica statunitense specializzata in cultura hip hop, attualmente diretta dal rapper di Boston Raymond Scott, meglio conosciuto con lo pseudonimo di Benzino. Le prime tracce della rivista risalgono ad una newsletter di David Mays e Jon Shecter datata 1988, attualmente \u00e8 la pi\u00f9 conosciuta e letta rivista hip hop nel mondo.\nStoria.\nThe Source nasce nel 1988 ad Harvard da un incontro tra David Mays e Jon Shecter: i due studenti, entrambi bianchi, sono appassionati di hip hop e desiderano ampliare la conoscenza di questa cultura emergente. La prima edizione della rivista \u00e8 una newsletter per un concerto e, dopo un colloquio con LL Cool J, i due decidono di trasformarla in un magazine vero e proprio. I due coinvolgono due amici, James Benard e Ed Young, che diventano azionari, mentre David Mays diventa redattore e Jon Shecter editore. Nel 1990 la rivista sposta la sede da Boston a New York, per poter ampliare il proprio mercato.\nLa rubrica Unsigned Hype, forse la pi\u00f9 importante della rivista, ha il compito di lanciare giovani talenti mettendoli in contatto con le maggiori etichette discografiche, lanciando tra gli altri DMX, Eminem, The Notorious B.I.G., Common e 50 Cent.\nIl magazine non parla unicamente di hip hop, come recita lo slogan (Hip-hop music, politics and culture), ma include argomenti quali i disagi della vita nel ghetto, i problemi con la polizia e l'uso delle sostanze stupefacenti. La rivista conta pi\u00f9 di otto milioni di abbonati, risultando una delle riviste musicali pi\u00f9 lette nel mondo.\nThe Source Awards.\nLa rivista \u00e8 anche conosciuta per l'edizione annuale dei premi The Source Hip-hop Music Awards Show. La prima edizione risale al 1994 ed \u00e8 caratterizzata dall'interruzione dell'esibizione degli A Tribe Called Quest da parte di Tupac Shakur, senza per\u00f2 che la questione degeneri in rissa.\nLa seconda edizione, tenutasi nel 1995 al Madison Square Garden di New York, risulta nel bel mezzo della faida tra East Coast e West Cast, ed \u00e8 qui che si tiene il famoso discorso di Suge Knight, presidente della Death Row Records, in cui attacca Sean Combs, presidente dell'avversaria Bad Boy Records, con la frase \"Qualunque artista che non voglia vedere il suo produttore discografico ballare in tutti i video e rappare su tutti gli album pu\u00f2 venire alla Death Row\". A seguito di questo fatto la manifestazione viene interrotta fino al 1999.\nIl 29 agosto 2000 a Pasadena, in California, la manifestazione viene bloccata per l'eccessiva dose di violenta sul palco e dietro le quinte, due terzi dei premi assegnati non vengono consegnati e due esibizioni non vengono portate a termine. In pi\u00f9 DJ Quik viene ricoverato nell'ospedale locale e gli viene interdetta la partecipazione ad ogni evento futuro organizzato dalla rivista. Dopo questi incresciosi fatti le manifestazioni si sono svolte senza eccessivi problemi.\nUnsigned Hype.\nLa rivista contiene la rubrica \"Unsigned Hype\" specializzata in musica hip hop.\nLa rubrica \u00e8 dedicata alla scoperta di nuovi rapper, meritevoli di un contratto discografico. Nel corso degli anni comparire come \"Unsigned Hype\" \u00e8 diventata una nota di merito nel mondo dell'hip hop e numerosi rappers, oggi famosi, sono comparsi nella rubrica, prima del grande successo di pubblico. Tra questi ricordiamo: The Notorious B.I.G., Eminem, DMX, 50 Cent, Immortal Technique, Pitbull, Common, Mobb Deep (ancora con il nome di Poetical Prophets), Bishop Lamont, Ya Boy, Joell Ortiz, Lil Flip, Streetz &amp; Young Deuces, DJ Shadow, Percee-P, Rasco, e Proof."}
{"id": "2290940", "revid": "287204", "url": "https://it.wikipedia.org/wiki?curid=2290940", "title": "Stadio Santiago Bernabeu", "text": ""}
{"id": "2290952", "revid": "2033069", "url": "https://it.wikipedia.org/wiki?curid=2290952", "title": "Estath\u00e9", "text": "Estath\u00e9 \u00e8 una marca di t\u00e8 freddo prodotta dall'azienda Ferrero, che si inserisce nella filiera delle bibite.\nProdotto.\nNel 1972 nasce Estath\u00e9 al limone. Estath\u00e9 al limone \u00e8 seguito nel 1994 da quello alla pesca, nel 2002 dalla versione deteinata al limone, in seguito anche alla pesca e nel 2008 al the verde.\nNel 2014 vengono creati dei gusti di EstaTh\u00e9 per l'estate chiamati EstaTh\u00e9 Limited Edition: menta, tropical e karkad\u00e8. Per il 2015 il gusto tropical viene sostituito da quello arancia-lime e i tre gusti vengono ridenominati \"EstaTh\u00e9 Summer Edition\". Nell'autunno 2015 sono usciti sul mercato le nuove varianti di Estath\u00e8 denominate \"Fruit\", con i gusti Pera-uva e Arancia Passion (frutto della passione).\nNel 2016 esce \"Estath\u00e9 Ice\", una versione di Estath\u00e9 ghiacciato che usa la formula gi\u00e0 sperimentata da un altro prodotto Ferrero, il \"Gran Soleil\". Nel 2017 esce \"Estath\u00e9 Zero\", versione senza zucchero, con l'utilizzo di estratto di stevia come dolcificante. Nel 2018 esce EstaTh\u00e9 verde Bio.\nL\u2019Estath\u00e9 \u00e8 classicamente venduto in un bicchiere di plastica da 20 cl, con una membrana isolante da perforare con la cannuccia prima di bere. Si trova anche in lattine da 33 cl e in bottiglie da 50 cl o 1.50 l. Esistono anche vasetti combinati con Estath\u00e9 al limone (in Francia alla pesca), Nutella e grissini. \nEstath\u00e9 \u00e8 sponsor ufficiale del Giro d'Italia."}
{"id": "2290955", "revid": "92723", "url": "https://it.wikipedia.org/wiki?curid=2290955", "title": "Capi del governo della Slovacchia", "text": "Il presidente del Governo della Repubblica Slovacca (in slovacco \"Predseda vl\u00e1dy Slovenskej republiky\"), conosciuto informalmente come \"premier\" (\"Premi\u00e9r\"), \u00e8 il capo del governo slovacco. Viene nominato dal Presidente della Repubblica ed \u00e8 responsabile di fronte al Consiglio nazionale (il parlamento unicamerale).\nGoverno provvisorio per la Slovacchia (1918).\nPresidente del governo provvisorio, entro la Cecoslovacchia:\nRepubblica Sovietica Slovacca (1919).\nPresidente del Consiglio governante rivoluzionario, durante la ribellione in Slovacchia orientale:\nPresidenti della terra di Slovacchia (1928-1939).\nMalgrado il loro titolo, questi erano soltanto i pi\u00f9 alti ufficiali amministrativi responsabili della Slovacchia, all'interno della Cecoslovacchia:\nSlovacchia autonoma entro la Cecoslovacchia (1938-1939).\nPrimi ministri:\nRepubblica Slovacca (1939-1945).\nPrimi ministri:\nConsiglio dei commissari, entro la Cecoslovacchia (1945-1960).\nPresidenti del Consiglio dei commissari (\"Zbor poveren\u00edkov\"):\nConsiglio nazionale slovacco, entro la Cecoslovacchia (1960-1968).\nPresidenti:\nRepubblica Socialista Slovacca, entro la Cecoslovacchia (1969-1990).\nPrimi ministri:\nRepubblica Slovacca, entro la Cecoslovacchia (1990-1992).\nPrimi ministri:"}
{"id": "2290961", "revid": "1305772", "url": "https://it.wikipedia.org/wiki?curid=2290961", "title": "Heart in the Right Place", "text": "Heart in the Right Place \u00e8 un brano composto e interpretato dall'artista britannico Elton John; il testo \u00e8 di Gary Osborne.\nIl brano.\nMusicalmente, si caratterizza come una delle poche canzoni blues mai composte dal pianista di Pinner, e proviene dall'album del 1981 \"The Fox\". Nel pezzo spicca la chitarra, contrapposta, come in quasi tutto l'LP, agli arrangiamenti, opera di James Newton Howard (all'epoca tastierista di Elton). Il brano, classificabile nel blues rock, mette in evidenza speciali effetti elettronici (come dei phasers e il vocoder); il modo di cantare di Elton, inoltre, ricorda molto John Lennon. Secondo \"AllMusic\", la canzone segue lo stile di \"Stinker\" (proveniente dall'album del 1974 \"Caribou\"). Il testo di Osborne parla del rapporto che intercorreva all'epoca tra Elton e i mass media, le riviste, i giornalisti. \"Heart in the Right Place\" ha colpito positivamente buona parte della critica, cos\u00ec come tutto l'LP di provenienza."}
{"id": "2290965", "revid": "119484503", "url": "https://it.wikipedia.org/wiki?curid=2290965", "title": "Conte di Merenberg", "text": "Conte di Merenberg (in tedesco Graf von Merenberg) \u00e8 un titolo concesso nel 1868 dal principe regnante di Waldeck e Pyrmont, Giorgio Vittorio, alla moglie morganatica e ai discendenti in linea maschile del principe Nicola Guglielmo di Nassau (1832-1905), che spos\u00f2 Natal'ja Aleksandrovna Pu\u0161kina (1836-1913), in precedenza moglie (senza discendenza) del generale russo Michail Leontievi\u010d von Dubelt.\nNicola era un figlio di Guglielmo, duca di Nassau e della seconda moglie, la principessa Paolina W\u00fcrttemberg; suo fratellastro maggiore era Adolfo, che nel 1866 venne deposto come duca regnante di Nassau, ma in seguito divenne Granduca di Lussemburgo (nel 1890).\nNatalia era invece una figlia di Aleksandr Sergeevi\u010d Pu\u0161kin, il famoso scrittore russo, ed era semplicemente una \"dvoryanin\", cio\u00e8 un membro senza titoli della piccola nobilt\u00e0. Natalia venne quindi creata Contessa di Merenberg, un titolo senza territorio, visto che non le venne permesso di adottare il titolo ed il rango principesco del marito, anche se i Nassau avevano cessato di governare sul loro ducato quando venne annesso alla Prussia. Attraverso suo padre, Natal'ja era una discendente del \"prot\u00e9g\u00e9\" africano di Pietro il Grande, Abram Petrovi\u010d Gannibal, come pure dal capo cosacco, principe Petro Doro\u0161enko.\nMembri della famiglia.\nI figli che nacquero dall'unione, e che sopravvissero fino all'et\u00e0 adulta, furono:\nLa linea di discendenza maschile di Giorgio Nicola si estinse con la morte di suo figlio Giorgio Michele Alessandro, conte di Merenberg (1897-1965). Le discendenti femmine sono ancora in vita; l'ultimo membro della linea Merenberg attualmente vivente \u00e8 la contessa Clotilde von Merenberg (nata nel 1941), nipote di Nicola, sposata ad Enno von Rintelin.\nCorona del Lussemburgo.\nQuando il principe Nicola Guglielmo mor\u00ec nel 1905, suo nipote, il granduca Guglielmo IV di Lussemburgo, divenne l'ultimo discendente maschio del casato di Nassau. Se i figli di Nicola fossero stati considerati dinastici, allora il conte Giorgio Nicola di Merenberg sarebbe succeduto a capo della casa di Nassau alla morte di Guglielmo IV, divenendo cos\u00ec granduca regnante di Lussemburgo.\nLa sua nascita da un matrimonio morganatico venne per\u00f2 considerata insormontabile, cos\u00ec nel 1907 Guglielmo IV ottenne l'approvazione di una legge che confermava l'esclusione dei Merenberg dalla successione al trono granducale. Fu cos\u00ec che nel 1912 Maria-Adelaide, figlia del Granduca, divenne la prima monarca lussemburghese di sesso femminile. Venne quindi succeduta dalla sorella Carlotta, i cui discendenti sono gli attuali granduchi.\nI capi della casa di Merenberg dopo il 1912 furono:"}
{"id": "2290968", "revid": "116752991", "url": "https://it.wikipedia.org/wiki?curid=2290968", "title": "Saldatore", "text": ""}
{"id": "2290970", "revid": "574302", "url": "https://it.wikipedia.org/wiki?curid=2290970", "title": "Chicago Film Critics Association Award per la migliore attrice non protagonista", "text": "Il Chicago Film Critics Association Award per la migliore attrice non protagonista (\"CFCA for Best Supporting Actress\") \u00e8 una categoria di premi assegnata dalla Chicago Film Critics Association, per la migliore attrice non protagonista dell'anno.\nA differenza di altri tipi di premi, essa \u00e8 stata consegnata ininterrottamente dal 1989 in poi.\nVincitori e candidati.\nI vincitori sono indicati in grassetto, con a seguire gli eventuali altri candidati."}
{"id": "2290975", "revid": "22865620", "url": "https://it.wikipedia.org/wiki?curid=2290975", "title": "DuckTales - Zio Paperone alla ricerca della lampada perduta", "text": ""}
{"id": "2290978", "revid": "2091899", "url": "https://it.wikipedia.org/wiki?curid=2290978", "title": "Torri costiere del Principato di Piombino", "text": "Le torri costiere del Principato di Piombino costituivano il sistema difensivo lungo la fascia costiera dell'antico Principato di Piombino, antico stato sorto nel 1398 come signoria, la cui gloriosa storia ha avuto fine soltanto nel 1815 con il Congresso di Vienna.\nLungo la fascia costiera, il territorio del Principato di Piombino comprendeva la capitale Piombino, l'omonimo promontorio, il Golfo di Baratti, giungendo fino al confine con il Granducato di Toscana posto in prossimit\u00e0 dell'attuale confine comunale di San Vincenzo; in direzione opposta, lo stato includeva l'area degli attuali comuni di Follonica e Scarlino, giungendo in prossimit\u00e0 del confine granducale presso la localit\u00e0 di Punta Ala, ove comprendeva la Torre Hidalgo sulla terraferma e la Torre degli Appiani sull'Isolotto dello Sparviero. Oltre al piccolo isolotto, il territorio includeva anche una parte dell'Isola d'Elba, l'Isola di Pianosa, l'Isola di Montecristo e gli isolotti minori tra la costa elbana orientale ed il Golfo di Follonica. I territori della signoria furono in gran parte l'eredit\u00e0 lasciata dalla Repubblica di Pisa alla fine del Trecento, che assegnava a Piombino la parte meridionale del suo vasto territorio. La reggenza del principato fu della famiglia Appiani.\nIl sistema difensivo del Principato di Piombino fu realizzato in parte mediante la costruzione di torri e fortificazioni dalla fine del Trecento in poi, ed in parte ereditando preesistenti strutture difensive realizzate dai Pisani in epoca medievale.\nLe varie strutture difensive costiere furono realizzate sull'Isola d'Elba, su quella di Montecristo e lungo il litorale centrale della Maremma a cavallo tra le province di Livorno e Grosseto.\nElenco delle fortificazioni e delle torri costiere.\nDi seguito \u00e8 riportato l'elenco delle fortificazioni e delle torri costiere suddivise per comune."}
{"id": "2290979", "revid": "1543377", "url": "https://it.wikipedia.org/wiki?curid=2290979", "title": "Marina Rinaldi", "text": "Marina Rinaldi \u00e8 una casa di moda italiana specializzata nella creazione di capi di abbigliamento femminili oltre la taglia 46 e appartenente alla holding Max Mara Fashion Group.\nStoria.\nIl marchio Marina Rinaldi nasce nel 1980 e prende il proprio nome dalla bisnonna del presidente fondatore del \"Max Mara Fashion Group\", il cavaliere \"Achille Maramotti\", la quale a fine ottocento gestiva un atelier di sartoria nella citt\u00e0 di Reggio Emilia.\nIl brand fa riferimento al segmento di mercato delle taglie \"comode\".\nLe linee della collezione.\nNegli anni si sono susseguite differenti \"collezioni\":\nCampagne pubblicitarie e testimonial.\nIl progetto di comunicazione Marina Rinaldi ha inizio nel 1981, con la direzione artistica di Emanuele Pirella, attraverso lo sviluppo di un preciso concept comunicativo: presentare la nascita di una linea di abbigliamento in grado di rispondere alle esigenze di donne fino ad allora ritenute trascurate dalla moda e dagli stilisti.\n\"Marina Rinaldi\" introduce come payoff l'espressione \u201cTaglie Comode\u201d, sostituendola al tradizionale \u201ctaglie forti\u201d o \u201cconformate\u201d.\nDavanti agli obiettivi di numerosi fotografi di moda, tra cui Peter Lindbergh, Patrick Demarchelier e Arthur Elgort, sfilano di anno in anno: Rosemary Mc Grotha, la prima a prestare il volto alla maison a partire dalla stagione AI \u201896; India Hicks, dall'AI '98 all'AI 2000; Isabelle Townsed dalla PE '01 all'AI '01; Carr\u00e9 Otis dalla PE '02 all'AI '03; Peekie nell'AI '08 e Kate Dillon, interprete del brand fino alla stagione PE 2008 e poi nuovamente nella campagna PE '09.\nDall'autunno 2009, la nuova testimonial di Marina Rinaldi \u00e8 Tatjana Patitz.\nPer la collezione MR Denim collection, testimonial \u00e8 Crystal Renn.\nMR Characters.\nNegli anni Novanta, Marina Rinaldi decide di presentare il proprio lifestyle attraverso un fashion magazine realizzato come un vero e proprio progetto editoriale.\nNasce cos\u00ec nel 1991 \"MR Characters\", house organ del brand dedicato alle esigenze delle \"donne curvy\". Il primo numero di questo semestrale gratuito \u00e8 stato distribuito nel 1992 presso i punti vendita Marina Rinaldi del mondo, con una tiratura di \"450.000 copie\", ed \u00e8 stato tradotto in inglese, francese e spagnolo."}
{"id": "2290985", "revid": "367445", "url": "https://it.wikipedia.org/wiki?curid=2290985", "title": "Atan2", "text": ""}
{"id": "2290992", "revid": "287204", "url": "https://it.wikipedia.org/wiki?curid=2290992", "title": "Noel Corbu", "text": ""}
{"id": "2290993", "revid": "22475", "url": "https://it.wikipedia.org/wiki?curid=2290993", "title": "Saldatore (attrezzo)", "text": "Il saldatore o \"saldatoio\" \u00e8 un attrezzo che serve per eseguire brasature dolci, cio\u00e8 con materiale d'apporto a bassa temperatura di fusione, come lo stagno.\nVe ne sono di diversi tipi:\nI saldatori a punta sottile vengono utilizzati prevalentemente per piccoli punti di saldatura nei lavori di elettricit\u00e0 ed elettronica, mentre quelli a punta larga sono utilizzati nei lavori da bandaio o comunque per saldature su superfici pi\u00f9 ampie.\nIn elettronica, data la soglia di sensibilit\u00e0 alle alte temperature dei dispositivi pi\u00f9 delicati, i saldatori, o meglio, sistemi saldanti, incorporano un accurato controllo delle temperature massime raggiunte sulla punta. I sistemi pi\u00f9 moderni riescono a mantenere la temperatura della punta entro tolleranze molto strette, senza bisogno di selezionare di volta in volta in modo manuale temperature pi\u00f9 alte o pi\u00f9 basse, ma variando in automatico la potenza erogata dal sistema saldante in funzione del carico termico (dissipazione del calore) rilevato sul giunto da saldare. Il sistema (brevettato) che permette la rilevazione del carico termico e la variazione di potenza erogata in modo automatico \u00e8 la tecnologia Metcal SmartHeat."}
{"id": "2290995", "revid": "1543377", "url": "https://it.wikipedia.org/wiki?curid=2290995", "title": "El Tepozteco", "text": "El Tepozteco \u00e8 un sito archeologico situato nello stato messicano di Morelos. \u00c8 composto da un piccolo tempio dedicato al dio azteco Tepoztecatl, il dio della bevanda alcolica nota come \"pulque\".\nDurante la parte centrale del periodo postclassico, furono costruite numerose terrazze ed una piccola piramide su uno dei picchi della Sierra de Tepoztlan, sovrastando la citt\u00e0 precolombiana di Tepoztl\u00e1n. Il tempio divenne sufficientemente importante da attirare pellegrini fin dal Guatemala, nonostante il culto di Tepoztecatl fosse svolto solo a livello locale.\nIl sito.\nIl tempio si trova sul lato occidentale del sito. Si tratta di una piattaforma alta 6,4 metri che sorregge la base del tempio alta 3,3 metri. Al di sopra si trova quello che resta dell'edificio, ovvero macerie e muri alti 2,7 metri. Il tempio era formato da due stanze. La prima si apriva sulle scale del tempio, con due pilastri situati ai fianchi dell'entrata. Al centro di questa stanza \u00e8 stata trovata una piccola depressione, contenente tracce di carbone vegetale e copale.\nAnche l'entrata al piccolo sacrario interno era affiancata da due pilastri. Probabilmente veniva tenuta una statua di Tepoztecatl in questa stanza.\nIl tempio fu modificato numerose volte durante la sua storia. La prima volta fu ristretta l'entrata aggiungendo mura laterali al posto dei semplici pilastri di prima. La seconda, e pi\u00f9 importante, modifica fu l'aggiunta di panchine in pietra ed un piccolo cornicione. Sul cornicione si trovavano bassorilievi dei glifi dei 20 giorni che componevano il calendario sacro di tonalpohualli. Tra gli altri glifi si trovano una corona turchese ed uno scudo con frecce, che hanno portato a concludere che le panchine siano state costruite dalla Triplice alleanza azteca dopo il 1452, anno in cui l'alleanza conquist\u00f2 Tepoztlan.\nSono state costruite abitazioni sulle terrazze del lato orientale, in modo da fornire una dimora a sacerdoti ed ai loro aiutanti.\nInterpretazioni alternative.\nTra le rovine del tempio sono state trovate due pietre cadute con glifi; una delle due porta il nome dell'ottavo imperatore azteco Ahuitzotl, mentre l'altra la data azteca del \"10 coniglio\". Questa data corrisponde all'anno 1502, anno in cui mor\u00ec Ahuitzotl. Per questo motivo alcuni archeologi credono che si tratti anche dell'anno in cui fu eretto il tempio, mentre altri ipotizzano che le pietre siano state aggiunte in seguito per commemorarne la morte. Secondo un'altra interpretazione il tempio sarebbe stato costruito dagli Aztechi dopo la conquista di Tepoztlan, per ricordare le vittorie di Ahuizotl."}
{"id": "2290996", "revid": "165042", "url": "https://it.wikipedia.org/wiki?curid=2290996", "title": "Saldatoio", "text": ""}
{"id": "2291003", "revid": "767487", "url": "https://it.wikipedia.org/wiki?curid=2291003", "title": "Johan Reinholdz", "text": "Biografia.\nNel 2001 entra a far parte degli Opus Atlantica e Nonexist (ricoprendo anche il ruolo di bassista in quest'ultimo). Inoltre dal 2005 fa anche parte della melodic death metal band Skyfire e, dal 2020 \u00e8 membro ufficiale dei Dark Tranquillity.\nIl suo stile chitarristico \u00e8 molto ricco di fraseggi e arpeggi complessi, ma comunque pieno di fantasia e facilit\u00e0 nell'eseguire melodie solistiche."}
{"id": "2291005", "revid": "72265", "url": "https://it.wikipedia.org/wiki?curid=2291005", "title": "Inversa", "text": ""}
{"id": "2291009", "revid": "275619", "url": "https://it.wikipedia.org/wiki?curid=2291009", "title": "Tobirama Senju", "text": ""}
{"id": "2291014", "revid": "174925", "url": "https://it.wikipedia.org/wiki?curid=2291014", "title": "Andrew Victor MacLaglen", "text": ""}
{"id": "2291022", "revid": "599013", "url": "https://it.wikipedia.org/wiki?curid=2291022", "title": "Monday Night", "text": "Monday Night \u00e8 un'espressione inglese, riferita ad eventi sportivi in programma per la serata del luned\u00ec.\nStoria.\nL'origine storica risale al 21 settembre 1970, quando l'ABC mand\u00f2 in onda per la prima volta \"Monday Night Football\": il programma trasmetteva in diretta gli incontri del campionato nazionale di football. L'idea \u2014 il cui punto di forza risiede nel conferire un maggior risalto all'evento rispetto alla tradizionale programmazione \u2014 fu poi ripresa anche nelle altre leghe, interessando la pallacanestro e il baseball. Riguard\u00f2 inoltre gli sport di lotta trasmessi in forma di spettacolo, tra cui pugilato e wrestling.\nSul fronte europeo, la diffusione del Monday Night \u00e8 in particolare legata al calcio. Tale scelta \u2014 legata pi\u00f9 ad esigenze televisive che non agonistiche \u2014 non ha mancato di generare attriti."}
{"id": "2291030", "revid": "486946", "url": "https://it.wikipedia.org/wiki?curid=2291030", "title": "Eolo (Disney)", "text": ""}
{"id": "2291034", "revid": "486946", "url": "https://it.wikipedia.org/wiki?curid=2291034", "title": "Brontolo", "text": ""}
{"id": "2291036", "revid": "296631", "url": "https://it.wikipedia.org/wiki?curid=2291036", "title": "Cucciolo (Disney)", "text": ""}
{"id": "2291038", "revid": "155634", "url": "https://it.wikipedia.org/wiki?curid=2291038", "title": "Giulia Candiago", "text": "Biografia.\nCarriera sciistica.\nSciatrice polivalente attiva in gare FIS dal dicembre del 2001, la Candiago esord\u00ec in Coppa Europa il 2 febbraio 2005 nello discesa libera di San Martino a Sarentino (71\u00aa) e prese parte ai Mondiali juniores del Qu\u00e9bec 2006, senza concludere alcuna gara. In Coppa Europa conquist\u00f2 l'unica vittoria, nonch\u00e9 unico podio, nel supergigante di Davos del 14 dicembre 2007, davanti alla tedesca Lisa-Marie Walz e alla statunitense Katie Hitchcock. Il 29 dicembre successivo disput\u00f2 la sua unica gara in Coppa del Mondo, lo slalom speciale di Lienz, e prese per l'ultima volta il via in Coppa Europa il 27 gennaio 2010 a Gressoney-La-Trinit\u00e9 nella medesima specialit\u00e0, in entrambi i casi senza completare la prova.\nSi ritir\u00f2 al termine di quella stessa stagione 2009-2010 e la sua ultima gara fu lo slalom speciale dei Campionati italiani 2010, disputato il 28 marzo a Falcade/Passo San Pellegrino e chiuso dalla Candiago al 10\u00ba posto; in carriera non partecip\u00f2 n\u00e9 a rassegne olimpiche n\u00e9 iridate.\nCarriera nei media.\nDopo il ritiro ha intrapreso la carriera giornalistica, collaborando con Sky Italia e il 2019 \u00e8 stata addetta stampa di Lara Gut; nel 2019 \u00e8 stata nominata coordinatrice della comunicazione della Coppa del Mondo di sci alpino femminile per conto della Federazione Internazionale Sci.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "2291039", "revid": "486946", "url": "https://it.wikipedia.org/wiki?curid=2291039", "title": "Dotto (personaggio)", "text": ""}
{"id": "2291041", "revid": "486946", "url": "https://it.wikipedia.org/wiki?curid=2291041", "title": "Gongolo", "text": ""}
{"id": "2291042", "revid": "88740", "url": "https://it.wikipedia.org/wiki?curid=2291042", "title": "Parco regionale dello Stirone e del Piacenziano", "text": "Il parco regionale dello Stirone e del Piacenziano, spesso chiamato anche solo \"parco dello Stirone\" \u00e8 un'area naturale protetta della Regione Emilia-Romagna, situato fra le province di Piacenza e Parma.\nIl parco, nella sua conformazione attuale, \u00e8 stato istituito nel 2011 dall'unione di due aree protette gi\u00e0 esistenti: il \"Parco fluviale dello Stirone\" e la \"Riserva naturale geologica del Piacenziano\".\nGli scopi principali del parco sono la tutela e la salvaguardia dell'alveo del torrente Stirone e dell'ecosistema circostante, con una particolare attenzione alla protezione delle aree fossilifere affioranti lungo il corso del torrente stesso e nei siti dell'ex Riserva.\nIl parco si sovrappone parzialmente a due siti di interesse comunitario: \"Torrente Stirone\" (IT4020003) e \"Castell'Arquato - Lugagnano Val d'Arda\" (IT4020009).\nStoria.\nIl parco fluviale dello Stirone nasce ufficialmente con la Legge regionale numero 11 del 1988, anche se le prime proposte di tutela dell'area risalgono ai primi anni Settanta. La Riserva naturale geologica del Piacenziano venne invece istituita con deliberazione del Consiglio regionale\nn. 2328 del 15 febbraio 1995.\nCon la Legge Regionale n. 24/2011 viene istituito il Parco regionale dello Stirone e del Piacenziano\nDa settembre 2020 in localit\u00e0 Millepioppi a Salsomaggiore Terme ha sede il MuMAB - Museo Mare Antico e Biodiversit\u00e0. Il museo \u00e8 composto da una sezione geopaleontologica che mostra i reperti fossili rinvenuti in questa area e databili tra il Miocene Medio (circa 14 milioni di anni fa) e il Pleistocene Medio (500.000 anni fa). La sezione Biologica \u00e8 dedicata alla biodiversit\u00e0 floreale e faunistica dell'attuale parco.\nZone.\nIl parco si divide in 4 zone:\nNelle aree A, B, C, D \u00e8 presente il divieto di caccia.\nNella zona di preparco (area contigua, di 567 ha) vengono favorite le attivit\u00e0 a basso impatto.\nFossili.\nI processi erosivi del torrente, in parte naturali ma amplificati dalle attivit\u00e0 estrattive di ghiaia dall'alveo, hanno portato alla luce numerosi fossili dell'era terziaria e quaternaria appartenenti ai sedimenti marini del margine padano. Data l'importanza scientifica dell'area, la tutela di questi affioramenti \u00e8 uno degli scopi principali del parco.\nNell'area sono stati rinvenuti i resti di testuggini, vari cetacei tra cui alcune balene, conchiglie e flora antica. Buona parte di questi reperti sono conservati nel Museo dei fossili di Salsomaggiore e nel Museo dei fossili di Fidenza.\nFlora.\nLa zona del greto del Torrente Stirone \u00e8 occupata da specie erbacee per lo pi\u00f9 annuali, quali il Poligono nodoso, la Salcerella, il Meliloto bianco, l'Erba Viperina, e da elementi arbustivi, rappresentati prevalentemente da cespugli di Salici. Le acque stagnanti sono rapidamente colonizzate dalla Tifa, talmente tipica dell'ambiente fluviale da essere assunta a simbolo del Parco.\nI boschi intorno al torrente sono composti da: il Salice bianco, il Pioppio bianco, il Pioppio nero, l'Ontano nero, il Sambuco e l'invasiva Robinia. Da non perdere i famosi \"tre pioppi\", alberi monumentali siti in localit\u00e0 Scipione Ponte.\nNell'area del Piacenziano, invece, i calanchi e i prati aridi sono il luogo perfetto per osservare le bellissime orchidee, oltre all'Aglio Orsino, la Psoralea bituminosa, il Mughetto, il Dente di Cane, il Campanellino, la Scilla bifolia, la Pervinca minore, il Tilio selvatico, il Maggiociondolo, il Ciavardello, lo Scotano e il Pungitopo.\nFauna.\nA fare da padrona in questo ambiente sono gli uccelli, dai pi\u00f9 piccoli ai pi\u00f9 grandi e rapaci. Da quelli che frequentano il torrente come l'Airone cenerino, la Garzetta, la Nitticora, il Germano reale, la Folaga, la Gallinella d'acqua, il Tuffetto e il Martin pescatore a quelli che frequentano le zone boschive come lo Sparviere, il Lodolaio, l'Assiolo, il Gufo comune. Non mancano, per\u00f2, i piccoli roditori come lo Scoiattolo, l'Istrice, il Ghiro, il Moscardino e il Topo selvatico."}
{"id": "2291045", "revid": "161273", "url": "https://it.wikipedia.org/wiki?curid=2291045", "title": "NGC 7817", "text": "NGC 7817 \u00e8 una galassia a spirale (Sbc) situata nel Pegaso. Possiede una declinazione di +20\u00b0 45' 02\" e un'ascensione retta di 00 ore, 03 minuti e 58,5 secondi.\nNGC 7817 fu scoperta il 15 settembre del 1784 da William Herschel."}
{"id": "2291054", "revid": "122569155", "url": "https://it.wikipedia.org/wiki?curid=2291054", "title": "Emilio Gagliardo", "text": "Biografia.\nSi \u00e8 laureato all'Universit\u00e0 di Genova il 15 novembre 1953 presentando una tesi \"Sull'immagine affine delle curve algebriche piane\" di cui era relatore Eugenio Togliatti. \nAll'Universit\u00e0 di Genova divenne assistente di Guido Stampacchia con il quale fece i suoi primi lavori sulle equazioni differenziali ordinarie. Il primo agosto 1959 ottenne la libera docenza in analisi matematica. Successivamente fru\u00ec di due borse di studio che gli consentirono di lavorare con Nachman Aronszajn all'Universit\u00e0 del Kansas e con Jacques-Louis Lions all'Universit\u00e0 di Nancy. \nVinta una cattedra di Analisi matematica, fu chiamato il 1\u00ba novembre 1961 all'Universit\u00e0 di Genova. Nel 1964 vinse il Premio Caccioppoli assegnato dalla Unione Matematica Italiana . \nNel 1968 diede le dimissioni per insegnare alla Oregon State University. Torn\u00f2 poi in Italia il 31 ottobre 1975, chiamato a coprire una cattedra all'Universit\u00e0 di Pavia. In questa universit\u00e0 rimase fino al pensionamento il 31 ottobre 1999. \nCon Louis Nirenberg propose la disuguaglianza di interpolazione Gagliardo-Nirenberg come il risultato della teoria degli spazi di Sobolev che stima le derivate deboli di una funzione. Le stime sono in termini di norme Lp della funzione e delle sue derivate e la disuguaglianza \"interpola\" tra vari valori di p e ordini di differenziazione, da cui il nome. Il risultato \u00e8 di particolare importanza nella teoria delle equazioni differenziali parziali ellittiche. \nOltre agli argomenti di stretta appartenenza alla matematica, Gagliardo si interess\u00f2 di intelligenza artificiale e di studio matematico della musica."}
{"id": "2291056", "revid": "729019", "url": "https://it.wikipedia.org/wiki?curid=2291056", "title": "Carl Hayman", "text": "Biografia.\nCresciuto nella provincia rugbistica di Otago, per la quale esord\u00ec nel campionato provinciale nazionale nel 1999, Hayman esord\u00ec in Super Rugby nel 2000 per la relativa \"franchise\" degli Highlanders.\nAll'epoca dell'esordio nel rugby di club aveva gi\u00e0 rappresentato la Nuova Zelanda a livello giovanile.\nNel giugno 2001 fu convocato negli \"All Blacks\" e debutt\u00f2 a North Shore City contro , divenendo cos\u00ec l'internazionale numero 1\u00a0000 della Nuova Zelanda.\nNonostante l'esordio precoce nel ruolo di pilone, dal 2002 non fu pi\u00f9 convocato e non prese parte alla in Australia; fu invece presente nel 2007, nella formazione che giunse fino ai quarti di finale, per poi essere eliminata dai padroni di casa della .\nGi\u00e0 dall'aprile precedente, comunque, Hayman aveva deciso di espatriare per inseguire un vantaggioso ingaggio in Inghilterra: il Newcastle, infatti, gli aveva offerto un contratto da 300\u00a0000 sterline all'anno con possibilit\u00e0 di arrivare a 350\u00a0000 grazie a eventuali \"bonus\" vittoria, cifra che lo rese all'epoca il rugbista pi\u00f9 pagato del Regno Unito; la federazione neozelandese, che non poteva permettersi tale ingaggio, non pot\u00e9 trattenere il giocatore che, quindi, con tale trasferimento segn\u00f2 la fine della sua carriera internazionale.\nFurono tre le stagioni di Hayman al Newcastle, al termine delle quali fu in forse il suo ritorno in patria, ma a convincerlo a rimanere in Europa, continuando quindi a restare escluso dalla Nazionale, fu l'offerta economica dei francesi del Tolone, dal momento che Hayman ha dichiarato di voler avviare un'attivit\u00e0 agricola una volta tornato in patria, condizione resa possibile dai maggiori guadagni assicuratigli nell'Emisfero nord.\nVanta diversi inviti nei Barbarians, il pi\u00f9 recente nel 2011 in occasione di un match contro un XV del , e anche una convocazione nei Barbarian francesi, nel 2010, contro un XV di a Grenoble."}
{"id": "2291058", "revid": "599", "url": "https://it.wikipedia.org/wiki?curid=2291058", "title": "Eugenio Togliatti", "text": ""}
{"id": "2291059", "revid": "171813", "url": "https://it.wikipedia.org/wiki?curid=2291059", "title": "Cinomio", "text": ""}
{"id": "2291060", "revid": "1573940", "url": "https://it.wikipedia.org/wiki?curid=2291060", "title": "Reattivo molibdico", "text": "Il reattivo molibdico \u00e8 una soluzione utilizzata in chimica analitica per l'analisi dei fosfati ed arseniati.\nViene preparato sciogliendo in acqua molibdato d'ammonio e nitrato d'ammonio e acidificando con acido nitrico concentrato. Il molibdato in ambiente acido subisce una serie di trasformazioni.\nQuest'ultima \u00e8 la specie prevalente nel reattivo molibdico e reagisce con l'acido fosforico formando un eteropoliacido:\nche reagisce con l'ammonio per formare il corrispondente sale (NH4)3PMo12O40 di colore giallo che precipita.\nUna delle interferenze principali \u00e8 data da As(V) e Si(IV) che formano con il reattivo analoghi eteropoliacidi, per ovviare a questo inconveniente pu\u00f2 essere aggiunto al reattivo l'acido tartarico che complessa fortemente i due elementi. Il composto si decompone a temperature superiori a 40 \u00b0C.\nUn'alternativa \u00e8 l'uso di una soluzione di eptamolibdato d'ammonio."}
{"id": "2291064", "revid": "486946", "url": "https://it.wikipedia.org/wiki?curid=2291064", "title": "Fjodor Duz-Khotimirskij", "text": ""}
{"id": "2291066", "revid": "171813", "url": "https://it.wikipedia.org/wiki?curid=2291066", "title": "Cane delle praterie", "text": ""}
{"id": "2291068", "revid": "486946", "url": "https://it.wikipedia.org/wiki?curid=2291068", "title": "Pisolo", "text": ""}
{"id": "2291072", "revid": "486946", "url": "https://it.wikipedia.org/wiki?curid=2291072", "title": "Mammolo", "text": ""}
{"id": "2291076", "revid": "2218740", "url": "https://it.wikipedia.org/wiki?curid=2291076", "title": "Guelfi e ghibellini", "text": "Guelfi e ghibellini erano le due fazioni contrapposte nella politica italiana del Basso Medioevo, in particolare dal XII secolo sino alla nascita delle Signorie nel XIV secolo.\nOrigine dei nomi.\nLe origini dei nomi risalgono alla lotta per la corona imperiale dopo la morte dell'imperatore Enrico V, avvenuta nel 1125, fra le casate della Baviera e della Sassonia contrapposte a quella della Svevia.\nGuelfi.\nWelfen, da cui la parola \u00abguelfo\u00bb, furono i sostenitori dei bavaresi e dei sassoni ed appartengono ad una delle pi\u00f9 antiche ed illustri dinastie di stirpe franca in Europa. Storicamente i guelfi vennero poi associati a chi sosteneva il papa e le loro fortezze vennero caratterizzate dalla merlatura squadrata. La loro bandiera era la croce di San Giorgio.\nGhibellini.\nWaiblingen, anticamente Wibeling, da cui la parola \u00abghibellino\u00bb, identificava i sostenitori degli Hohenstaufen, signori svevi del castello Waiblingen. Successivamente la casata sveva acquis\u00ec la corona imperiale e con Federico Barbarossa cerc\u00f2 di consolidare il proprio potere nel Regno d'Italia. Politicamente la lotta in campo inizi\u00f2 a identificare i ghibellini con la fazione legata all'imperatore e le loro strutture militari furono caratterizzate dalla merlatura a coda di rondine. La loro bandiera era la croce di San Giovanni Battista.\nContesto storico.\nI termini \"guelfo\" e \"ghibellino\" vengono inizialmente utilizzati in relazione alle opposte fazioni fiorentine e toscane, infatti, data la situazione geopolitica del tempo, \u00e8 tra due gruppi di alleanze familiari di questa regione che la contrapposizione si fece pi\u00f9 intensa. Nel periodo compreso tra il 1250 e il 1270 circa, il confronto divent\u00f2 pi\u00f9 virulento, creando un precedente che fece scuola per i decenni successivi. Le prime menzioni dei due termini appaiono negli \"Annales Florentini\". Nel 1239 compare per la prima volta la parola \"guelfi\", nel 1242 la parola \"ghibellini\". Negli anni successivi le attestazioni si fanno pi\u00f9 consistenti: ad esempio, esistono un'epistola dei capitani della \"pars guelforum\" fiorentina (1246) e una menzione della cronaca di Giovanni Codagnello del 1248.\nNonostante la preminenza di queste fonti, tale divisione in fazioni non \u00e8 esclusiva del contesto toscano, ma si inserisce nel pi\u00f9 ampio problema dello sviluppo delle \"partes\" all'interno dei comuni nell'epoca di Federico II. Infatti tra la fine del XII secolo e la met\u00e0 del successivo, si formarono, all'interno di quasi tutte le citt\u00e0, due \"partes\" schierate o con il papato o con l'Impero.\nAnche a Firenze, nei primi decenni del Duecento, esistevano le premesse che stavano portando in tutta Italia alla formazione delle parti. Pi\u00f9 che nella contesa tra Buondelmonti e Amidei del 1216, il fatto che le fazioni si svilupparono in questa fase \u00e8 testimoniato dai nomi stessi, che fanno riferimento alla contesa, nella successione a Enrico V, tra la casa di Baviera (Welfen), rappresentata da Ottone IV, e quella di Svevia (originaria del castello di Waiblingen), a cui apparteneva Federico II. A Firenze, le contese locali trovarono una nuova ragione di scontro in questa lotta.\nAll'interno della citt\u00e0 esistevano, come ovunque, una serie di conflitti, che avevano dato luogo a quella che Davidsohn chiam\u00f2 una guerra civile per il controllo del consolato, cio\u00e8 del comune, tra i gruppi opposti degli Uberti e dei Fifanti. I conflitti privati sfociarono poi nella creazione di vasti e tendenzialmente polarizzati schieramenti, come suggerisce la vicenda di Buondelmonti e Amidei (1216).\nFu l'intervento di Federico II a scatenare la formazione di schieramenti destinati a durare. Quando l'imperatore fu incoronato nel 1220, il comune di Firenze era impegnato in una disputa con il proprio vescovo attestata sin dal 1218. Inoltre Firenze, alleata con Lucca, anch'essa in vertenza con il vescovo e con il papa, era in guerra con Pisa per motivi di confine. Quest'ultima, che aveva cercato e ottenuto l'appoggio di Federico II, era alleata di Siena e Poggibonsi. Cos\u00ec, quando l'imperatore aveva elargito concessioni ai suoi fedeli, Firenze era stata gravemente penalizzata a differenza di altre citt\u00e0 toscane. Ciononostante, nel 1222, l'alleanza fiorentino-lucchese aveva riportato un'importante vittoria a Casteldelbosco.\nLa stipulazione di una nuova alleanza nel 1228 tra Pisa, Siena, Poggibonsi e Pistoia in funzione antifiorentina fece proseguire il conflitto tra Firenze e le altre citt\u00e0 toscane, concentrato tra Val di Chiana e Montepulciano. Sia il papato sia l'Impero tentarono la pacificazione con vari mezzi nel corso dei primi anni Trenta. Il legato imperiale Geboardo di Arnstein fall\u00ec una mediazione e poi band\u00ec Montepulciano, governata da un podest\u00e0 fiorentino, Ranieri Zingani dei Buondelmonti. Gregorio IX, approfittando della morte del vescovo fiorentino, insedi\u00f2 un suo fedele, Ardingo, a cui fece emanare costituzioni contro gli eretici. Nel 1232 Firenze, che continuava a rifiutarsi di venire a patti con Siena, fu interdetta e sub\u00ec il bando imperiale.\nFu chiamato in citt\u00e0 un podest\u00e0 milanese, Rubaconte da Mandello, mandato dal papa in funzione antimperiale. Il nuovo magistrato per\u00f2 si fece promotore di una politica di difesa dei diritti del comune, anche in contrasto con il vescovo (che lo accus\u00f2 di eresia) e trov\u00f2 quindi il consenso del \"popolo\". Quando Federico II, forte della vittoria di Cortenuova, chiese l'invio di truppe per combattere nel Nord, nella milizia scoppiarono disordini tra Giandonati e Fifanti che si estesero all'intera citt\u00e0, portando alla cacciata di Rubaconte. L'ingresso del nuovo podest\u00e0, il romano filoimperiale Angelo Malabranca, riapr\u00ec i disordini che erano stati temporaneamente sedati.\nNella seconda met\u00e0 del Duecento i termini guelfi e ghibellini, grazie anche all'egemonia regionale e sovraregionale di Firenze, divennero le parti favorevoli rispettivamente al Papato e all'Impero in tutte le realt\u00e0 urbane italiane.\nStoria.\nI termini \"Guelfi\" e \"Ghibellini\", derivati dalle due famiglie rivali dei Welfen e degli Hohenstaufen (signori del castello di Waiblingen, il cui nome si dice essere stato usato in una occasione come grido di battaglia) in lotta per la successione imperiale nella prima met\u00e0 del XII secolo, furono utilizzati per indicare due fazioni politiche della seconda met\u00e0 del medesimo secolo, nella penisola italiana, che sostenevano rispettivamente Papato e Impero. In un primo momento, quindi, i due partiti non ebbero il significato che poi acquistarono successivamente. Inizialmente, infatti, furono ambedue partiti imperiali: il primo, quello che poi prese il nome di \"Guelfo\", sostenne vari pretendenti della casa di Baviera, tra i quali, alla morte di Enrico VI (1198), Ottone IV di Brunswick; l'altro, che poi prese il nome di \"Ghibellino\", portava sugli scudi Federico II.\nSoltanto pi\u00f9 tardi i Guelfi si sarebbero schierati dalla parte del papa e non pi\u00f9 da quella di un Imperatore. La stessa denominazione di Guelfi e Ghibellini fu un'invenzione linguistica di Firenze, che ebbe straordinaria diffusione prima in Italia e successivamente in tutta l'Europa. Come gli Hohenstaufen erano diventati gli Stuffo e gli Svevi, i Soavi, nella stessa maniera il nome di \"Welf\" divenne \"Guelfo\", e quello di \"Weibling\", \"Ghibellino\".\nI guelfi e i ghibellini sono diventati cos\u00ec popolari nelle citt\u00e0 italiane forse perch\u00e9, com'\u00e8 stato rilevato da un celebre medievalista, Christopher Wickham, l'Italia \u00e8 una nazione che celebra \nIn Italia furono tradizionalmente guelfi i comuni di Perugia, Milano, Mantova, Bologna, Firenze, Lucca, Padova; famiglie guelfe furono i bolognesi Geremei, i genovesi Fieschi, i milanesi Della Torre, i riminesi Malatesta, i ravennati Dal Sale e le dinastie di origine obertenga come i ferraresi Este e alcuni rami dei Malaspina.\nTradizionalmente ghibellini, cio\u00e8 filoimperiali e filosvevi, furono i comuni di Pavia, Asti, Como, Cremona, Pisa, Siena, Arezzo, Parma, Modena, Jesi (che diede i natali a Federico II) e Savona. In Italia, famiglie ghibelline furono i veronesi Della Scala, i bolognesi Lambertazzi e Carrari, i riminesi Parcitadi, i comaschi Frigerio e Quadrio, i milanesi Visconti, gli astigiani Guttuari, i toscani conti Guidi del Casentino e gli Ubaldini del Mugello, i ferraresi Torelli-Salinguerra, i forlivesi Ordelaffi, i fiorentini degli Uberti e Lamberti, i pisani Della Gherardesca, i trevigiani Da Romano, i senesi Salimbeni e Buonconti, i marchesi Aleramici del Monferrato, le dinastie di origine obertenga come i Pallavicino e alcuni rami dei Malaspina.\nMolto frequenti furono comunque i cambi di bandiera, per cui citt\u00e0 e famiglie tradizionalmente di una parte non esitarono, per opportunit\u00e0 politica, a passare alla fazione opposta.\nLe origini del conflitto.\nIl conflitto \"fazioso\" sarebbe stato innescato da una faida, convenzionalmente nota come \"Convito\" del 1216, tra alcune famiglie dell'aristocrazia fiorentina, specialmente Buondelmonti, Amidei e Fifanti. Il racconto ci \u00e8 stato tramandato da vari autori, tra i quali Dante, Giovanni Villani e Dino Compagni. Un litigio privato tra due consorterie, ovvero due gruppi di nobili legati da parentele e relazioni di clientela, acquis\u00ec la dimensione di un vero e proprio conflitto politico e militare. Un matrimonio, previsto originariamente per ravvicinare due famiglie rivali, i Fifanti-Amidei ed i Buondelmonti, and\u00f2 a monte: lo sposo, Buondelmonte de' Buondelmonti, rifiut\u00f2 la donna a lui promessa, figlia di Lambertuccio Amidei, e prefer\u00ec contrarre un'altra alleanza matrimoniale. Lo scontro familiare fin\u00ec col coinvolgere tutta la societ\u00e0 nobile fiorentina. Gli Amidei decisero di vendicare l'affronto subito e il giorno di Pasqua del 1216, insieme ad alcuni alleati, attesero il passaggio di Buondelmonte in una zona non lontana da Ponte Vecchio (probabilmente l'attuale Por Santa Maria) per assalirlo ed ucciderlo.\nCon gli Amidei si coalizzarono, quindi, gli Uberti e i Lamberti, che avevano tutti le proprie case nella zona posta tra il Ponte Vecchio e piazza della Signoria; contro di loro si unirono i Buondelmonti, i Pazzi e i Donati, che gravitavano tra via del Corso e Porta San Piero. La forte fedelt\u00e0 degli Uberti all'imperatore fece s\u00ec che i due schieramenti cittadini si raccordarono a quelli sovracittadini delle contese tra papato e impero, anche se in realt\u00e0 in origine \"guelfo\" ebbe un significato semplicemente di \"anti-ghibellino\", indipendentemente dall'appoggio al papato.\nL'omicidio di Buondelmonte \u00e8 considerato un evento molto importante della storia medioevale di Firenze. Fu uno degli avvenimenti che letterati e storici dell'epoca riportarono maggiormente, poich\u00e9 questo assassinio, secondo i contemporanei, avrebbe rappresentato il pretesto iniziale delle lotte tra Guelfi e Ghibellini. La discordia tra fazioni port\u00f2 sangue e distruzione caratterizzando uno dei periodi pi\u00f9 difficili della citt\u00e0 del giglio.\nPrime lotte civili.\nNei primi decenni del Duecento, i Ghibellini erano protetti dall'imperatore Federico II, mentre per i Guelfi la tutela politica era meno definita. I Ghibellini fiorentini misero a segno una prima vittoria con la cacciata nel giugno del 1238 di Rubaconte da Mandello, il podest\u00e0 lombardo, che si era acquistato tante benemerenze e che aveva fatto costruire il terzo ponte fiorentino, chiamato ponte di Rubaconte. Nonostante ci\u00f2, i Guelfi non abbandonarono la lotta e combatterono tra torre e torre. In questa pesante atmosfera di terrori e prepotenze, nella quale i Ghibellini avevano quasi sempre la meglio, giunse il fulmine della scomunica che Gregorio IX lanci\u00f2 contro Federico II, la domenica delle Palme del 1239.\nI due partiti venivano a distinguersi nettamente: i Ghibellini, dietro lo scomunicato Federico II; i Guelfi, dietro lo scomunicante Gregorio IX. Poich\u00e9 i Guelfi di Firenze non potevano contenere le forze ghibelline sempre pi\u00f9 forti per l'aiuto degli imperiali, fu deciso l'esodo, in volontario esilio, dei partigiani del papa. Fu cos\u00ec che nei giorni della Pasqua 1239, i pi\u00f9 irriducibili Guelfi abbandonarono le case-torri uscendo dalla citt\u00e0 e accampandosi come un esercito nemico sopra Signa, nei pressi di Gangalandi e di Castagnolo. Ma prima che si fossero fortificati e ordinati in un forte campo trincerato, i Ghibellini, con l'ausilio di truppe imperiali, furono loro addosso e li disfecero. Molti rientrarono in citt\u00e0 per salvare il salvabile; altri si dispersero. Dopo la loro prima vittoria, i Ghibellini si sarebbero mostrati blandamente tolleranti: non si ha notizia di vendette efferate n\u00e9 di spietate rappresaglie. Forse nella speranza che il loro governo raggiungesse una certa stabilit\u00e0 e durata, cercarono di attrarre dalla loro parte la cittadinanza non schierata, compreso qualche Guelfo.\nLe lotte civili dentro le mura non erano tuttavia cessate anche in relazione alle guerre di Firenze contro le due citt\u00e0 sue rivali: Pisa e Siena. Coi Pisani, i Fiorentini avevano avuto a che fare anche a Roma, nel 1220, in occasione dell'incoronazione di Federico II. I contrasti successivi con Pisa del 1220-1222 si conclusero con la sconfitta dei Pisani a Castel del Bosco. Pi\u00f9 lunga e accanita fu invece la guerra contro Siena, cominciata dieci anni dopo, e durante la quale i fiorentini catapultarono, con molti proiettili di pietra, carogne d'asini dentro le mura della citt\u00e0 nemica in segno di grande disprezzo. Tanto il papa quanto l'Imperatore avrebbero voluto che la guerra contro Siena cessasse, ma i Fiorentini non diedero retta n\u00e9 all'uno n\u00e9 all'altro. La guerra esterna aveva il merito di far sospendere momentaneamente le lotte di parte.\nNel 1246 Federico II, approfittando del successo dei Ghibellini di Firenze, aveva dato alla citt\u00e0 come podest\u00e0 un suo figlio naturale, Federico d'Antiochia. Costui non risiedette stabilmente a Firenze, ma si fece rappresentare dai suoi legati, i quali, naturalmente, favorirono la parte dei Ghibellini, di fatto padroni della citt\u00e0. Nel 1248 i Guelfi credettero di poter risollevare la testa. Bologna tendeva loro la mano attraverso l'Appennino. Si sper\u00f2 di poter ribaltare la situazione con una rivolta e, rotti gli indugi, le torri ghibelline furono assalite da ogni lato. Firenze divenne una citt\u00e0 terribilmente tormentata e devastata dalle lotte intestine e le notizie che giungevano dalle rive dell'Arno preoccuparono anche il papa. I Ghibellini resistettero, rigettando dai loro \"torrazzi\" gli assalti dei Guelfi. Ai piedi della torre di Scarafaggio, presso San Pancrazio, cadde il capo del partito guelfo, Rustico Marignolli. Intanto, Federico d'Antiochia, richiamato dal tumulto della sua citt\u00e0, raccolse armati nel castello di Prato per accorrere in aiuto dei Ghibellini asserragliati nelle loro torri. Alla testa di 1600 cavalieri si present\u00f2 alle porte, mentre i Ghibellini, incoraggiati dalla sua presenza, uscivano al contrattacco.\nI Guelfi resistettero per due giorni, ma nella notte della Candelora, il 2 febbraio, del 1248 deliberarono d'uscire dalla citt\u00e0, portando prima a seppellire il corpo del loro capo, Rustico Marignolli, nella chiesa di San Lorenzo. Presero la via dell'esilio, riparando nei castelli guelfi di Capraia, di Pelago, di Ristonchi e di Montevarchi, giungendo anche a Lucca, dove per\u00f2 non furono accolti con grande entusiasmo. L'ombra di Federico si stendeva minacciosa su tutta la Toscana e tutti temevano rappresaglie e vendette. Federico d'Antiochia ordin\u00f2 al suo seguito di radere al suolo le torri appartenenti ai Guelfi fuggiaschi.\nIl predominio dei Ghibellini in Firenze non dur\u00f2 a lungo. Con la sconfitta toccata a Fossalta (1249), da re Enzo, figlio di Federico II, caduto prigioniero dei Bolognesi, la forza dell'Impero cominci\u00f2 a calare anche in Toscana. I Ghibellini di Firenze, dopo l'esodo dei loro rivali Guelfi, avevano sperato di snidare i fuggiaschi dai castelli dove si erano rifugiati, ma le loro spedizioni furono vane. Ebbero sempre la peggio, specialmente presso Figline, dove vennero rigettati e costretti ad abbandonare il Castello d'Ostina. Rientrando in citt\u00e0 trovarono la cittadinanza in rivolta. Mercanti e borghesi erano stanchi delle lotte fra torri e torri, che turbavano gli interessi cittadini causando nuovi gravami fiscali.\nIl \"Primo Popolo\".\nTrentasei cittadini, n\u00e9 Guelfi n\u00e9 Ghibellini, sei per sestiere, col favore di tutta la popolazione, si riunirono perci\u00f2 nelle torri di Marignolli e degli Anchioni, presso San Lorenzo, per dare alla citt\u00e0 un nuovo governo. Il 20 ottobre 1250 si stabil\u00ec l'ordinamento politico detto del \"Primo Popolo\". La caratteristica della costituzione consisteva in una doppia magistratura costituita dal Podest\u00e0 e dalla nuova figura del Capitano del Popolo, assistito da dodici Anziani. Era evidente l'intento di porre sotto il controllo popolare l'autorit\u00e0 podestarile, che in quel momento era tendenzialmente ghibellina. Per dare al Capitano una forza effettiva rispetto all'autorit\u00e0 podestarile, tutta la cittadinanza venne ordinata militarmente, fu cio\u00e8 posta \"sotto i gonfaloni\".\nIn mezzo e al di sopra di questi gonfaloni, stava quello del Capitano del Popolo che portava i colori del Comune, a due strisce, bianca e rossa.\nLo stemma della citt\u00e0 era stato fino ad allora un giglio bianco in campo vermiglio. Non potendo mutare quel simbolo, il nuovo governo ne invert\u00ec i colori, come avevano gi\u00e0 fatto i Guelfi, e si ebbe, da allora, non pi\u00f9 come emblema di parte, ma come stemma comune dei fiorentini, il giglio rosso in campo bianco. La lotta tra Guelfi e Ghibellini fu raffigurata simbolicamente con un'aquila, insegna dell'Impero, che artigliava un leone e con un leone, animale araldico avversario dell'aquila, che sbranava un'aquila.\nFederico II mor\u00ec proprio nell'anno in cui a Firenze si costitu\u00ec il Primo Popolo (1250), e la scomparsa dell'imperatore contribu\u00ec indubbiamente a rafforzare il partito guelfo. I Guelfi esiliati e banditi rientrarono in citt\u00e0 e ripresero la loro azione, sostenuti dal Capitano del Popolo e, in questa circostanza, anche dal Podest\u00e0, Uberto di Mandello, anch'egli guelfo, figlio di quel Rubaconte costruttore del terzo ponte fiorentino. Ben presto le sorti s'invertirono, e nell'agosto del 1251, furono i Ghibellini a uscire dalle porte, in volontario esilio. I Ghibellini fuggiaschi dovettero perci\u00f2 rifugiarsi nei Castelli di Romena e di Montevarchi, vicini alla ghibellina citt\u00e0 di Arezzo.\nLa battaglia di Montaperti.\nNel 1251 i Senesi si legarono ai ghibellini di Firenze in un patto di reciproca assistenza. Nella guerra del 1255, Siena ebbe la peggio e venne spinta a sottoscrivere un impegno a non ospitare alcun esiliato dalle citt\u00e0 di Firenze, Montepulciano e Montalcino. Tuttavia, nel 1258, la citt\u00e0 aveva accolto i ghibellini fuggiaschi da Firenze, rompendo cos\u00ec i patti giurati: questo episodio viene considerato il \"casus belli\" del successivo scontro.\nOvviamente, gli interessi delle due citt\u00e0 erano da tempo in conflitto, sia per questioni economiche che di pura egemonia sul territorio. Nella prima met\u00e0 del XIII secolo, i confini fiorentini, infatti, si spingevano a sud fino a pochi chilometri da Siena. La rivalit\u00e0 economica si traduceva anche in una rivalit\u00e0 politica. A Firenze avevano la supremazia i guelfi, che sostenevano il primato papale, mentre a Siena il partito predominante era quello ghibellino, alleato dell'Imperatore, che in quel periodo era il re di Sicilia Manfredi di Svevia, figlio naturale di Federico II.\nUn'ambasceria di fuoriusciti ghibellini, con a capo Manente, detto Farinata degli Uberti, corse in Puglia da Manfredi per chiedere rinforzi. Ottenne solo cento cavalieri tedeschi comandati dal vicario regio, il conte Giordano d'Aglianopur avendone richiesti pi\u00f9 di mille. L'idea era che, una volta che le bandiere di Manfredi fossero state coinvolte nello scontro, questi sarebbe stato costretto a inviare ulteriori rinforzi.\nLa battaglia fu combattuta a Montaperti, pochi chilometri a sud-est di Siena, il 4 settembre 1260, tra le truppe ghibelline capeggiate da Siena e quelle guelfe guidate da Firenze.\nLa lega guelfa comprendeva, oltre a Firenze, Bologna, Prato, Lucca, Orvieto, Perugia, San Gimignano, San Miniato, Volterra e Colle Val d'Elsa. Il suo esercito si mosse verso Siena, con la giustificazione della necessit\u00e0 di riconquistare Montepulciano e Montalcino. Per quanto consigliati altrimenti da Tegghiaio Aldobrandi degli Adimari, i comandanti fecero passare l'esercito vicino alle porte di Siena e si accamparono nelle vicinanze del fiume Arbia, a Montaperti, il 2 settembre 1260.\nLe forze ghibelline ammontavano a ventimila unit\u00e0, composte da ottomila fanti senesi, tremila pisani e duemila fanti e ottocento cavalieri germanici di re Manfredi di Sicilia. A loro, si aggiungeva la storica e pi\u00f9 accanita citt\u00e0 ghibellina umbra: Terni (premiata da poco pi\u00f9 di un ventennio da Federico II con l'aquila nera in campo oro nel proprio gonfalone cittadino: e comandata da un'antica, solida e orgogliosa aristocrazia di origine germanica, la famiglia \"Castelli\" in primis, discendente dei principi franchi di Terni, ma anche quella dei \"Camporeali\" e dei \"Cittadini\"). A questa si aggiungevano altre citt\u00e0 e fazioni toscane: i fuorusciti fiorentini, Asciano, Santafiora e Poggibonsi.\nLa mattina del 4 settembre l'esercito ghibellino, superato il fiume Arbia, si prepar\u00f2 alla battaglia. A determinare la disfatta dei Fiorentini fu il tradimento dei Ghibellini che si erano infiltrati nella cavalleria e avevano avuto coi fuoriusciti segrete intese. Bocca degli Abati, appena i Senesi attaccarono i Fiorentini, con un colpo di spada tagli\u00f2 la mano a Jacopo de' Pazzi, reggente l'insegna di Firenze. Fu il segnale del tradimento. Gli altri Ghibellini, che si trovavano tra le file della cavalleria fiorentina, strappandosi le rosse croci guelfe, le sostituirono con quelle bianche ghibelline; e si volsero a ferire i loro stessi commilitoni. I Fiorentini furono poi attaccati alle spalle dalla cavalleria tedesca e il comandante generale Iacopino Rangoni da Modena fu ucciso; l'episodio caus\u00f2 l'inizio della rotta dei guelfi fiorentini.\nI ghibellini si lanciarono all'inseguimento e iniziarono \"lo strazio e 'l grande scempio che fece l'Arbia colorata in rosso\" durato fino all'arrivo della notte. Si calcola che le perdite siano\nammontate a diecimila morti e quindicimila prigionieri in campo guelfo (solo i fiorentini ebbero 2500 caduti e 1500 furono catturati) a fronte di 600 morti e 400 feriti in campo ghibellino.\nLa notizia della disfatta di Montaperti del 4 settembre 1260, si diffuse ovunque molto velocemente. I Ghibellini rimasti celatamente a Firenze si sollevarono abbattendo i gigli rossi e strapazzando il Leone, simbolo della potenza guelfa.\nI guelfi rimasti in citt\u00e0 non pensarono neppure alla resistenza contro l'esercito ghibellino, che certamente si sarebbe rovesciato su Firenze. Essi videro scampo solo nella fuga, timorosi non tanto dei nemici di fuori, quanto degli avversari di dentro. Il 13 settembre del 1260 i guelfi fiorentini abbandonarono la loro citt\u00e0 e si rifugiarono a Bologna e a Lucca.\nCongresso di Empoli.\nAlla fine dello stesso mese fu convocata a Empoli una dieta delle citt\u00e0 e dei signori della Toscana di parte ghibellina per discutere come rafforzare il ghibellinismo toscano e consolidare nella regione l'autorit\u00e0 del re. Ad Empoli, il Vicario generale, conte Giordano di Agliano, port\u00f2 nel consiglio la volont\u00e0 del re: Firenze doveva essere cancellata dalla faccia della terra. Molti capi ghibellini, chi per odio verso Firenze, chi per compiacenza verso Manfredi, acconsentirono al progetto.\nAlla base di una simile scelta si possono con facilit\u00e0 individuare ben precise ragioni politiche ed economiche: per Manfredi ed altre citt\u00e0 toscane si trattava di eliminare il centro che fino ad allora si era opposto pi\u00f9 fermamente allo sviluppo del dominio ghibellino e che deteneva una posizione strategica al centro della penisola.\nDa anni Firenze sfidava impunemente l'autorit\u00e0 regia e tra i molti episodi di tale sfida, non certo solo militare, si segnalava la coniatura del fiorino d'oro, autentica usurpazione di un privilegio fino ad allora esclusivamente imperiale. \u00c8 dunque comprensibile come Manfredi scrivesse, congratulandosi, ai vittoriosi senesi: \u201cE non basti a voi ed ai vostri discendenti che Firenze sia deflorata del fiore della sua giovinezza, la spada vincitrice non si fermi se non quando il fuoco da essa scaturito non distrugga ed annichilisca, affinch\u00e9 non possa pi\u00f9 avvenire che risorga\u201d.\nPer Siena distruggere Firenze significava eliminare per sempre quella che gi\u00e0 era ed ancor pi\u00f9 sarebbe divenuta in futuro l'odiata egemone della regione. Solo la ferma opposizione dei Ghibellini fiorentini salv\u00f2 Firenze. Farinata degli Uberti chiese e ottenne la parola come capo dei Ghibellini di Firenze. Egli avrebbe protetto, contro tutti, la propria citt\u00e0. La coraggiosa presa di posizione di Farinata salv\u00f2 Firenze dalla totale distruzione e a lui frutt\u00f2 l'ammirazione di tutti i cittadini, compresi i guelfi. Tutti i cronisti, Dante con i suoi celebri versi ed anche la tradizione storiografica, indicano concordi in Farinata degli Uberti colui che \"solo\", \"a viso aperto\", difese Firenze dalla certa rovina.\nLa battaglia di Montaperti fu decisiva per la nascita dell'\u201canimo\u201d guelfo: \u00ab (...) il popolo di Firenze ch'era pi\u00f9 guelfo che ghibellino d'animo per lo danno ricevuto, chi di padre, chi di figliuolo, e chi di fratelli alla sconfitta di Monte Aperti (...) \u00bb.\nTra il 1260 e il 1266, tra la battaglia di Montaperti e quella di Benevento si crearono in effetti a Firenze le premesse per la formazione di un'identit\u00e0 guelfa. Nell'aprile del 1267 i Guelfi rientrano in citt\u00e0 e in quell'occasione la parte guelfa e Carlo d'Angi\u00f2 iniziarono a giocare un ruolo da protagonisti nel governo della citt\u00e0.\nIntanto, il 27 settembre 1260, i Ghibellini vittoriosi di Montaperti avevano fatto il loro ingresso trionfale da Porta di Piazza, e i Guelfi non avevano neppure atteso di vederli spuntare dalla salita di San Gaggio. Si insediarono al governo della citt\u00e0 e a tutti i cittadini fu fatta giurare fedelt\u00e0 al re Manfredi. I Ghibellini, dopo la partenza dei Guelfi, stavano facendo quello che gi\u00e0 avevano fatto i Guelfi, dieci anni prima, cio\u00e8 abbattevano le case e le torri dei loro avversari. Centotr\u00e9 palazzi, cinquecentottanta case e ottantacinque torri completamente rase al suolo; due palazzi, sedici case e quattro torri demoliti in parte. E poi mulini e tiratoi in citt\u00e0; castelli e corti nel contado. E insieme con le case e con le torri, venne demolita la costituzione del Primo Popolo. Abbattuta l'insegna e l'autorit\u00e0 del Capitano del Popolo; abolito il Consiglio degli Anziani, dispersi i Buonomini. Il Podest\u00e0, di nomina imperiale, venne reintegrato in tutte le sue prerogative e nella piena autorit\u00e0 di primo magistrato cittadino. Alla carica di podest\u00e0 fu eletto il conte Guido Novello, che aveva comandato l'esercito ghibellino nella battaglia di Montaperti.\nIl governo guelfo, detto del Primo Popolo, era durato dieci anni, dal 1250 al 1260, sconfitto a Montaperti anche per volont\u00e0 di Manfredi; quello ghibellino dur\u00f2 sei anni, dal 1260 al 1266, cadendo a Benevento sotto i colpi di re Carlo d'Angi\u00f2.\nLa battaglia di Benevento e i tre gruppi politici.\nLa battaglia di Benevento fu combattuta il 26 febbraio 1266 fra le truppe guelfe di Carlo d'Angi\u00f2 e quelle ghibelline di Manfredi di Sicilia. La sconfitta e la morte di quest'ultimo portarono alla conquista angioina del Regno di Sicilia, culminante con l'assedio della roccaforte islamica di Lucera nel 1269.\nNel 1267 fin\u00ec per sempre la dominazione del partito ghibellino in Firenze e la fortuna politica di quelle grandi famiglie che con esso si erano identificate. Tre gruppi politici dunque si contesero in questi mesi il dominio del pi\u00f9 importante centro della Toscana: i Ghibellini che tentarono a tutti i costi di mantenere il potere, fidando anche sul notevole deterrente costituito dal forte nucleo di cavalieri tedeschi al soldo del conte; il Popolo, che si trov\u00f2 insperatamente in una posizione di privilegio, dal momento che, al contrario dei Guelfi, molti dei suoi membri pi\u00f9 in vista erano rimasti in citt\u00e0 e avevano pi\u00f9 immediate possibilit\u00e0 di tornare alla guida del Comune, sfruttando lo stato di insicurezza e di crisi dei Ghibellini; i Guelfi, infine, sebbene in esilio, potevano contare sull'appoggio del papa Clemente IV e si aspettavano un aiuto militare da parte di Carlo d'Angi\u00f2, non appena questi avesse consolidato la conquista dell'Italia meridionale.\nI primi a muoversi furono i Ghibellini, che in un Consiglio unanime, pochi giorni dopo Benevento, decisero di inviare quattro ambasciatori al papa per cercare di togliere le scomuniche che da anni gravavano sul Comune. Dal canto suo Clemente IV, dotato di notevole accortezza politica, non disdegn\u00f2 questo atto di sottomissione preventivo: in cuor suo avrebbe certamente preferito cacciare i Ghibellini da Firenze e dalle altre citt\u00e0 della Toscana, ma al momento non aveva forze militari disponibili, poich\u00e9 non poteva contare sull'aiuto dell'Angioino, ancora impegnato nel Sud. Egli volle innanzi tutto che l'ubbidienza dei Fiorentini fosse garantita pecuniariamente da sessanta mercanti. Un'altra garanzia, ben pi\u00f9 precisa politicamente, venne inoltre richiesta: l'assoluzione definitiva fu subordinata infatti alla riconciliazione delle autorit\u00e0 fiorentine con i Guelfi esiliati; se alla data del 16 maggio, giorno di Pentecoste, la pace non fosse stata conclusa, sarebbe stato lo stesso pontefice a fissarne le condizioni.\nSembrava dunque tutto risolto, ma i contrasti erano ben lungi dall'essere appianati: i Ghibellini, nonostante le minacce papali, rimandavano di mese in mese la pacificazione con i Guelfi e si rifiutavano di licenziare i cavalieri tedeschi mal visti dal papa. Clemente IV dal canto suo andava a rilento nell'assolvere i Ghibellini pi\u00f9 potenti e pericolosi. Si instaur\u00f2 cos\u00ec sulla scena politica fiorentina una sorta di gioco delle parti nel quale ogni attore, fosse il papa, i Ghibellini o il Popolo, cerc\u00f2 di mantenere o di riconquistare il dominio della citt\u00e0. Fu una situazione di precario equilibrio che si protrasse ad alterne vicende fino all'11 novembre 1266, quando una mossa avventata elimin\u00f2 definitivamente i Ghibellini.\nSi suppone che dopo la battaglia di Benevento si sia creata in Firenze una sorta di alleanza tra il Popolo e i Ghibellini, attraverso la quale il primo tendeva a riconquistare i privilegi perduti nel 1260 e gli altri, venuto a mancare il principale sostenitore esterno, cercavano nuovi accordi interni per evitare, o almeno rimandare il pi\u00f9 possibile, il ritorno dei Guelfi. In virt\u00f9 di questa alleanza i Ghibellini riuscirono a resistere alle imposizioni del papa, trattenendo in citt\u00e0 i cavalieri germanici e lasciando confinati i Guelfi. Come contropartita il Popolo doveva aver chiesto probabilmente la restaurazione del Consolato delle Arti e di tutti i diritti connessi, cio\u00e8 tutte quelle prerogative che i Ghibellini avevano abolito nei sei anni precedenti ed ora erano costretti a ripristinare.\nIl tumulto dell'11 novembre 1266 (in cui, a seguito di un moto popolare, Guido Novello con una schiera di cavalieri, molti dei quali tedeschi, abbandon\u00f2 la citt\u00e0) segn\u00f2 il tramonto della stella ghibellina nel cielo di Firenze. Contemporaneamente all'eclisse ghibellina si ebbe il breve ed effimero ritorno al potere degli esponenti popolari. Subentrarono invece i Guelfi, che si erano dati una struttura associativa saldamente organizzata, cementata nel corso dei sei anni di esilio. Quando le truppe angioine consegnarono nelle mani dei loro sostenitori fiorentini il potere del Comune, la parte guelfa era, probabilmente, l'organismo pi\u00f9 robusto ed efficace che si trovasse dentro le mura della citt\u00e0 e fu cos\u00ec che divenne a partire dal 1267 un vero organo di governo, influente in patria ed eminente nelle sue relazioni con l'estero.\nSua prima preoccupazione fu quella di sopprimere le magistrature popolari, sostituendo ad esse i propri istituti, come il Capitano della Massa di Parte Guelfa che doveva rappresentare, agli occhi del popolo, una sorta di beffa nei confronti del precedente Capitano del Popolo. Era la prima volta che il nome di un partito appariva negli ordinamenti repubblicani, in luogo del \"comune\" o del \"popolo\". Ci\u00f2 significava che il governo della Repubblica si trovava nelle mani di una sola \"parte\" e non di tutta la citt\u00e0. In pi\u00f9 voleva dire che dipendeva esclusivamente da Carlo d'Angi\u00f2, il quale non dissimulava il progetto di assoggettare tutta la Toscana con le forze e con le ricchezze di Firenze, specialmente quando le speranze dei Ghibellini caddero con la testa dell'ultimo degli svevi, Corradino (1268).\nGli anni dal 1267 al 1280 rappresentarono un periodo in cui le vecchie famiglie del guelfismo fiorentino dominarono la citt\u00e0 senza contrasti troppo acuti. Accanto a questo gruppo convisse, abbastanza pacificamente, tutto un vasto ceto che proveniva dall'attivissimo mondo mercantile di Firenze e che contese fin dall'inizio del secolo la guida del Comune ai vecchi governanti. Furono questi i gruppi sociali che formarono di fatto la classe dirigente guelfa: la vecchia aristocrazia, i futuri magnati e i popolani pi\u00f9 ricchi e potenti.\n\"Rampini\" e \"Mascherati\" nella Repubblica di Genova.\nLe lotte tra guelfi e ghibellini, che nella Repubblica presero il nome rispettivamente di \"\"rampini\" e \"mascherati\"\", iniziarono gi\u00e0 ai tempi di Federico Barbarossa e progredirono fino al 1270, anno in cui Oberto Doria e Oberto Spinola, a seguito di un'insurrezione ghibellina, divennero di fatto \"diarchi\" e riuscirono a governare la citt\u00e0 per circa 20 anni, in pace. Il pretesto per la rivolta venne dopo la sfortunata ottava crociata in cui, a seguito di un'epidemia, trov\u00f2 la morte Luigi IX di Francia. Carlo d'Angi\u00f2 prese le redini della crociata il cui obiettivo fu Tunisi invece della Terrasanta e fece rapidamente la pace con l'emiro per proseguire il suo piano di consolidare il potere in Italia e attaccare Costantinopoli per ripristinare l'Impero Latino. Questa minaccia all'antico alleato bizantino oltre alla crescente supremazia guelfa in Italia, alla disfatta della crociata effettuata con navi genovesi e al tentativo di imporre su Ventimiglia un podest\u00e0 anch'egli guelfo, furono le cause dell'insurrezione ghibellina a Genova. All'insediamento dei diarchi e all'istituzione di un \"abate del popolo\" in affiancamento ai due Capitani, con funzione di rappresentante della borghesia e dei ceti popolari, segu\u00ec l'espulsione della nobilt\u00e0 guelfa cittadina, guidata tradizionalmente dalle casate Grimaldi e Fieschi. I primi si rifugiarono nel ponente ligure, mentre i Fieschi trovarono riparo nei loro feudi dello spezzino. I Doria e gli Spinola condussero con successo campagne militari contro ambedue le casate guelfe e ripristinarono l'ordine nella Repubblica, grossomodo fino alla fine del secolo.\nLa Pace sull'Arno.\nQuando Clemente IV mor\u00ec nel 1268, invece di un papa francese come sperava Carlo d'Angi\u00f2, venne eletto nel 1271 il piacentino Tebaldo Visconti, che prese il nome di Gregorio X.\nEgli persever\u00f2 nella politica di pacificazione, che significava anche limitazione del potere di Carlo d'Angi\u00f2. Difese cos\u00ec i Ghibellini dall'eccessiva persecuzione guelfa.\nNell'illusione di comporre l'insanabile dissidio, arriv\u00f2 egli stesso a Firenze nell'estate del 1273, in compagnia di re Carlo e di Baldovino II imperatore di Costantinopoli. Il papa volle che in una vasta piazza sotto il ponte di Rubaconte si svolgesse la cerimonia di pacificazione. Quel tentativo sul greto dell'Arno non dur\u00f2 neppure un giorno. La sera stessa si diffuse la voce, fatta spargere da Carlo d'Angi\u00f2, contrario alla concordia, che tutti i capi ghibellini sarebbero stati presi e uccisi. Nella nottata essi fuggirono, rompendo i patti giurati. Il papa, fortemente adirato, se ne and\u00f2 da Firenze.\nLa Pace del Cardinale Latino.\nFallita la pace sul greto, tentata da Gregorio X, ne fu tentata un'altra, sei anni dopo, sulla piazza vecchia di Santa Maria Novella. Sedeva sulla cattedra di San Pietro un romano, della famiglia Orsini. Per ristabilire un certo equilibrio, Niccol\u00f2 III si fece cos\u00ec, in qualche modo difensore dei Ghibellini perseguitati, nei confronti dei Guelfi persecutori, protetti e sorretti dal re Carlo. Ma l'intento del papa non era quello di rovesciare le sorti: desiderava, come Gregorio X, la pacificazione delle due parti, o la coesistenza dei due partiti, in un bilanciato equilibrio di cui egli, che aveva ricevuto dall'imperatore Rodolfo d'Asburgo il territorio della Romagna, sarebbe stato l'imparziale arbitro. Pochi giorni dopo la sua elezione, si era presentato a lui l'abate di Camaldoli, il quale gli aveva fatto presente la condizione di Firenze, ancora divisa, ancora discorde, e dove gli stessi guelfi, rimasti padroni della citt\u00e0, avevano tra di loro continue brighe.\nNiccol\u00f2 III fece ritogliere dall'imperatore Rodolfo il Vicariato della Toscana a re Carlo d'Angi\u00f2, e assunse egli stesso l'arbitrato su quella citt\u00e0 troppo importante per essere lasciata in balia delle discordie e alla merc\u00e9 di un sovrano straniero. Era evidente nel papa Orsini l'intenzione, non tanto di dominare Firenze, quanto di pacificarla, per farne una grossa pedina tra Roma e Bologna. A tale scopo invi\u00f2 come paciere il cardinale Latino Malabranca Orsini, che gi\u00e0 si trovava nella Romagna, dove aveva dato prova di saggezza e di ferma autorit\u00e0.\nIl Cardinale paciere per la grande cerimonia della pacificazione scelse la piazza di Santa Maria Novella nella quale esort\u00f2 i Fiorentini alla concordia, esalt\u00f2 il dono della pace, chiese al popolo che gli venissero concessi tutti i poteri legislativi, esecutivi e giudiziari. Convoc\u00f2 inoltre gli esponenti dei due partiti; con un \u201clodo\u201d fece richiamare in citt\u00e0 molti Ghibellini esiliati, restituendo loro i beni confiscati. Anch'egli combin\u00f2 nuovi sposalizi tra giovani d'avverse famiglie, e quando gli parve che la pace fosse finalmente matura, nel gennaio del 1280, ritorn\u00f2 sulla medesima piazza, per la solenne e pubblica cerimonia della conclusa pace.\nL'intervento del cardinale Latino in Firenze apport\u00f2 notevoli mutamenti al quadro politico della citt\u00e0. Pi\u00f9 che una reale pacificazione tra le parti che nel cinquantennio precedente si erano accanitamente date battaglia, il risultato della lunga opera di mediazione attuata durante il periodo di permanenza del cardinale in Firenze fu un sostanziale mutamento costituzionale e l'inizio di un nuovo clima politico.\nDopo la pace del gennaio - febbraio 1280, infatti, cominci\u00f2 un periodo di transizione che termin\u00f2 con l'istituzione del Priorato. Il nuovo ordine costituzionale istituito dal cardinale paciere, basato su una teorica pariteticit\u00e0 tra Guelfi e Ghibellini, se da una parte contribu\u00ec in maniera notevole ad incrinare l'indiscussa egemonia della parte guelfa che aveva dominato il Comune nei tredici anni precedenti, dall'altra favor\u00ec all'interno della citt\u00e0 la formazione di un nuovo ceto sociale. L'obiettivo del cardinale e quindi del papa Niccol\u00f2 III era quello di instaurare un nuovo e stabile equilibrio di potere, che trov\u00f2 la sua espressione nella Magistratura dei XIV, aperta ad entrambe le opposte fazioni e all'elemento popolare, e nell'ufficio del Capitano Conservatore della Pace, che aveva il compito di mantenere l'ordine cos\u00ec faticosamente raggiunto. Si volevano eliminare, una volta per sempre, abolendo tutte le organizzazioni di parte, gli antichi rancori e le antiche divisioni che avevano costituito gran parte della storia interna della citt\u00e0 fino ad allora. La pace per\u00f2 era solo fittizia e diversi fattori contribuirono a vanificarla: le organizzazioni di parte, ad esempio, e soprattutto la parte guelfa restarono meno potenti politicamente, ma pur sempre influenti.\nI Ghibellini riuscirono cos\u00ec, dopo molti anni di esilio, a rientrare in una citt\u00e0 che aveva ormai preso un indirizzo guelfo, soprattutto nel suo settore pi\u00f9 vitale, quello dei commerci.\nLa convivenza forzata tra i vecchi nemici, d'altra parte, indeboliva in generale la classe pi\u00f9 alta della popolazione a favore del ceto pi\u00f9 produttivo. Si stava dunque attuando progressivamente non solo una profonda trasformazione istituzionale, ma, di pari passo, un ricambio all'interno della classe dirigente.\nIl significato della pace del cardinale Latino stava nella vittoria di quella politica papale antiangioina che, iniziatasi con Gregorio X, si era potuta concludere con il Pontificato di Niccol\u00f2 III, che aveva saputo barcamenarsi tra le opposte forze di Carlo d'Angi\u00f2 e del nuovo imperatore Rodolfo d'Asburgo. Sul piano interno questo si traduceva in una sostanziale diminuzione di potere per i seguaci fiorentini di Carlo d'Angi\u00f2, che rappresentavano il guelfismo intransigente e facevano capo alla famiglia dei Donati. In quel periodo ebbero particolare influenza certe famiglie dell'alto ceto mercantile come i Mozzi, che favorirono i trattati di pacificazione e quindi il ritorno dei ghibellini.\nIl momento era dunque favorevole per l'attuazione del nuovo mutamento costituzionale, che seguiva di poco un altro rivolgimento di rilevanza internazionale: i Vespri Siciliani. Il 30 marzo 1282 infatti, scoppi\u00f2 a Palermo un tumulto che liberava la Sicilia dai francesi, mettendo in crisi la potenza angioina in Italia.\nIl Priorato e l'ascesa del ceto mercantile.\nL'istituzione del Priorato, determinata in parte dal declino della potenza angioina in Italia, ma soprattutto dall'emergere in Firenze di un nuovo ceto, espressione della parte pi\u00f9 attiva del mondo mercantile, era la logica conclusione di un processo che, iniziato con la pace del cardinale Latino, aveva visto un lento spostamento all'interno della classe dirigente a favore della grande \"borghesia\" mercantile e artigiana.\nI mercanti, gli artigiani maggiori, avevano il vantaggio rispetto ai grandi di essere meno divisi politicamente, poich\u00e9 se \u00e8 vero che esistevano mercanti di tendenza guelfa e mercanti di tendenza ghibellina, il comune interesse commerciale e la consapevolezza di rappresentare il ceto produttivo della citt\u00e0, rendevano ormai superati i contrasti di partito. In questo senso essi rappresentavano una classe, sia pure dai confini non troppo rigidi, di fronte al discorde blocco delle grandi famiglie.\nI Bardi, protetti di Carlo d'Angi\u00f2, gli Spini, protetti del papa, i Becchenugi, ricchi mercanti di Calimala, si erano politicamente affermati durante i tredici anni della dominazione guelfa. Il loro processo di ascesa, che li aveva visti salire ai vertici della classe dirigente, si consolid\u00f2 in questo periodo e se in precedenza questi casati avevano svolto il ruolo di comprimari nell'\u00e9lite dirigente guelfa, essi arrivarono a detenere in prima persona le sorti del Comune.\nIl Priorato, pi\u00f9 che una magistratura rivoluzionaria, fu quindi la necessaria trasformazione costituzionale che i mutati rapporti sociali e le mutate condizioni politiche ed economiche rendevano ormai inevitabile.\nSe la parte guelfa e i suoi prestigiosi sostenitori riuscirono a mantenere un notevole ascendente nelle decisioni politiche che si presero all'interno dei consigli e degli organi di governo della citt\u00e0, altrettanto non si pu\u00f2 dire di quelle famiglie che, dal 1260 al 1266, avevano formato l'\u00e9lite ghibellina. Il peso delle numerose sanzioni politiche e degli esili di massa aveva ormai indebolito e disperso le forze dei vecchi sostenitori filo-svevi, impedendo loro di ricostituire su basi sufficientemente solide una parte ghibellina che potesse contrastare in Firenze quella dei tradizionali nemici. L'influenza politica delle grandi famiglie ghibelline era, di conseguenza, praticamente nulla dopo il 1280, cosicch\u00e9 alcuni casati come i Caponsacchi, i Guidi, i Lamberti, gli Ubriachi, i Bogolesi- Fifanti, i Cappiardi, i Galli e gli Schelmi, gran parte cio\u00e8 della nobilt\u00e0 ghibellina, non comparivano pi\u00f9 in alcun incarico politico. La parte ghibellina mancava dunque dei suoi tradizionali capi, condannati ad un esilio che si protraeva ormai da quasi una generazione e destinati a scomparire per sempre dalla storia della classe dirigente fiorentina.\nLa battaglia di Campaldino.\nIn Toscana rimaneva un unico focolaio di ghibellinismo: Arezzo. Nel maggio del 1289 vennero drizzate le insegne di guerra alla Badia di Ripoli, in direzione del Valdarno. Ci\u00f2 significava dichiarazione di guerra di Firenze ad Arezzo.\nL'esercito attaccante non era formato da soli fiorentini. Sotto i gonfaloni gigliati si trovavano anche Guelfi di Bologna, di Pistoia, di Prato, di Volterra, di Siena che, nel frattempo, era diventata guelfa. Era tutta la Toscana guelfa che muoveva contro Arezzo ghibellina.\nL'11 giugno 1289 si combatt\u00e9 nella piana di Campaldino, fra Poppi e Pratovecchio: i fiorentini, guidati da Neri de' Cerchi, Corso Donati e altri, riportarono una grande vittoria contro gli aretini e gli altri ghibellini guidati dal vescovo di Arezzo e da Buonconte da Montefeltro. Tra i combattenti si trovavano anche Dante Alighieri e Guido Cavalcanti come feditori a cavallo e Paolo Malatesta in supporto a Firenze.\nGuido Novello comandava la cavalleria di riserva ghibellina, Corso Donati quella guelfa.\nLa mattina di sabato 11 giugno cominci\u00f2 la battaglia. Dopo vari scontri, la cavalleria ghibellina fu accerchiata. Guglielmino degli Ubertini affront\u00f2 i nemici con i suoi fanti e fu abbattuto dopo un aspro combattimento. Caddero anche Buonconte da Montefeltro e Guglielmo Pazzo. La battaglia era ormai giunta a conclusione in favore dei Guelfi.\nSi cominciarono a raccogliere e a cercare di riconoscere i moltissimi caduti: da parte ghibellina si contarono circa 1700 morti; da parte guelfa se ne contarono circa 300. Vennero sepolti in grandi fosse comuni in prossimit\u00e0 del convento di Certomondo.\nFurono condotti, inoltre, pi\u00f9 di mille prigionieri a Firenze che in parte furono rilasciati in cambio di un riscatto. Chi non fu riscattato mor\u00ec in breve tempo nelle prigioni fiorentine: furono alcune centinaia. Questi furono sepolti a lato della via di Ripoli, a Firenze, in un luogo che ancora oggi si chiama \"Canto degli aretini\".\nIl luogo della battaglia \u00e8 oggi ricordato da un monumento, detto \"Colonna di Dante\".\nGli Ordinamenti di Giano della Bella.\nNello stesso anno torn\u00f2 a Firenze, ricco di sostanze e d'esperienza acquistate in Borgogna, Gianni Tedaldi della Bella, che era stato tra i Priori, nel 1289. Venne rieletto anche nel 1292, e fu allora che, con destrezza e decisione, oper\u00f2 il suo colpo di mano, in favore delle Arti minori e di quello che fu chiamato \"il secondo popolo\".\nOrmai nella citt\u00e0 non si poteva pi\u00f9 parlare n\u00e9 di guelfi n\u00e9 di ghibellini. Firenze era tutta guelfa, ma comunque divisa in varie fazioni. Approfittando della loro rivalit\u00e0, var\u00f2 prima nel Consiglio dei Cento, poi nel Consiglio speciale del Capitano, una deliberazione con la quale anche le Arti minori venivano ammesse nel governo della citt\u00e0. Ci\u00f2 gli assicur\u00f2 immediatamente il favore dei popolani e suscit\u00f2 le ire dei Magnati, che lo considerarono traditore della propria classe. Perch\u00e9 costoro, ricevuto il duro colpo, non rialzassero la testa, Giano della Bella, il 15 febbraio 1289, chiam\u00f2 tre giuristi ad elaborare una nuova costituzione, detta poi degli \"Ordinamenti di giustizia\".. Per applicare immediatamente ed efficacemente gli Ordinamenti, fu istituita la nuova magistratura del Gonfaloniere di Giustizia, al quale venne data \"l'arme del popolo\", cio\u00e8 la croce rossa nel campo bianco, e che doveva vigilare che i grandi non recassero ingiurie ai popolani.\nGuelfi bianchi e neri.\nFirenze, ormai stabilmente guelfa, risultava comunque divisa in due fazioni: i Bianchi, riuniti intorno alla famiglia dei Cerchi, fautori di una moderata politica filo papale, che riuscirono a governare dal 1300 al 1301; e i Neri, il gruppo dell'aristocrazia finanziaria e commerciale pi\u00f9 strettamente legato agli interessi della chiesa, capeggiato dai Donati, che salirono al potere con l'aiuto di Carlo di Valois, inviato dal papa Bonifacio VIII.\nLe fazioni prendono nome dai due partiti in cui si divideva la citt\u00e0 di Pistoia, chiamati i cancellieri bianchi e neri. Le principali famiglie di Firenze si schierarono tutte con l'una o l'altra fazione.\nGiunse a Firenze il cardinale Matteo d'Acquasparta, legato pontificio. Ma poich\u00e9 i Bianchi rifiutarono di dimettersi dagli uffici, il cardinale legato lasci\u00f2 Firenze, lanciando l'interdetto sulla citt\u00e0. Si crearono disordini in citt\u00e0 al termine dei quali il Comune mand\u00f2 in esilio i capi delle fazioni. I Neri, con Messer Corso Donati, furono confinati a Castel della Pieve, i Bianchi a Sarzana. Fra i Bianchi costretti all'esilio c'era Dante.\nSiena.\nA Siena, la pace del cardinale Orsini (1280) aveva riammesso in citt\u00e0 i ghibellini, ma dal 1289, a causa degli intrighi orditi da costoro alla morte di Carlo d'Angi\u00f2, venne ripristinato un governo guelfo di ricche famiglie popolari e mercantili, il cosiddetto \u201cgoverno dei Nove\u201d, che dur\u00f2 fino al 1355, mantenendo rapporti di amicizia con Firenze. Fu il miglior governo di Siena: la citt\u00e0 raggiunse la maggiore prosperit\u00e0 e grandezza, con pi\u00f9 di 70.000 abitanti.\nPisa.\nIl comune di Pisa era in declino. Sul finire del XII secolo, alla storica rivalit\u00e0 marittima con Genova, soprattutto per il controllo della Sardegna e della Corsica, si era aggiunto il contrasto con Firenze. Fin dal primo scontro, conclusosi con la conquista fiorentina di Empoli nel 1182, Firenze, seppe trarre vantaggio dalla debolezza interna del comune pisano, spaccato dal conflitto di interesse fra gli industriali e il ceto mercantile (ai primi la concorrenza di Firenze nuoceva, i secondi dal transito delle merci fiorentine per il porto traevano lauti guadagni). Lacerata da conflitti interni e indebolita dai decenni di pressione di Firenze e Genova, Pisa sub\u00ec nel 1284 la definitiva sconfitta della Meloria, nei pressi di Livorno.\nPrimi decenni del Trecento.\nNei primi decenni del Trecento Firenze sub\u00ec ripetuti attacchi dalle citt\u00e0 toscane ghibelline; mentre Siena, retta stabilmente dal\ngoverno guelfo dei Nove, era passata fra gli alleati. Nel 1315, a Montecatini, Firenze fu sconfitta dalle truppe di Pisa, capeggiate da Uguccione della Faggiola e da Castruccio degli Antelminelli, detto Castracani per l'ardore della\ncombattivit\u00e0. Dallo stesso Castruccio, divenuto nel frattempo signore di Lucca, Firenze sub\u00ec nel 1325 anche la disfatta di Altopascio. Nominato nel 1327 Duca e Vicario imperiale da Ludovico IV il Bavaro, Castruccio minacci\u00f2 seriamente la supremazia di Firenze, progettando un ampio dominio territoriale. Solo la sua morte, nel 1328, al termine dell'estenuate assedio di Pisa, consent\u00ec a Firenze di riprendere le proprie mire espansionistiche, a danno di Pistoia (1331), Cortona (1332), Arezzo (1337), Colle Val d'Elsa (1338).\nAraldica di Guelfi e Ghibellini toscani.\nParte Guelfa.\nNel 1266, papa Clemente IV fece dono a una delegazione di Guelfi fiorentini fuoriusciti, del proprio personale stemma: un'aquila rossa su campo bianco che artiglia un drago verde. Dalla \"Cronica\" del Villani, che \u00e8 l'unica fonte disponibile circa la notizia dell'esistenza di uno stemma personale di papa Clemente IV e il dono da lui elargito, emerge come, successivamente, la Parte Guelfa di Firenze vi aggiunse un piccolo giglio rosso - simbolo del Comune fiorentino dal 1251 - collocato sopra la testa dell'aquila.\nTale bandiera, fu quella sventolata dal pistoiese Corrado da Montemagno sulla piana di Grandella nella battaglia di Benevento il 26 febbraio del 1266.\nNell'Apocalisse, il Drago rappresenta \nL'immagine dell'aquila che artiglia un serpente \u00e8, comunque, un tema antico che simboleggia la lotta tra il Bene e il Male.\nRisulta dunque chiaro come il simbolo prescelto fosse un messaggio di crociata contro gli Svevi e contro Manfredi e i suoi alleati ghibellini.\nMa l'Aquila, per dirla con Dante, era il \"pubblico segno\", \"il sacrosanto segno\" dell'Impero e, pertanto, l'Aquila rappresentata nell'atto di artigliare il Drago risulta essere un'appropriazione pontificia del simbolo peculiare dell'Impero.\nEssa appariva, nel vessillo di Clemente IV, di colore rosso, anzich\u00e9 nero, e con il capo rivolto verso sinistra, invece che verso destra. Lo stemma corretto era, per l'Impero, l'Aquila nera su campo oro. A Terni invece, la parte guelfa era rappresentata da un angelo crucifero.\nParte Ghibellina.\nUn sigillo della fazione ghibellina, datato agli ultimi decenni del XIII secolo e conservato presso il Bargello, viene descritto nel volume dedicato ai Sigilli Civili del Museo del Bargello: \"Ercole a cavallo del Leone Nemeo, in atto di sganasciarlo; nel fondo alcune pianticelle con trifogli\". Lo stemma raffigurato sul sigillo fiorentino raffigura un uomo vestito che, a cavalcioni della bestia, ne disarticola le fauci prendendolo alle spalle. L'interpretazione di tale sigillo risulta controversa: inizialmente, nel personaggio viene identificato Ercole e nel leone la fiera di Nemea, la prima delle fatiche erculee. Dunque Ercole sarebbe stato scelto come simbolo della Parte Ghibellina per la sua forza e il suo coraggio contro il maligno Leone.\nSuccessivamente si giunge ad una diversa lettura della raffigurazione: il personaggio rappresentato non \u00e8 Ercole, e il leone non \u00e8 la fiera di Nemea. Si tratta, invece, di Sansone che smascella il leone. L'animale era diventato, infatti, il simbolo della citt\u00e0, in cui la Repubblica si riconosceva. A rafforzare il legame tra la citt\u00e0 e l'animale contribu\u00ec l'alluvione del 1333 che spazz\u00f2 via la statua di Marte, considerato il protettore di Firenze, posta presso Ponte Vecchio. Per questo, l'etimologia pi\u00f9 probabile del Marzocco, \u00e8 quella della contrazione di un diminutivo di Marte, \"Martocus\".\nResta il dubbio sul motivo per cui i Ghibellini fiorentini avessero scelto di rappresentare la morte del Leone. Secondo alcune ipotesi, per simboleggiare la fine della Firenze popolare e filoguelfa; secondo altre, rappresentava la vittoria del Bene sul Male poich\u00e9 spesso l'animale \u00e8 divenuto simbolo di superbia, ferocia e forza incontrollata, in Dante come nel Vecchio e nel Nuovo Testamento. Se dunque lo stemma di Parte Guelfa sottendeva il simbolismo della lotta della Giustizia contro il Demonio, altrettanto valeva per il sigillo della Parte Ghibellina. Dall'interpretazione dei due vessilli, risulta evidente che entrambe le fazioni combattevano sotto l'egida di Dio per scardinare un sistema guidato dal Maligno.\nEvoluzione dei termini.\nI due termini, \"guelfo\" e \"ghibellino\", che cos\u00ec tanto successo hanno avuto nella storia italiana, hanno per\u00f2 sub\u00ecto un'evoluzione semantica complessa e molto interessante. Se i Guelfi e i Ghibellini sono legati, almeno nell'immaginario collettivo, alle vicende del XIII secolo ed eternati dalle parole del guelfo Dante Alighieri, ancora nel XV secolo Bernardino da Siena richiedeva l'eliminazione dei due epiteti. E altrettanto faceva il vescovo di Venezia, Pietro Barozzi, nel suo \"De factionibus extinguendis\"; obiettivo non conseguito affatto se Andrea Alciato, quasi un secolo pi\u00f9 tardi, affermava che il conflitto tra Guelfi e Ghibellini era giunto sino ai suoi tempi. Bisogna poi ricordare la ripresa Ottocentesca dei due termini, quando sorsero il partito Neoguelfo e il movimento Neoghibellino, capitanati da figure come Gioberti o Guerrazzi e che indicavano sostanzialmente un atteggiamento filopontificio o decisamente laico se non anticlericale nell'Italia risorgimentale.\nLe origini.\n\u00abI maladetti nomi di parte guelfa e ghibellina si dice che si criarono prima in Alamagna, per cagione che due grandi baroni l\u00e0 aveano guerra insieme, e aveano ciascuno un forte castello l'uno incontro all'altro, che l'uno avea nome Guelfo e l'altro Ghibellino\u00bb. In realt\u00e0 il nome della fazione guelfa non derivava dal maniero familiare, ma dal nome stesso del duca Welf, mentre Weiblingen era proprio il nome del castello degli Hohenstaufen. L'origine dei nomi fu oggetto di studio molto presto e per\u00f2, gi\u00e0 nel corso del '300, diverse e fantasiose versioni legavano i due epiteti chi a nomi di demoni, chi di cani, chi di castelli, chi, infine, li legava a citazioni bibliche.\nFirenze e Federico II (1220-1250).\nLe ripetute discese di Federico Barbarossa in Italia scatenarono, prevalentemente nei comuni del Centro Nord, idee nuove sull'atteggiamento da tenere nei riguardi dell'Impero, specie in materia di autonomia. Le due fazioni, una pi\u00f9 condiscendente, l'altra pi\u00f9 contraria alla volont\u00e0 imperiale, non sono per\u00f2 ancora denominate coi nomi di Guelfi e Ghibellini. Con l'arrivo sulla scena politica italiana di Federico II (1250) iniziano ad essere citate nelle fonti \u00able parti della Chiesa e dell'Imperio\u00bb. Queste due denominazioni andarono a complicare decisamente il panorama comunale italiano che sino ad allora aveva solo utilizzato i nomi delle famiglie preminenti come etichetta di gruppi contrapposti: Lambertazzi e Geremei a Bologna, Uberti e Buondelmonti a Firenze e cos\u00ec via. Ma proprio a Firenze, i due gruppi familiari contrapposti assunsero i nomi di Guelfi e Ghibellini. La divisione del Comune fiorentino in Guelfi e Ghibellini divenne poi sinonimo di lotta tra Papato ed Impero, tra filopapali e filoimperiali, se non, in qualche caso, fra cattolici ed eretici.\nL'eclissi sveva.\nCon l'insuccesso politico e la morte di Federico II il significato dei due termini cambi\u00f2 notevolmente. Federico e i suoi erano stati al centro di una serie di campagne diffamanti da parte della Curia culminanti nella crociata indetta contro l'Anticristo, identificato nello Svevo. In questa fase il discrimine non era essere filopapali e buoni cristiani o meno. Il clima era quello di uno scontro di tipo religioso. Non fu perci\u00f2 un caso che papa Clemente IV dotasse la Lega Guelfa di uno stemma inequivocabile: l'Aquila rossa che artiglia il Drago, dove quest'ultimo, simbolo biblico del Male per eccellenza, rappresentava certamente i Ghibellini. Ma negli stessi anni la Lega Ghibellina rispondeva fregiandosi del simbolo di Ercole che strangola il Leone. Questo, pi\u00f9 che al Marzocco fiorentino, rinvia a uno degli animali venefici del bestiario medievale. In questo vibrante ventennio, che possiamo far concludere col 1268, con la morte dell'ultimo Hohenstaufen a Napoli, l'opposizione era dunque non tanto tra filopontifici e filoimperiali, quanto piuttosto tra i filosvevi e gli antisvevi o, meglio, i filoangioini.\nUso religioso dei termini.\nL'uso dello strumentario religioso nelle guerre, che oramai riguardavano tutta l'Italia, assume toni di vera e propria strategia politica a ridosso della duplice vittoria di Carlo d'Angi\u00f2, a Benevento (1266) e Tagliacozzo (1268). Negli anni successivi vennero intentati alcuni processi religiosi per eresia contro i Ghibellini, il cui nome era ora associato sia all'opposizione politica al nuovo sovrano come all'opposizione ai precetti della Chiesa. Cos\u00ec, nella fase che coincise col successo guelfoangioino, se l'essere guelfo tornava a significare essere \"Parte della Chiesa\", l'essere Ghibellino, che gi\u00e0 significava essere avverso a Carlo di Angi\u00f2, divenne sinonimo di nemico della vera fede e quindi eretico.\nIl caso della famiglia di Farinata divent\u00f2 il simbolo dell'accanimento contro il ghibellinismo fiorentino: tra il 1283 e il 1285 furono riesumate e bruciate le ossa di alcuni membri della famiglia Uberti, accusati di essere eretici patarini.\nNuove lotte (dal 1330 in poi).\nNel XIV secolo, i due epiteti avevano perduto buona parte i loro significati originari. Agli inizi del '300, papa Giovanni XXII, afferm\u00f2 che rimane il vulgus ad utilizzare tali nomi, un uso che oramai da tempo non era pi\u00f9 limitato alla Toscana, ma esteso a tutta l'Italia. I nomi erano rimasti, i significati, decisamente mutati. Dante, nel VI canto del Paradiso prega i Ghibellini, e probabilmente si riferisce a quelli di Firenze, a far \u00ablor'arte sot-t'altro segno\u00bb che non sia l'aquila imperiale, un simbolo grandioso e sacro dietro cui invece ormai si nascondevano per lo pi\u00f9 solo interessi di poche e sfortunate famiglie fiorentine esuli. Non \u00e8 possibile fornire una definizione soddisfacente dei due termini, poich\u00e9 da essi sorsero tanti e variegati significati utilizzati nei modi pi\u00f9 svariati.\nSviluppi successivi.\nI sostantivi di guelfo e ghibellino sono stati utilizzati nei secoli successivi per definire, nel primo caso, posizioni politiche prossime al potere papale e al regno di Francia e, nel secondo, al Sacro Romano Impero. Ad esempio, Cesare Hercolani, \"colpevole\" di aver procurato agli imperiali l'occasione della vittoria di Pavia (1525) contro Francesco I di Francia, venne poi ucciso da attentatori guelfi.\nIn seguito i due nomi di partito hanno generato diversi toponimi e nomi di persona o di famiglia riconducibili ad essi. Un esempio per entrambi i casi: Guffanti = Guelfi-fanti; Giubellini = Ghibellini."}
{"id": "2291077", "revid": "313652", "url": "https://it.wikipedia.org/wiki?curid=2291077", "title": "CNR Radio FM", "text": ""}
{"id": "2291081", "revid": "1748167", "url": "https://it.wikipedia.org/wiki?curid=2291081", "title": "Tangenziale di Caserta", "text": ""}
{"id": "2291082", "revid": "2105814", "url": "https://it.wikipedia.org/wiki?curid=2291082", "title": "Alexandre-Hyacinthe Dunouy", "text": "olio su tela, 38x46,\nBiografia.\nAlexandre-Hyacinthe Dunouy inizi\u00f2 la sua carriera dipingendo panorami di Parigi e della regione circostante. La sua prima esposizione risale al 1781, al \"Salon de la Jeunesse\", organizzato a Parigi. Dipinse tele con paesaggi nei dintorni di Roma e di Napoli. Partecip\u00f2 alle esposizioni nella capitale francese ininterrottamente dal 1791 fino al 1833, salvo rare assenze. Ricevette medaglie nel 1819 e nel 1827. Di lui \u00e8 noto che viaggi\u00f2 a lungo in Italia e che fra il 1813 e il 1814 fu a Napoli, sotto la protezione di Gioacchino Murat e che dipinse vedute napoletane, firmate e datate. Ci sono tracce di una sua presenza in Italia molti anni prima, attorno al 1780. Visse anche per lunghi periodi in Alvernia, Savoia e nell'area attorno Lione.\nI dipinti di Dunouy sono generalmente piccoli e decorativi, garbati e pieni di dettagli\u02d0 egli \u00e8 nel numero di quegli artisti definiti \"piccoli Maestri\". Le loro opere sono in genere di gusto classico e caratterizzate da forti dettagli e da luminosit\u00e0.\nAlcune delle opere di Dunoy includono immagini ispirate alle opere di Jean-Louis Demarne e di Nicolas Antoine Taunay e fra i pittori da lui influenzati si pu\u00f2 annoverare Achille-Etna Michallon."}
{"id": "2291083", "revid": "287204", "url": "https://it.wikipedia.org/wiki?curid=2291083", "title": "Anita Louise", "text": "Come attrice bambina, fino al 1929, us\u00f2 il nome di Louise Fremault.\nBiografia.\nEsord\u00ec nel mondo dello spettacolo a soli sei anni, quando inizi\u00f2 a recitare nei teatri di Broadway al fianco di Walter Hampden.\nAll'et\u00e0 di nove anni, fece il suo debutto nel mondo del cinema con il nome d'arte di Louise Fremault nella pellicola \"The Sixth Commandment\" (1924) di Christy Cabanne. Continu\u00f2 la sua carriera di attrice bambina abbandonando nel 1929 il cognome d'arte Fremault per fare uso solo dei suoi due nomi di battesimo, Anita Louise.\nA differenza di altri attori bambini del mondo del cinema, continu\u00f2 la sua carriera come attrice anche in et\u00e0 adulta, e venne scritturata dalla Warner Bros. per recitare nel dramma in costume \"Madame du Barry\" (1934) di William Dieterle, al fianco di Dolores del R\u00edo e Reginald Owen. Prosegu\u00ec nel filone dei drammi storici recitando nella versione diretta da Dieterle di \"Sogno di una notte di mezza estate\" (1935) e in \"La vita del dottor Pasteur\" (1936), dello stesso regista, per arrivare al ruolo di Maria Teresa Luisa di Savoia-Carignano nel dramma storico \"Maria Antonietta\" (1938) di W. S. Van Dyke.\nTuttavia il suo aspetto di giovinetta dal viso acqua e sapone, dagli occhi azzurri e i capelli biondi, la imprigion\u00f2 nel \"clich\u00e9\" della brava ragazza, che le imped\u00ec per lungo tempo di intraprendere ruoli impegnativi e drammatici. Fu cos\u00ec che a partire dagli anni quaranta la sua carriera cinematografica prese la via dei \"B-Movies\", per terminare nel 1947 con una delle pellicole della serie del celebre personaggio poliziesco Bulldog Drummond.\nIl 17 maggio 1940 spos\u00f2 l'attore Buddy Adler, dal quale ebbe due figlie e con il quale rest\u00f2 fino alla morte di quest'ultimo nel 1960. A partire dal 1956 scelse di tentare la via della televisione, e venne scritturata per interpretare il ruolo della madre del giovane Ken McLaughlin (interpretato da Johnny Washbrook), nella serie televisiva di successo \"Frida\", la storia dell'amicizia di un ragazzo con il suo cavallo. La Louise venne scritturata nel 1953 dalla CBS per sostituire la celebre attrice Loretta Young, in convalescenza per un intervento chirurgico, nella sua trasmissione in diretta di grande successo \"Letter to Loretta\"."}
{"id": "2291094", "revid": "599", "url": "https://it.wikipedia.org/wiki?curid=2291094", "title": "Spazi di Banach", "text": ""}
{"id": "2291095", "revid": "6923", "url": "https://it.wikipedia.org/wiki?curid=2291095", "title": "Strada statale 700", "text": ""}
{"id": "2291097", "revid": "574302", "url": "https://it.wikipedia.org/wiki?curid=2291097", "title": "Chicago Film Critics Association Award per la migliore attrice", "text": "Il Chicago Film Critics Association Award per la migliore attrice protagonista (\"CFCA for Best Actress\") \u00e8 una categoria di premi assegnata dalla Chicago Film Critics Association, per la migliore attrice protagonista dell'anno.\nA differenza di altri tipi di premi, essa \u00e8 stata consegnata ininterrottamente dal 1989 in poi.\nVincitori e candidati.\nI vincitori sono indicati in grassetto, con a seguire gli eventuali altri candidati."}
{"id": "2291099", "revid": "1543377", "url": "https://it.wikipedia.org/wiki?curid=2291099", "title": "Qualificazioni al campionato mondiale di calcio 2006 - UEFA (gruppo 1)", "text": ""}
{"id": "2291104", "revid": "1543377", "url": "https://it.wikipedia.org/wiki?curid=2291104", "title": "Qualificazioni al campionato mondiale di calcio 2006 - UEFA", "text": "Le qualificazioni europee al Mondiale 2006 videro la partecipazione di 52 Nazionali, con la Germania ammessa d'ufficio alla fase finale in quanto nazione ospitante.\nSorteggio e calendario.\nIl sorteggio per determinare la composizione dei gruppi si svolse a Francoforte sul Meno, in Germania, il 5 dicembre 2003.\nLa fase di qualificazione ebbe inizio il 18 agosto 2004, per concludersi il 16 novembre 2005 con gli spareggi.\nRaffronto delle seconde classificate.\nLe due migliori seconde classificate accedono alla fase finale dei Mondiali, con le restanti sei ammesse al turno di spareggio.\nPer Turchia, Slovacchia e Repubblica Ceca sono esclusi i risultati contro le ultime classificate dei rispettivi gironi al fine di non falsare il raffronto."}
{"id": "2291105", "revid": "1573940", "url": "https://it.wikipedia.org/wiki?curid=2291105", "title": "Mantella viridis", "text": "La mantella verde (\"Mantella viridis\" ) \u00e8 una specie di anfibi della famiglia Mantellidae, endemica del Madagascar.\nDescrizione.\n\u00c8 un anuro di piccole dimensioni, lungo dai 2 ai 3\u00a0cm. \u00c8 di colore giallo o verde chiaro sul dorso e la testa, nero sui fianchi ed ha una stria bianca lungo il labbro superiore.\nBiologia.\n\u00c8 interamente terrestre, \u00e8 attiva solo durante il giorno e si nutre di insetti e altri invertebrati. \nRiproduzione.\nNel periodo dell'accoppiamento, che ha luogo durante la stagione delle piogge, il richiamo del maschio, costituito da una breve serie di \"doppi clic\" , attrae la femmina in prossimit\u00e0 dell'acqua, vicino alla quale vengono deposte le uova, in ammassi gelatinosi.\nDistribuzione.\nQuesta specie \u00e8 diffusa nel Madagascar settentrionale. Ha un areale molto frammentato costituito da zone di foresta pluviale anche degradata, da 0 a 950 m s.l.m. \u00c8 presente anche sull'isola di Nosy Hara.\nConservazione.\n\u00c8 una specie considerata a rischio di estinzione a causa della distruzione delle foreste in cui vive."}
{"id": "2291107", "revid": "767487", "url": "https://it.wikipedia.org/wiki?curid=2291107", "title": "Raymond Pettibon", "text": "Noto per i suoi disegni fumettistici, ironici e ambigui, il soggetto dell'arte di Pettibon \u00e8 talvolta violento e antiautoritario. Dalla fine degli anni settanta alla met\u00e0 degli anni ottanta \u00e8 stato associato al gruppo hardcore punk statunitense Black Flag e all'etichetta SST Records, entrambe fondate dal fratello Greg Ginn. Dall'inizio degli anni novanta, invece, \u00e8 diventato una figura importante nell'arte contemporanea.\nLe sue opere sono principalmente in inchiostro su carta e molte sono monocromatiche, nonostante egli usi talvolta il colore attraverso l'uso di colori, matita o acquerello. Oltre ai suoi lavori su carta, Pettibon ha utilizzato la video art e ha recentemente creato installazioni.\nBiografia.\nPettibon si laure\u00f2 in economia alla UCLA e lavor\u00f2 per un breve periodo come professore di matematica, prima di iniziare la sua carriera artistica nel 1977.\nNel 1977 suo fratello Greg Ginn, chitarrista e compositore, form\u00f2 la influente punk band Black Flag. Inizialmente, Pettibon fu il bassista del gruppo quando esso si faceva ancora chiamare \"Panic\". Quando la band scopr\u00ec che esisteva un altro gruppo con lo stesso nome, Pettibon sugger\u00ec il nome \"Black Flag\" e disegn\u00f2 il logo della band, composto da quattro barre orizzontali. Nello stesso periodo Pettibon scelse il suo nome d'arte, dal soprannome \"petit bon\" (bravo ragazzo) che gli aveva dato suo padre..\nI disegni di Pettibon apparvero sui volantini e sulle copertine degli album dei Black Flag fin dai primi anni ottanta, e l'artista divenne noto nella scena punk di Los Angeles. Il cantante dei Black Flag Henry Rollins ha descritto Pettibon come schivo, tanto da sembrare talvolta un disadattato, e fan di jazz; Rollins ha anche dichiarato che Pettibon, come suo fratello Greg, era molto professionale tanto da produrre a volte dozzine di disegni al giorno.\nNegli anni ottanta Pettibon ha pubblicato molte raccolte dei suoi disegni attraverso l'etichetta SST Records; la maggior parte di essi sono ora fuori commercio e hanno prezzi elevati. Pettibon cominci\u00f2 a disegnare copertine per altre band della SST, tra cui i Minutemen. Ebbe un litigio con i Black Flag dopo che il batterista Bill Stevenson aveva tagliato uno dei suoi disegni per scrivere i testi di alcuni brani di \"Loose Nut\". Nel 1990, Pettibon realizz\u00f2 la copertina di \"Goo\", album dei Sonic Youth.\nDa allora Pettibon \u00e8 stato acclamato a livello internazionale, e ha alcune sue opere nei musei pi\u00f9 prestigiosi dell'arte contemporanea: il Museum of Modern Art a New York, il Museum of Contemporary Art a Los Angeles e il San Francisco Museum of Modern Art.\nPettibon si \u00e8 occasionalmente dilettato nella musica, e ha fatto parte di una band chiamata Super Sessions che suonava nell'area di Los Angeles. Inoltre ha contribuito come compositore agli album dei fIREHOSE \"Flyin' The Flannel\" e \"Mr. Machinery Operator\" e nell'ottobre 2006 ha debuttato come cantante nel secondo album degli Unknown Instructors, \"The Master's Voice\".\nHa formato anche recentemente una propria band, chiamata The Niche Makers.\nCuriosit\u00e0.\nIl video dei Red Hot Chili Peppers del brano Monarchy Of Roses (album I'm With You del 2011) \u00e8 stato ispirato proprio dallo stile di Raymond Pettibon. Il video ritrae la band destreggiarsi fra un vortice di disegni in bianco e nero."}
{"id": "2291110", "revid": "287204", "url": "https://it.wikipedia.org/wiki?curid=2291110", "title": "Langara (Stargate)", "text": "Langara (designazione SGC: P2S-4C3, indirizzo Stargate: ) \u00e8 un pianeta immaginario in cui sono ambientati alcuni episodi della serie di fanatascienza Stargate SG-1. Jonas Quinn \u00e8 originario di questo pianeta.\nNome.\n\u00c8 stato attribuito questo nome al pianeta perch\u00e9 \"Langara\" ha radici lessicali comuni ai tre ceppi linguistici.\nStoria.\nInformazioni generali.\nDiverso tempo fa, Langara fu un dominio dei Goa'uld, pi\u00f9 precisamente di Thanos che probabilmente mor\u00ec durante i suoi esperimenti sul Naquadria, un sostanza radioattiva derivante dal Naquadah. Non si sa per quale motivo i Goa'uld abbandonarono il pianeta ma dall'epoca in cui furono liberi, i Langarani crearono una civilt\u00e0 propria e il pianeta fu diviso in tre superpotenze: Kelowna, Tirania e la Federazione Andari. Queste tre nazioni furono, e rischiano di essere tutt'oggi, distruttive l'una con l'altra. Nell'anno terrestre 1986, i Kelowniani scoprirono il loro Stargate ma non seppero mai cosa fosse finch\u00e9 l'SG-1 non giunse sul pianeta, nel 2002.\nDopo l'incontro con l'SG-1.\nQuando l'SG-1 raggiunse Langara, i Kelowniani avevano appena cominciato a creare una bomba al Naquadria, un materiale molto presente sul pianeta. Essi cominciarono a condividere tecnologie con la Terra ma, a causa della loro intenzione di distruggere le altre superpotenze con le bombe al Naquadria (simili a bombe atomiche terrestri), il Comando Stargate decise di interrompere ogni comunicazione con Langara.\nUn anno dopo, Tirania e Andari furono vicine ad unire le loro forze per sconfiggere Kelowna, la quale chiese aiuto alla Terra ma il Comando Stargate si rifiut\u00f2 di dare supporto tecnologico. Con poche speranze, Kelowna us\u00f2 la sua bomba al Naquadria, la cui potenza devast\u00f2 tutte e tre le nazioni, che decisero di negoziare la pace.\nEssendo Langara ricco di Naquadria in natura, senza dover lavorare il Naquadah, Anubis decise di conquistare il pianeta. Per poter respingere Anubis, le tre superpotenze decisero di formare un Consiglio Unito Governante e di collaborare assieme. Langara stessa fu vicina alla devastazione quando una vena di Naquadria fu vicina ad esplodere ma fortunatamente Jonas Quinn e l'SG-1 riuscirono ad impedirlo.\nL'invasione degli Ori.\nDurante l'invasione degli Ori, Langara fu conquistata poco dopo la devastazione di Dakara. Si presume che i Langarani riottennero la loro indipendenza dopo che l'SG-1 us\u00f2 l'Arca della verit\u00e0 sui Priori.\nAiuto alla \"Destiny\".\nQualche anno dopo, i Langarani svilupparono una centrale energetica che otteneva energia direttamente nel nucleo di Naquadria e posizionarono lo Stargate all'interno della centrale. Sia i Tau'ri che l'Alleanza Lucian chiesero ai Langarani di poter usare il loro Stargate per raggiungere la \"Destiny\". I Langarani per\u00f2, venuti a conoscenza che i due pianeti usati per raggiungere la \"Destiny\" sono esplosi, rifiutarono le loro richieste. Nonostante il dottor Rodney McKay trov\u00f2 un modo per evitare che il pianeta esplodesse, i Langarani continuarono a rifiutare di aiutare i Tau'ri. Dopo un fallito tentativo dei terrestri di prendere il possesso dello Stargate e della centrale energetica, l'alleanza tra i Langarani e i terrestri rimase forte e il Comando Stargate conferm\u00f2 la loro protezione contro gli attacchi dell'Alleanza Lucian.\nGoverni di Langara.\nKelowna.\nKelowna \u00e8 la superpotenza di Langara che possiede lo Stargate del suo pianeta e che quindi entra per prima in contatto con i Tau'ri.\nFederazione Andari e Terrania.\nDopo generazioni di guerre tra loro, le due nazioni si allearono contro Kelowna. Sentendosi minacciata, quest'ultima us\u00f2 le sue armi nucleari contro le altre due fazioni. In seguito, le superpotenze si accordarono per trovare una pace e, dopo l'attacco di Anubis, crearono un governo unificato, con Jonas Quinn come rappresentante per Kelowna."}
{"id": "2291114", "revid": "2200451", "url": "https://it.wikipedia.org/wiki?curid=2291114", "title": "Sassinoro", "text": "Sassinoro \u00e8 un comune italiano di 619 abitanti della provincia di Benevento in Campania.\nGeografia fisica.\nSassinoro sorge su di un colle alle pendici del monte Rotondo, afferente il massiccio del Matese, nella valle del Tammaro.\nIl territorio comunale ha un'escursione altimetrica pari a 783\u00a0m.\nL'altezza minima \u00e8 di 392 m s.l.m. nei pressi del fiume Tammaro, mentre la massima \u00e8 di 1.175 m s.l.m. della cima Selvozza. Il centro abitato \u00e8 invece posto a 545 m s.l.m.\nI rilievi principali sono cima Selvozza (1.175 m s.l.m.) e il monte Rotondo (circa 1.000 m s.l.m.) che sovrasta il centro abitato.\nDista da Benevento circa 35\u00a0km e 30\u00a0km da Campobasso.\nTerritorio.\nSassinoro sorge sul confine nord sia della regione Campania sia della stessa provincia di Benevento, essendo l'ultima propaggine della Campania al confine con il Molise e la provincia di Campobasso.\nConfinante con il territorio comunale di Morcone per i tre quarti del suo perimetro, Sassinoro \u00e8 uno dei comuni pi\u00f9 piccoli della provincia di Benevento sia dal punto di vista territoriale (13,2\u00a0km\u00b2) sia dal punto di vista abitativo (circa 650 abitanti); l'altro comune con cui confina \u00e8 Sepino, comune molisano della provincia di Campobasso.\nLa maggior parte del territorio comunale \u00e8 collinare e montuoso anche se vi sono piccole pianure dislocate entro il suo territorio, come la pianura di Colle di Prato detta comunemente \"La Pianella\", dove vi \u00e8 anche un piccolo lago artificiale frequentato per la pesca sportiva, e la piccola pianura di Vignadonica situata ad est del centro abitato.\nIl territorio comunale \u00e8 delimitato da due corsi d'acqua naturali: il torrente la Sassinora, affluente del fiume Tammaro, lo separa dal comune di Morcone; il torrente Rio Fratto, anch'esso affluente del Tammaro, da quello di Sepino.\nGeologia.\nIl centro abitato \u00e8 situato su un colle formato di massi calcarei congregrati, elevato tra due pianure, al nord quella di Sepino e al sud quella di Morcone e fra due gole laterali formate da opposti monti e colline.\nIl terreno non offre indizi vulcanici, n\u00e9 fossili. I banchi arenarii, di natura calcarea, si trovano in molti luoghi, e quelli quasi puri, con pagliuzze di mica e lamine di feldspato, si adoperano con la calce come cemento da fabbrica.\nIl terreno di Sassinoro pu\u00f2 allora essere classificato nella sua variet\u00e0 come:\nIdrografia.\nIl territorio di questo comune, essendo formato in gran parti da piccole valli e colline dominate dal monte Rotondo, ha molte sorgenti d'acqua lungo le pendici settentrionali dello stesso, ove se ne contano fino a tredici, freschissime e abbondanti, vengono usate per l'irrigazione nel periodo estivo e vanno a gettarsi nel fiume Tammaro.\nIl comune \u00e8 perci\u00f2 sicuramente ricco di acque e si possono trovare come detto molte sorgenti naturali, tutte al di sopra degli 800 m s.l.m.\nSenza dubbio simbolo di ci\u00f2 \u00e8 la grande fontana che si trova nella piazza principale del paese, piazza IV Novembre, anche se su tutto il territorio comunale si contano una quindicina di fontane e nel centro abitato un elemento caratteristico sono i \"fontanili\" che sono dislocati in ogni rione.\nLe sorgenti sono cos\u00ec abbondanti in questa terra che il paese riesce a soddisfare autonomamente le sue esigenze idriche; un tempo riuscivano a garantire anche il funzionamento di tanti mulini, ora in disuso.\nIl maggior corso d'acqua \u00e8 senza dubbio il fiume Tammaro che lambisce a sud il centro abitato e bagna per circa 7\u00a0km il territorio comunale, facendo anch'esso, per un certo tratto, da confine naturale con il territorio comunale di Morcone a sud-ovest.\nCorsi d'acqua minore sono i due maggiori torrenti che scorrono nel territorio comunale sassinorese, il Rio Fratto e la Sassinora, entrambi affluenti del Tammaro, che durante il periodo estivo hanno una ridottissima portata d'acqua per poi invece incrementarsi d'inverno.\nClima.\nIl clima di Sassinoro \u00e8 quello tipico della zona appenninica.\nLe grandinate sono pi\u00f9 frequenti in primavera ma raramente sono dannose, sterminatrice per i prodotti agricoli \u00e8 invece quella che cade d'autunno.\nLe piogge sono frequenti in primavera, in autunno e in inverno.\nLe nevi non sono rare ma durano anche pi\u00f9 di 20 giorni all'anno anche se con il trascorrere degli anni questo fenomeno atmosferico tende sempre meno a presentarsi sul comune e in generale sulla zona circostante Sassinoro.\nNevicate memorabili rimangono quella del 1903 e quella del 24 febbraio 1956 quando dovette intervenire l'esercito perch\u00e9 il paese rimase isolato. Un'ultima nevicata c'\u00e8 stata a febbraio 2012 con pi\u00f9 di due metri di neve anche nel centro abitato.\nLe temperature sono medio-basse; d'estate per\u00f2 si raggiungono anche i 37/38\u00b0 mentre in inverno il termometro frequentemente, soprattutto durante le ore notturne, scende sotto gli 0\u00b0 facendo registrare a volte temperature anche sotto i -3\u00b0.\nStoria.\nIn et\u00e0 sannita nel comune esisteva un insediamento che trovava posto poco distante dall'attuale centro abitato.\nReperti risalenti all'epoca romana sono stati invece trovati nelle localit\u00e0 \"Invernare\" e \"Colle di Prato\". In quest'ultima \u00e8 stata rinvenuta una moneta d'argento coniata tra il 320 e il 248 a.C.\nIntorno all'anno 1000 Sassinoro era soggetto all'autorit\u00e0 della chiesa di Santa Sofia di Benevento.\nNel 1027 venne citato col nome di \"Sassannorum\".\nSuccessivamente fu feudo dei Valletta e dei De Capua.\nNel 1566 pass\u00f2 ai Carafa che nel 1608 lo vendettero agli Allegretti.\nNel 1651 divenne possedimento della famiglia Mazzacane di Cerreto Sannita.\nIl terremoto del 5 giugno 1688 provoc\u00f2 ingenti danni al paese che venne subito ricostruito.\nNel 1776 pass\u00f2 ai marchesi Mondelli.\nIl paese sub\u00ec altri danni dal sisma del 26 luglio 1805.\nGi\u00e0 facente parte del Contado del Molise, dal 1861 fa parte della provincia di Benevento.\nIl suo nome deriverebbe, secondo la tradizione, da un sasso sul quale si ripos\u00f2 papa Onorio III.\nIn realt\u00e0 \"Sassinoro\" deriverebbe dai sassoni, popolo germanico sceso in Italia al seguito dei longobardi.\nMonumenti e luoghi d'interesse.\nSantuario di Santa Lucia.\nIl Santuario di Santa Lucia \u00e8 sito in una localit\u00e0 suggestiva, circondata dai boschi di querce.\nLa sua edificazione \u00e8 dovuta a una leggenda secondo cui in questo luogo, nel XVII secolo, alcuni pastori scoprirono una grotta nascosta nella fitta vegetazione. All'interno della grotta assistettero all'apparizione di Santa Lucia e di San Michele Arcangelo. I pastori, tornati dopo alcuni giorni nella grotta, trovarono delle raffigurazioni dei due santi impresse nella roccia.\nVenne subito costruito un luogo sacro che inizi\u00f2 ad essere meta di intensi pellegrinaggi.\nL'attuale Santuario \u00e8 stato edificato nel XX secolo in stile neoromanico. Durante i lavori fu rinvenuta una statua in bronzo raffigurante la dea Demetra, risalente al III secolo a.C.\nLa facciata presenta un rosone e un campanile in pietra locale.\nAll'interno \u00e8 ancora visibile la grotta dove i pastori ebbero in visione Santa Lucia e San Michele, raffigurati su due sculture in marmo di Carrara.\nInteressanti sono le vetrate policrome che narrano tramite le immagini la leggenda che ha portato all'edificazione del luogo sacro.\nAltre architetture religiose.\nChiesa di Santa Maria delle Grazie\nChiesa di San Michele Arcangelo\nSociet\u00e0.\nEvoluzione demografica.\nIl comune di Sassinoro ha fatto registrare nel censimento del 1991 una popolazione pari a 918 abitanti.\nNel censimento del 2001 ha fatto registrare una popolazione pari a 646 abitanti, mostrando quindi nel decennio 1991 - 2001 una variazione percentuale di abitanti pari al -29,63%.\nGli abitanti sono distribuiti in 263 nuclei familiari con una media per nucleo familiare di 2,46 componenti.\nAmministrazione.\nGemellaggi.\nSassinoro \u00e8 gemellata con Ossining, "}
{"id": "2291120", "revid": "830939", "url": "https://it.wikipedia.org/wiki?curid=2291120", "title": "Enrico Mart\u00ednez", "text": "Biografia.\nIl luogo e la data di nascita sono sconosciuti, anche se secondo alcuni era di discendenza spagnola. Alexander von Humboldt dise che era tedesco o olandese, e secondo altri si trattava di un messicano che aveva studiato in Spagna, ma con tutta probabilit\u00e0 era francese. Il nome Henri Mart\u00edn sarebbe stato ispanizzato in Enrico Mart\u00edn o Mart\u00ednez. Nel 1607 il vicer\u00e9 Don Luis de Velasco gli affid\u00f2 il difficile compito di drenare la valle che circondava Citt\u00e0 del Messico. La valle formava un bacino chiuso, e durante le forti piogge i laghi di Zumpango e San Cristobal si alzavano sopra al livello del lago di Texcoco, straripando nel bacino ed inondando la citt\u00e0 minacciandone la distruzione. Il progetto di Mart\u00ednez consisteva nell'apertura di un canale in uscita dal lago di Zumpango che avrebbe mantenuto basso il livello impedendo le inondazioni. I lavori iniziarono il 28 novembre 1607, e terminarono il 13 maggio 1609. La corrosione e la costante azione dell'acqua provoc\u00f2 l'erosione interna del tunnel, ostruendo il passaggio. Durante la vicereggenza dell'arcivescovo Garc\u00eda Guerra (1611-12), in risposta all'interrogazione fatta da Filippo III sullo stato dei lavori e sui loro costi, l'arcivescovo ed il consiglio comunale risposero che i lavori di Mart\u00ednez non si erano rivelati adeguati a scongiurare il pericolo per la citt\u00e0, che erano gi\u00e0 stati spesi 413\u00a0325 pesos ed occupati 1\u00a0126\u00a0650 di lavoratori. Mart\u00ednez scrisse al re per contraddire le informazioni.\nIl vicer\u00e9, Don Diego Fern\u00e1ndez de C\u00f3rdoba (1612-21), successore di Garcia Guerra, fu inviato dalla Spagna con istruzioni speciali sul lavoro di drenaggio della valle. Contemporaneamente Filippo III commission\u00f2 all'ambasciatore spagnolo presso la Corte di Francia, Don Inigo Contreras, il compito di trovare un ingegnere competente, e fu scelto l'olandese Adrian Boot che giunse in Messico nel 1614. Dietro richiesta del vicer\u00e9, Boot, Mart\u00ednez e l'auditor Otalora visitarono i lavori stilando ognuno un resoconto. Boot disse che il canale che Mart\u00ednez chiamava Huehuetoca o Nochistongo era inadeguato, e present\u00f2 un nuovo progetto da 185\u00a0900 pesos; Mart\u00ednez si offr\u00ec di completare il lavoro con 300 uomini e 100\u00a0000 pesos, deviando nel canale il corso del fiume Cuauhtitlan che, durante le piogge, inondava la valle del Messico. Il progetto di Boot fu respinto, e quello di Mart\u00ednez accettato con approvazione del re. L'approvazione reale fu ottenuta il 3 aprile 1616, e contemporaneamente Mart\u00ednez ricevette istruzioni per i lavori.\nNel 1623, quando ancora i lavori non erano finiti, il vicer\u00e9 Diego Carrillo de Mendoza y Pimentel (1621-24), per testare l'utilit\u00e0 del canale ordin\u00f2 di sospendere i lavori e ridirottare le acque del Cuauhtitlan nei laghi della valle. Questa scelta caus\u00f2 un'inondazione nel 1627 ed il governo municipale chiese a Rodrigo Pacheco y Osorio (1624-35) di annullare la modifica ed evitare altri disastri. Il vicer\u00e9 espose il problema a Boot, Mart\u00ednez, e a molti altri che avevano studiato la situazione, e tutti fornirono la propria analisi. Tra dispute ed incontri si arriv\u00f2 al 1629 e la foce del tunnel di Mart\u00ednez era stata praticamente ostruita, con le acque del Cuauhtitlan che esondarono nello Zumpango e Citt\u00e0 del Messico di nuovo in grave pericolo.\nIl vicer\u00e9 fece arrestare ed imprigionare Mart\u00ednez con l'accusa di aver volontariamente chiuso l'uscita del tunnel, il quale replic\u00f2 dicendo che la scarsit\u00e0 di fondi aveva reso impossibile la riparazione del soffitto del tunnel. Pochi giorni dopo (21 settembre 1629) fu rilasciato e gli furono assegnati i lavori di riparazione del tunnel. Era per\u00f2 troppo tardi, ed il giorno seguente si verific\u00f2 una grande alluvione, con l'acqua che giunse in citt\u00e0 raggiungendo il livello di 2 metri. La devastazione portata dall'acqua fu terribile, e la maggior parte delle case era diventata inabitabile. Secondo alcuni storici ben 30\u00a0000 persone persero la vita. Alcuni anni dopo l'auditor, Don Juan de Villabona Cubiaurre, fu nominato capo sovrintendente dei lavori, e forn\u00ec un resoconto con un pessimo giudizio dei lavori svolti da Mart\u00ednez. Nel 1789 il tunnel fu trasformato in un canale aperto. All'inizio del XX secolo fu implementato un nuovo progetto grazie al quale le acque della valle sarebbero state fate defluire attraverso il tunnel Tequixquiac."}
{"id": "2291121", "revid": "287204", "url": "https://it.wikipedia.org/wiki?curid=2291121", "title": "Enrico Martinez", "text": ""}
{"id": "2291128", "revid": "92723", "url": "https://it.wikipedia.org/wiki?curid=2291128", "title": "Gregorio di Benevento", "text": "Biografia.\nEra duca di Chiusi, nipote di Liutprando, che lo nomin\u00f2 altres\u00ec duca di Benevento nel 732 , dopo aver deposto sia l'usurpatore Audelais che l'altro nipote Gisulfo II, che era in minore et\u00e0. Govern\u00f2 il \"populus Samnitorum\", come Paolo Diacono chiama i Beneventani, per sette anni. Si spos\u00f2 con Giselperga e mor\u00ec nel 739 . Egli \u00e8 ricordato in alcune iscrizioni epigrafiche chiusine (provenienti dalla basilica di Santa Mustiola fuori le mura, ristrutturata per volont\u00e0 di Gregorio), di epoca longobarda, come \"aptus ubique\", cio\u00e8 duca sia di Chiusi sia di Benevento e in grado di onorare ambedue le cariche."}
{"id": "2291129", "revid": "79968", "url": "https://it.wikipedia.org/wiki?curid=2291129", "title": "Frequency division multiplex", "text": ""}
{"id": "2291130", "revid": "1573940", "url": "https://it.wikipedia.org/wiki?curid=2291130", "title": "Mantella aurantiaca", "text": "La mantella dorata (Mantella aurantiaca ) \u00e8 una rana della famiglia Mantellidae, endemica delle foreste tropicali del Madagascar centro-orientale.\nDistribuzione e habitat.\nLa specie ha un areale ristretto ad una piccola porzione del Madagascar centro-orientale, in particolare nell'area dell'acquitrino di Torotorofotsy (a nord-ovest di Andasibe) e nella foresta di Andranomena, nei pressi del fiume Samarirana.\nL'habitat tipico \u00e8 rappresentato dalla foresta tropicale con vegetazione primaria costituita da \"Pandanus\" spp..\nDescrizione.\nLunga dai 2 ai 3\u00a0cm; in genere le femmine sono di dimensioni maggiori dei maschi. \nLa livrea degli esemplari adulti \u00e8 uniformemente di colore giallo-arancio, tendente al translucido; le forme giovanili hanno una colorazione tendente al verde oliva, con macchie e striature pi\u00f9 scure.\nBiologia.\n\u00c8 interamente terrestre, \u00e8 attiva solo di giorno e va in cerca di animaletti sul suolo della foresta. \nRiproduzione.\nSi riproduce durante la stagione delle piogge, le femmine depongono le uova sulle lettiere di foglie umide e, alla schiusa, i girini vengono sospinti nelle pozze dalla pioggia.\nConservazione.\nPer la ristrettezza del suo areale, minacciato dalla deforestazione, \"M. aurantiaca\" \u00e8 considerata dalla IUCN una specie in pericolo critico di estinzione."}
{"id": "2291134", "revid": "125772168", "url": "https://it.wikipedia.org/wiki?curid=2291134", "title": "Karl Edward Wagner", "text": "Biografia.\nNato a Knoxville, Wagner seguito un corso di studi in psichiatria. La sua amarezza nei confronti della professione trapela in racconti quali \"The Fourth Seal\" e \"Into Whose Hands\". \nIn un'intervista su \"Horror magazine\" del 1994 descrisse la sua visione del mondo come nichilista, anarchica e \"assurdista\", oltre a far riferimento - scherzosamente - ad una parentela con un \"compositore di nome Richard\".\nWagner stim\u00f2 Robert Ervin Howard di cui cur\u00f2 una riedizione di alcuni racconti di Conan, edizione molto stimata dagli amatori di Howard per essere stata la prima a restituire i racconti alla loro versione originale.\nWagner scrisse anche alcuni pastiche howardiani utilizzando i personaggi di Conan il Barbaro e Bran Mak Morn.\nLa creazione originale pi\u00f9 felice di Wagner fu Kane, personaggio fantasy con chiari riferimenti al Caino biblico, descritto dall'autore come un individuo \"in grado di dominare qualsiasi situazione intellettualmente, o di staccare teste se si fosse passati alle mani\" (intervista su \"Horror magazine\" del 1994).\nCon gli amici Jim Groce e David Drake, Wagner fond\u00f2 la casa editrice Carcosa Press per recuperare e diffondere in formato di lusso i lavori dei loro autori preferiti del periodo pulp.\nWagner fu anche curatore di alcune antologie horror e fantasy.\nScomparve nel 1994 per le conseguenze di un alcolismo di lunga data."}
{"id": "2291138", "revid": "1318658", "url": "https://it.wikipedia.org/wiki?curid=2291138", "title": "UR-200", "text": "L'UR-200 (in cirillico: \"\u0423P\"-200; nome in codice NATO: SS-X-10 Scrag) \u00e8 stato un missile balistico intercontinentale di fabbricazione sovietica, sviluppato dall'OKB-52 negli anni sessanta per conto delle forze armate sovietiche.\nProgettato per competere nel programma sovietico di attacco nucleare orbitale (FOBS), secondo il quale avrebbe dovuto fungere da vettore per una testata nucleare da inserire in orbita terrestre, gli venne preferito l'R-36O, decisione che decret\u00f2 la cancellazione del progetto.\nNe furono costruiti 9 prototipi nelle versioni a due e tre stadi denominate rispettivamente UR-200A ed UR-200B.\nStoria.\nSviluppo.\nIl requisito per lo sviluppo di un sistema di bombardamento ad orbita frazionata fu emesso dai vertici delle forze armate sovietiche nel 1961. Vladimir Nikolaevi\u010d \u010celomej, a capo dell'OKB-52, in risposta a tale requisito, propose l'UR-200. Lo sviluppo di questo sistema d'arma fu autorizzato il 16 marzo 1961, ed il progetto preliminare venne completato nel luglio 1962.Nelle intenzioni dei progettisti, l'UR-200 avrebbe dovuto essere in grado di svolgere una molteplicit\u00e0 di compiti. In dettaglio, era previsto il suo utilizzo per:\nLo sviluppo della testata nucleare fu affidato a Litvinov, presso il centro di ricerca di Chelyabinsk-70.Il primo volo del nuovo missile ebbe luogo il 4 novembre 1963, presso il cosmodromo di Baikonur.\nCancellazione.\nL'SS-10 Scrag non entr\u00f2 mai in servizio operativo, in quanto gli fu preferito l'SS-9 Scarp. Il programma, infatti, venne cancellato nell'ottobre del 1964, in seguito alla caduta di Nikita Sergeevi\u010d Chru\u0161\u010d\u00ebv (principale protettore politico di \u010celomej).Oltre a motivi \u201cpolitici\u201d, la cancellazione fu forse dovuta anche a questioni di ordine tecnico. In particolare, tale cancellazione fu causata probabilmente al successo dell'R-36, ed al fatto che questo utilizzava propellente ipergolico (l'UR-200 usava invece combustibile criogenico liquido, il che lo rendeva obsoleto). Comunque, i motivi della cancellazione del programma rimangono non chiari.\nDenominazione.\nL'UR-200 rimase largamente sconosciuto in Occidente fino agli anni novanta. Il nome SS-X-10 Scrag \u00e8 in pratica il risultato di una serie di designazioni date dai servizi di intelligence occidentali. La CIA, che monitorava i lanci dei vettori da Baikonur, lo design\u00f2 SS-10. In seguito, il missile sviluppato da Korolev nell'ambito del requisito FOBS (in seguito cancellato), che fu portato in parata sulla Piazza Rossa, fu chiamato Scrag. Credendo che i due missili fossero in realt\u00e0 lo stesso sistema d'arma, questo fu designato, appunto, SS-X-10 Scrag. Inoltre, i servizi segreti occidentali si convinsero che tale missile fosse utilizzato per lanciare testate nucleare orbitali (cosa che in realt\u00e0 faceva l\u2019R-36O, derivato dall'SS-9). Paradossalmente, quindi, i tre missili concorrenti nel ruolo di FOBS divennero uno per gli osservatori occidentali.\nCaratteristiche.\nL'SS-10 era un missile di grandi dimensioni. Si trattava di un bistadio la cui lunghezza raggiungeva i 34,65 metri, mentre il diametro era di tre. Il peso al lancio era compreso tra le 136 e le 138 tonnellate, ed il payload variava tra i 2.690\u00a0kg ed i 4.000. Il missile era per impiego terrestre, con lancio da silo (gli stessi utilizzati per gli R-16U/SS-7 Saddler) e sistema di partenza a caldo. Sistema di guida era inerziale autonomo, con correzioni radio.L'armamento era costituito da una testata nucleare di potenza compresa tra i 5 ed i 15 megatoni. La gittata era compresa tra i 12.000 ed i 14.000\u00a0km, con un CEP di 1.800-5.500 metri.\nCronologia dei lanci.\nComplessivamente, vennero effettuati nove lanci di prova con una percentuale di successo pari al 77,78%:"}
{"id": "2291140", "revid": "219110", "url": "https://it.wikipedia.org/wiki?curid=2291140", "title": "File Roller", "text": "File Roller \u00e8 un programma open source per la creazione e gestione di file compressi per l'ambiente desktop GNOME.\nFormati supportati.\nFile Roller supporta i formati compressi:\nPer il supporto dei vari formati sono richiesti i programmi corrispondenti per la gestione di ciascun formato."}
{"id": "2291143", "revid": "473173", "url": "https://it.wikipedia.org/wiki?curid=2291143", "title": "Nodo bulino", "text": ""}
{"id": "2291144", "revid": "72265", "url": "https://it.wikipedia.org/wiki?curid=2291144", "title": "Sistemi fisici", "text": ""}
{"id": "2291146", "revid": "486946", "url": "https://it.wikipedia.org/wiki?curid=2291146", "title": "Teoria delle perturbazioni", "text": ""}
{"id": "2291148", "revid": "1702319", "url": "https://it.wikipedia.org/wiki?curid=2291148", "title": "Vincenzo Chialli", "text": "Biografia.\nVincenzo Chialli, nato a Citt\u00e0 di Castello il 27 luglio 1787, fu allievo di Giuseppe Crosti insieme al fratello Giuseppe, scultore. Pot\u00e9 completare la sua formazione artistica a Roma grazie a un sussidio elargitogli dal Municipio di Citt\u00e0 di Castello. A Roma fu allievo di Vincenzo Camuccini e entr\u00f2 in contatto con Canova e Thorvaldsen, esponenti rappresentativi del neoclassicismo. A Roma esegu\u00ec dei lavori su commissione di Pio VII. Svolse la sua attivit\u00e0 a Urbino, Sansepolcro, Venezia, Pesaro e a Cortona. \n&lt;br&gt;Nel 1815 soggiorn\u00f2 ancora una volta a Roma dove dipinse il \"Cimitero dei frati Cappuccini\" e la \"Messa cantata\". \nNel 1822 torn\u00f2 a Citt\u00e0 di Castello dopo un periodo passato in varie cittadine dell'Umbria e a Firenze dove si conquist\u00f2 una buona notoriet\u00e0. A Citt\u00e0 di Castello apr\u00ec uno studio insieme al Crosti.\n&lt;br&gt;Nel 1837 fond\u00f2 una \"\u201cScuola di Disegno\u201d\" a Sansepolcro, cinquant'anni dopo denominata \"\u201cScuola d'Arte applicata all'Industria\u201d\" che oggi \u00e8 l\"'Istituto d'arte di Sansepolcro\". Tra i suoi allievi \u00e8 annoverato il pittore Angiolo Tricca che gli succedette nella direzione della stessa \"Scuola di Disegno\" quando il Chialli fu chiamato a dirigere quella di Cortona dove la morte lo colse il 24 settembre del 1840 a soli cinquantatr\u00e9 anni d'et\u00e0."}
{"id": "2291150", "revid": "111405136", "url": "https://it.wikipedia.org/wiki?curid=2291150", "title": "Just Like Belgium", "text": "Just Like Belgium \u00e8 un brano composto ed interpretato da Elton John; il testo \u00e8 di Bernie Taupin.\nIl brano.\nProveniente dall'album del 1981 \"The Fox\" (del quale costituisce la terza traccia), si presenta come una canzone di chiaro stampo pop rock: la melodia, evocativa, briosa e dall'andamento veloce, mette in evidenza l'onnipresente pianoforte di Elton e un assolo del sassofonista Jim Horn.\nIl testo di Bernie \u00e8 evocativo del Belgio (letteralmente, il titolo significa \"Proprio Come Il Belgio\").\nIl brano, lodato dalla critica cos\u00ec come tutto l'LP di provenienza, venne distribuito come singolo nel 1981; non raggiunse alcuna posizione in classifica. Per lo scrittore David Buckley si tratta di un vero mistero, in quanto egli ha un'opinione molto positiva della canzone, definendola \"attraente\". Nonostante tutto, \"Just Like Belgium\" \u00e8 stata inserita come brano d'apertura nella versione belga della raccolta \"Rocket Man - The Definitive Hits\", rinominata \"Just Like Belgium - The Definitive Hits\"."}
{"id": "2291152", "revid": "287204", "url": "https://it.wikipedia.org/wiki?curid=2291152", "title": "Del Cassero", "text": ""}
{"id": "2291160", "revid": "253269", "url": "https://it.wikipedia.org/wiki?curid=2291160", "title": "Michael Byrne", "text": "Biografia.\nNoto per i suoi molteplici ruoli in film e televisione, \u00e8 celebre in particolare per le sue interpretazioni di ufficiali tedeschi nazisti, come il colonnello Vogel in \"Indiana Jones e l'ultima crociata\" (1989), il maggiore Schroeder in \"Forza 10 da Navarone\" (1978), Reinhard Beck in \"Scarlatto e nero\" e il generale Olbricht in \"The Plot to Kill Hitler\" (1990), tutte pellicole ambientate durante la seconda guerra mondiale. Tuttavia ha ricoperto anche numerosi ruoli diversi, come ad esempio Alfred Maxwell nel medical drama \"Casualty\". \u00c8 stato Anatoly Grushkov, consigliere senior del President russo Nemerov e infiltrato al Cremlino come Spinnaker nel film \"Al vertice della tensione\" (2002). Ha interpretato anche il ruolo dell'anziano mago oscuro Gellert Grindelwald in \"Harry Potter e i Doni della Morte - Parte 1\" (2010)."}
{"id": "2291162", "revid": "1305772", "url": "https://it.wikipedia.org/wiki?curid=2291162", "title": "Emilio Garroni", "text": "Biografia.\nInizia la sua attivit\u00e0 in Rai, dove era entrato - per una felice intuizione dell'allora direttore generale Filiberto Guala - insieme ad un gruppo di giovani professori universitari, tra cui Leone Piccioni, Antonio Santoni Rugiu e Luigi Silori, come intervistatore e autore di trasmissioni su soggetti artistici. Affianca a questo lavoro l'opera intellettuale di critica e di riflessione sull'arte, grazie anche alla sua frequentazione del mondo artistico dell'epoca anni cinquanta, redigendo anche presentazioni e cataloghi d'arte. \nDal 1951 \u00e8 assistente volontario di Filosofia teoretica presso la cattedra di Ugo Spirito alla Facolt\u00e0 di Lettere e Filosofia dell'Universit\u00e0 La Sapienza di Roma. Pur essendosi tenuto fino a quel momento ai margini della vita accademica, con \"La crisi semantica delle arti\" consegue nel 1964 la libera docenza diventando poi professore incaricato di Estetica dal 1964. Viene nominato ordinario di questa disciplina presso la medesima Facolt\u00e0 nel 1973. Qui inizia la sua esperienza trentennale che porter\u00e0 al rinnovamento dell'estetica italiana dopo Croce, culminante in una innovativa traduzione della \"Critica della facolt\u00e0 di giudizio\" di Kant tesa a sottolinearne la coappartenenza di tematiche estetiche ed epistemologiche. Emilio Garroni \u00e8 stato sempre un professore molto seguito dai suoi allievi.\nHa sempre affiancato al suo lavoro di filosofo quello di scrittore, in qualit\u00e0 di autore di racconti e romanzi, e di pittore. Nel 2006 \u00e8 stato esposto al pubblico, presso la \"Sala Santa Rita\" di Roma il suo \"Autoritratto\", opera del 1983-84.\nHa curato le prefazioni alle opere di Rudolf Arnheim, Pierre Macherey, Octave Mannoni, Gy\u00f6rgy Luk\u00e1cs, Cesare Brandi, Mikel Dufrenne, Roman Jakobson e del Circolo linguistico di Praga e collaborato alla rivista \"Rassegna di filosofia\" (1951-56) (occasionalmente anche altrove), alle riviste cinematografiche \"Cinema Nuovo\" e \"Filmcritica\" e alla \"Enciclopedia Einaudi\".\nTra gli artisti presentati da Garroni vi sono Silvio Benedetto, Franco Bottari, Mario Melis, Giannetto Fieschi, Sergio Vacchi, Alfredo Del Greco ecc.\n\u00c8 morto a Roma il 5 agosto 2005 e l'orazione funebre si \u00e8 tenuta a Villa Mirafiori, a Roma, sede della facolt\u00e0 di filosofia.\nAll'indomani della sua morte amici, allievi e colleghi hanno deciso di fondare un'associazione, la CiEG, Cattedra Internazionale Emilio Garroni, per far conoscere il suo pensiero e dare un seguito alle indagini filosofiche sui temi da lui affrontati.\nIl pensiero.\nSecondo Garroni l'estetica \u00e8 una \"filosofia non speciale\" il cui compito non deve limitarsi allo studio delle espressioni artistiche (\"il bello\"), ma \u00e8 finalizzato ad una visione e ad una \"costruzione\" del mondo fondata sull'esperienza del senso che comunque, per Garroni, continua ad avere nelle arti la sua manifestazione esemplare.\nDalle parole del suo collega Tullio De Mauro, \"come Garroni spiega nelle \"Riflessioni sulla Critica del Giudizio\" del 1976 (sottotitolo di \"Estetica ed Epistemologia)\" ci\u00f2 che va rivendicata \u00e8 la portata epistemologica delle riflessioni kantiane, che trascendono lo stato empirico delle scienze del suo tempo e vivono operanti nel meglio degli indirizzi novecenteschi, magari di ci\u00f2 inconsapevoli.\" (Tullio De Mauro, \"Emilio Garroni: un orizzonte di senso\")"}
{"id": "2291171", "revid": "1632387", "url": "https://it.wikipedia.org/wiki?curid=2291171", "title": "Croce nestoriana", "text": "La croce nestoriana \u00e8 un tipo particolare di \"croce fioronata\" similmente alla croce ugonotta; \u00e8 anche molto simile alla croce di Malta. Questo simbolo veniva usato dalla chiesa nestoriana, ed \u00e8 presente nei territori asiatici in cui questa chiesa \u00e8 stata o e tuttora presente, quindi dalla Siria alla Cina. Si ritrova spesso riprodotta sormontata da una colomba (simbolo dello Spirito Santo) e con un fiore di loto nella parte inferiore."}
{"id": "2291177", "revid": "1522738", "url": "https://it.wikipedia.org/wiki?curid=2291177", "title": "Kane (fantasy)", "text": "Kane \u00e8 un personaggio letterario creato da Karl Edward Wagner per una serie di racconti e romanzi brevi di \"sword and sorcery\" fra il 1970 ed il 1985.\nLe avventure di Kane coprono un vastissimo arco di tempo del suo mondo pre-medievale. In alcuni racconti seguenti di Wagner, \"Kane\" fa la sua comparsa anche nel mondo contemporaneo, come spacciatore in \"Lacunae\" e come ambiguo magnate dell'editoria in \"At First Just Ghostly\".\nKane viene spesso paragonato a Conan il Barbaro di Robert Ervin Howard (in parte anche grazie al fatto che Wagner scrisse delle storie su Conan) ma presenta delle grosse differenze dovute al suo carattere pi\u00f9 subdolo e riflessivo di quello del \"Cimmero\", oltre a non condividerne la repulsione per la stregoneria.\nDescrizione.\nSi sa poco delle origini di Kane: un millenario e muscoloso individuo mancino dai capelli rossi, che si dice abbia ucciso (strangolandolo) il fratello, e di conseguenza sia stato maledetto da un dio folle con una eterna vita di vagabondaggio per avere introdotto l'omicidio nella creazione.\nPer quanto Kane sia robusto pu\u00f2 essere ucciso, ma in genere recupera dalle ferite ad una velocit\u00e0 incredibile e non invecchia. Kane viene rappresentato come un eccellente guerriero ed uno stregone competente, che passa la sua vita millenaria cambiando professione e passando da una avventura all'altra.\nCome il Caino biblico, Kane porta su di s\u00e9 il \"marchio dell'assassino\"; coloro che incontrano il suo sguardo azzurro ghiaccio non possono sostenerlo per molto, in quanto tradisce la sua natura di macellaio d'uomini."}
{"id": "2291178", "revid": "580", "url": "https://it.wikipedia.org/wiki?curid=2291178", "title": "Marianne Puglia", "text": "Biografia.\nNel 2006 partecipa al concorso di bellezza Miss Venezuela e, nello stesso anno, partecipa alle selezioni per Miss Terra 2006, dove si classifica al terzo posto. Nel 2007 si trasferisce in Italia per continuare la professione di modella e diventa testimonial della \"NWY\", azienda d'abbigliamento casual di propriet\u00e0 di Francesco Totti. Nel 2008 fa parte del cast di \"Lucignolo\", dove interpreta una delle due Lucy's Angels, incaricate di intervistare e provocare personaggi vip; sempre per Lucignolo posa per il calendario 2009. \u00c8 inoltre apparsa in alcuni video musicali di Arash, \"Pure Love\" nel 2009 \"Broken Angel\" e nel 2010.\nNel 2009 \u00e8 tra i concorrenti della quarta edizione del reality show di Canale 5 \"La fattoria\", condotta da Paola Perego e Mara Venier come inviata in diretta dal Brasile, venendo eliminata nel corso della quinta puntata. Successivamente, il 26 giugno, partecipa alla manifestazione di Rete 4 \"Sfilata d'amore e moda\", condotta da Emanuela Folliero, in qualit\u00e0 di testimonial d'eccezione. Sposata col chirurgo plastico marocchino Hassan Ben Moussa, vive attualmente nel paese del marito."}
{"id": "2291183", "revid": "22868014", "url": "https://it.wikipedia.org/wiki?curid=2291183", "title": "La Fattoria", "text": ""}
{"id": "2291194", "revid": "130040", "url": "https://it.wikipedia.org/wiki?curid=2291194", "title": "Giovanni XV", "text": ""}
{"id": "2291195", "revid": "124711738", "url": "https://it.wikipedia.org/wiki?curid=2291195", "title": "Henry Compton", "text": "Biografia.\nEra il sesto e pi\u00f9 giovane figlio di un noto nobile di Northampton. Fu educato al The Queen's College di Oxford e fece diversi viaggi in Europa. Dopo la restaurazione al trono di Carlo II divenne un componente della banda musicale di un reggimento di cavalleria, ma molto presto abbandon\u00f2 l'esercito per intraprendere la carriera ecclesiastica. Dopo altri periodi di studio a Cambridge e ad Oxford, condusse diversi stili di vita.\nFu ordinato Vescovo di Oxford nel 1674, e l'anno successivo pass\u00f2 alla diocesi di Londra. Fu anche membro del Privy Council e responsabile per l'educazione di due principesse - Maria e Anna. Mostr\u00f2 principi liberali non comuni al tempo dei dissidenti Protestanti, che voleva si riunissero alla chiesa gi\u00e0 esistente. Tenne molte conferenze nella sua diocesi su questo argomento, aiutandosi con le testimonianze di persone straniere libere dai pregiudizi locali e con l'aiuto di diverse lettere di teologi (pubblicate alla fine del libro di Edward Stillingfleet: \"Unreasonableness of Separation\") tra i quali Le Moyne, professore all'Universita di Leida, e il famoso protestante francese Jean Claude.\nIn contrasto alla sua liberalit\u00e0 riguardo ai dissidenti Protestanti, Compton era fortemente in contrasto con il mondo cattolico. Dopo l'ascesa al trono di Giacomo II d'Inghilterra perse il suo posto nel Privy Council e le sue facolt\u00e0 nella Cappella Reale; per il suo rifiuto di sospendere John Sharp, rettore di St Gile's-in-the-Fields, i cui scritti anti-papali lo avevano reso odioso al re, fu egli stesso sospeso.\nNella Rivoluzione Compton accolse a braccia aperte la causa di Guglielmo e Maria, essendo uno dei Sette Immortali i quali avevano invitato Guglielmo all'invasione dell'Inghilterra; egli stesso celebr\u00f2 la cerimonia dell'incoronazione del nuovo re, e in seguito a ci\u00f2 gli furono rese le sue vecchie cariche nel Privy Council. Fu anche scelto per la revisione della liturgia. Durante il regno di Anna rimase membro del Privy Council, e fu incaricato di scegliere i termini di ricongiungimento tra l'Inghilterra e la Scozia, senza per\u00f2 trovare il giusto consenso. Mor\u00ec a Fulham il 7 luglio 1713.\nGenealogia episcopale.\nLa genealogia episcopale \u00e8:\nOpere.\nCompton era un esperto di botanica. Pubblic\u00f2, oltre a diverse opere di teologia, \"Una Traduzione dall'Italiano della Vita di Donna Olimpia Maladichini, che ha governato la chiesa durante i tempi di Papa Innocenzo X che erano dal 1644 al 1655\" (1667) (vedi Olimpia Maladichini, e anche \"Una Traduzione dal Francese degli Intrighi Gesuiti\" (1669)"}
{"id": "2291201", "revid": "22475", "url": "https://it.wikipedia.org/wiki?curid=2291201", "title": "Leise rieselt der Schnee", "text": "Leise rieselt der Schnee (\"La neve cade silenziosa\") \u00e8 un tradizionale canto natalizio tedesco, pubblicato nel 1895 da Eduard Ebel (1839\u20131905; autore di parole e musica) nelle \"Gesammelte Gedichte\", una raccolta di poesie dello stesso autore con il titolo originale di Weihnachtsgru\u00df (\"Saluto natalizio\") e con il sottotitolo di \"Kinderlied\" (\u201ccanzone per bambini\u201d).\nIl brano \u00e8, tuttavia, ormai comunemente noto come \"Leise rieselt der Schnee\" (dalle prime parole del testo) e come tale pubblicato da numerosi cantanti.\nTesto.\nIl testo parla di una tradizionale Vigilia di Natale: nonostante stia cadendo la neve, i cuori sono ricolmi di calore per l'arrivo di Ges\u00f9.\nLeise rieselt der Schnee,\nStill und starr liegt der See,\nWeihnachtlich gl\u00e4nzet der Wald:\nFreue Dich, Christkind kommt bald.\nIn den Herzen ist's warm,\nStill schweigt Kummer und Harm,\nSorge des Lebens verhallt:\nFreue Dich, Christkind kommt bald.\nBald ist heilige Nacht;\nChor der Engel erwacht;\nHorch' nur, wie lieblich es schallt:\nFreue Dich, Christkind kommt bald.\nVersioni discografiche.\nIl brano \u00e8 stato inciso, tra gli altri, da: Al Bano &amp; Romina Power (nell'album \"Weihnachten bei uns zu Hause\"); Gabi Albrecht; Richard Clayderman; Sarah Connor (nell'album \"Christmas in My Heart\" del 2005); D-Irie; Pl\u00e1cido Domingo; Julio Iglesias (nell'album \"Ein Weihnachtsabend mit Julio Iglesias\" del 1978); Udo J\u00fcrgens; Kurt Elsasser; Gisa Kl\u00f6nne; Vicky L\u00e9andros; Tony Marshall (nell'album \"Weihnachten mit Tony Marshall\" del 1984);Mireille Mathieu; Nana Mouskouri; Joel Ramone; Rond\u00f2 Veneziano (nell'album \"Sinfonia di Natale\" del 1995); Unheilig (nell'album \"Frohes Fest\").\n\u00c8 stata inoltre interpretata dai calciatori del assieme al Nymphenburger Kinderchor in album natalizio del 2000, intitolato \"Die sch\u00f6nste Zeit des Jahres\"."}
{"id": "2291205", "revid": "2028514", "url": "https://it.wikipedia.org/wiki?curid=2291205", "title": "Eublepharis macularius", "text": "Il geco leopardo o geco leopardino (Eublepharis macularius ()) \u00e8 un geco notturno della famiglia Eublepharidae che vive nei deserti non sabbiosi dell'Asia meridionale.\nEtimologia.\nIl nome generico \"Eublepharis\" deriva dal greco e significa \"vera palpebra\" per via delle sue palpebre mobili al contrario di quelle degli altri gechi, mentre \"macularius\" \u00e8 in riferimento alle macchie nere che ha sul corpo.\nDescrizione.\nA differenza di molti altri gechi, i gechi leopardo possiedono palpebre mobili. Mancano, invece, di lamelle adesive, il che li rende incapaci di arrampicarsi su superfici lisce; sono provvisti, al contrario, di unghie su ogni dito, utili al loro modo di vita terricolo ed eventualmente ad arrampicarsi sulle rocce.\nI gechi leopardo hanno una grossa coda, lunga leggermente meno della met\u00e0 del corpo. All'interno della coda vi sono depositi adiposi che costituiscono una fonte metabolica d'acqua. Tali riserve adipose permettono ai gechi di resistere al digiuno in misura maggiore di molte altre specie di sauri. Sembra anche che tali riserve avvantaggino l'animale pure in situazioni stressanti e di malattia. Come per molti altri sauri, la coda pu\u00f2 andare incontro ad autotomia (distacco volontario) come meccanismo difensivo quando l'animale \u00e8 attaccato o quando la coda \u00e8 afferrata, tirata o traumatizzata. La coda ricresce, ma sar\u00e0 diversa da quella originale: in generale ha superficie pi\u00f9 liscia, pi\u00f9 a bulbo e con un pattern di macchie pi\u00f9 confuso. Il processo rigenerativo richiede da due a sei settimane, variabile secondo l'entit\u00e0 della perdita, dell'et\u00e0, della dieta e dello stato di salute del geco.\nIl geco leopardino varia tra diversi pattern che si riconoscono gi\u00e0 dalla nascita. La cute della parte ventrale del corpo \u00e8 bianca. La cute \u00e8 coperta da piccoli tubercoli. Sono state selezionate diverse colorazioni dagli allevatori, che prendono il nome di morph.\nI piccoli gechi, alla nascita, sono lunghi circa 8\u00a0cm e pesano 2,5-3\u00a0g. Raggiungono la grandezza da adulti all'incirca a 9-18 mesi d'et\u00e0 (variabile secondo le condizioni d'allevamento). Possono pesare da 40 a 80\u00a0g e raggiungere una lunghezza totale di oltre 20/25\u00a0cm. I maschi adulti tendono ad essere pi\u00f9 grandi delle femmine.]\nBiologia.\nComportamento.\n\u00c8 una specie crepuscolare che si procura il cibo alla mattina e al tramonto per poi durante il giorno ripararsi dalle temperature estreme in tane sotterranee. Prima di attaccare scodinzola o sbatte la coda pi\u00f9 volte contro il terreno.\nRiproduzione.\n\u00c8 un animale oviparo e il sesso della prole \u00e8 determinato dalla temperatura di incubazione delle uova: se bassa, la covata \u00e8 di sole femmine; se relativamente alta, soprattutto di maschi con una percentuale approssimativa del 20% di femmine provviste di gonadi e dunque riproduttive.Il dimorfismo sessuale \u00e8 facilmente individuabile in quanto il maschio presenta pori pubici pre anali pi\u00f9 marcati, mentre generalmente le femmine li presentano meno marcati.\nDistribuzione e habitat.\nSi ritrova in natura in Asia, in particolare in Iran, Afghanistan meridionale, Pakistan e India nord-occidentale.\nIn cattivit\u00e0.\nI gechi leopardo sono una delle specie lucertole pi\u00f9 popolari tra quelle tenute come animale domestico, seconde solo ai draghi barbuti. Le loro piccole dimensioni, la robustezza e le cure relativamente semplici che richiedono, li rendono ottimi rettili per principianti. Si riproducono facilmente in cattivit\u00e0, e ad oggi la gran parte della popolazione si trova in cattivit\u00e0 piuttosto che in natura. A causa dell'estensivo allevamento e della selezione artificiale, gli animali in cattivit\u00e0 mostrano una gamma di colori e modelli atipici.\nTassonomia.\nSono note le seguenti sottospecie:"}
{"id": "2291213", "revid": "1543377", "url": "https://it.wikipedia.org/wiki?curid=2291213", "title": "Enriquillo", "text": "Biografia.\nIl padre fu ucciso insieme ad altri 80 capi regionali mentre trattava la pace con gli spagnoli, durante alcuni colloqui diretti dalla zia Anacaona a Jaragua. Durante questi incontri, i soldati spagnoli appiccarono il fuoco alla capanna uccidendo tutti quelli che fuggivano dalle fiamme. Enriquillo fu mandato presso un monastero a Santo Domingo. Uno dei suoi mentori fu Bartolom\u00e9 de Las Casas.\nI buoni rapporti intercorsi tra Cristoforo Colombo ed i Ta\u00edno indigeni di Hispaniola non durarono pi\u00f9 di qualche giorno; dopo che Colombo aveva torturato molti indigeni per farsi dire dove tenevano l'oro, uccidendone la maggior parte, trasform\u00f2 i sopravvissuti in schiavi impegnandoli nelle piantagioni di canna da zucchero per poter finanziare i propri viaggi.\nNella prima met\u00e0 del XVI secolo ci furono numerose rivolte, la pi\u00f9 famosa delle quali scoppi\u00f2 nel 1522. Enriquillo fece partire la rivolta con molti indiani provenienti dalla catena montuosa di Bahoruco, sfruttando la migliore conoscenza della regione. Dato che gli spagnoli non erano in grado di controllare la ribellione, fu firmato un trattato che garantiva agli indigeni, tra gli altri, i diritti di libert\u00e0 e possesso. Il trattato ebbe ben poche conseguenze, visto che in quel periodo la popolazione indiana stava subendo uno sterminio dovuto alle malattie europee. \nEnriquillo aveva anche una moglie, chiamata Menc\u00eda, e poi Do\u00f1a Menc\u00eda a causa delle relazioni di Enriquillo con gli spagnoli. Fu molestata da uno spagnolo di cui non si conosce il nome. Quando Enriquillo tent\u00f2 di ottenere un processo presso le corti spagnole, non si pot\u00e9 fare nulla, dato che si trattava della parola di Mencia contro quella di uno spagnolo. Questo, secondo alcuni scrittori, fu la scintilla che fece scoppiare la rivolta di Enriquillo sui monti Bahoruco.\nGuarocuya.\nMolti storici concordano sul fatto che Enriquillo fosse la stessa persona del cacique Guarocuya. In questo caso Enriquillo apparterrebbe al pi\u00f9 alto casato dei Jaragua \"cacicazgo\". Guarocuya era il nipote di Anacaona, sorella del cacique di Jaragua Bohech\u00edo e suo successore. Anacaona era sposata con Caonabo che era il cacique del vicino regno di Maguana. Una minoranza di storici la pensano diversamente, ritenendo che Guarocuya fosse stato catturato ed impiccato, mentre Enriquillo gli sarebbe succeduto in questa rivolta. Molti storici ritengono che entrambi i ribelli fossero la stessa persona, affermando che le storie riguardanti la morte di Guarocuya sono identiche ai pi\u00f9 verificabili racconti sulla cattura ed esecuzione della zia Anacaona, e che le storie sarebbero state confuse. \u00c8 anche ben documentato il fatto che Enriquillo fosse sposato con Menc\u00eda, nipote mestizo di Anacaona.\nIl nome Enriquillo potrebbe essere dovuto semplicemente al battesimo cattolico ed al nuovo nome acquisito di Enrique.\nLago Enriquillo.\nIl lago di acqua salata Lago Enriquillo, situato nella provincia Dominicana di Baoruco, prende da lui il nome. Sui monti si trova il Trono de Enriquillo, dove si dice che si accampasse durante la ribellione.\nNella cultura moderna.\nIl pi\u00f9 alto grado della Asociaci\u00f3n de Scouts Dominicanos prende da lui il nome."}
{"id": "2291221", "revid": "1573940", "url": "https://it.wikipedia.org/wiki?curid=2291221", "title": "Coleonyx variegatus", "text": "Il geco variegato del Texas (\"Coleonyx variegatus\" ) \u00e8 un rettile squamato della famiglia Eublepharidae.\nDescrizione.\nDimensioni.\nMisura al massimo 15\u00a0cm dilunghezza, inclusa la coda (lunga poco pi\u00f9 di un terzo rispetto al corpo).\nAspetto.\nIl corpo \u00e8 assai slanciato ed affusolato, con grossa testa a forma di ferro di lancia. Gli occhi prominenti, a differenza della maggior parte di altre specie di Geconidi, sono dotati di palpebre mobili.\nLa pelle \u00e8 ricoperta di numerosissime squame di minuscole dimensioni, che conferiscono all'animale un aspetto sericeo. La pelle presenta bandeggiature giallastre e brune sul dorso (con sfumature differenti a seconda della sottospecie), con strisce nere fra un colore e l'altro, mentre il ventre \u00e8 biancastro. Le zampe e la coda sono di color carnicino, mentre sulla testa (che \u00e8 bruna) sono presenti due strisce bianco-giallastre che dalle narici vanno a congiungersi dietro la nuca dell'animale. Fra gli occhi, che presentano pupilla verticale, sono presenti solitamente tre macchioline pi\u00f9 scure.\nBiologia.\nSi tratta di un animale assai schivo, dalle abitudini notturne: passa il giorno nascosto nelle fenditure delle rocce.\nSe disturbato, emette pigolii stridenti e si pone in posizione difensiva (bocca aperta e pronta a mordere, corpo inarcato e ben sollevato da terra, coda ripiegata sul dorso), probabilmente utile questa a far sembrare l'animale simile a un ben pi\u00f9 pericoloso scorpione: se tuttavia tale stratagemma risulta inefficace, il geco variegato pu\u00f2 ricorrere all'autotomia come estremo meccanismo di difesa.\nAlimentazione.\nSi tratta di una specie essenzialmente insettivora, che si nutre praticamente di qualsiasi invertebrato sia in grado di sopraffare ed inghiottire, prediligendo insetti e piccoli aracnidi.\nRiproduzione.\nL'accoppiamento \u00e8 preceduto da un breve corteggiamento durante il quale il maschio batte con la coda sul terreno, in attesa che la femmina faccia lo stesso, dandogli il via per poterla montare.\nLa gestazione dura circa cinque settimane, al termine delle quali la femmina depone due uova biancastre di forma ovale, non prima per\u00f2 di aver perlustrato a lungo il territorio circostante, alla ricerca di un posto adatto dove scavare la piccola buca in cui deporre le proprie uova.\nLe uova sono abbastanza voluminose in rapporto alla taglia della femmina, ed appena dopo la deposizione hanno guscio molliccio: nell'arco di qualche decina di minuti, tuttavia, il guscio solidifica e diviene di consistenza cuoiosa.\nLa temperatura circostante influenza il sesso dei nascituri: in particolare durante la prima settimana di incubazione, temperature inferiori ai 25\u00a0\u00b0C favoriscono la nascita di femmine, temperature vicine ai 30\u00a0\u00b0C favoriscono la nascita di maschi, mentre temperature intermedie causeranno la nascita di esemplari di ambo i sessi, in percentuali variabili.\nLa schiusa avviene solitamente dopo 6-7 settimane d'incubazione, generalmente in coincidenza con la fine di un periodo di plenilunio.\nDistribuzione e habitat.\nCon 5 sottospecie (\"Coleonix variegatus abbotti\", \"Coleonix variegatus bogerti\", \"Coleonix variegatus sonoriensis\", \"Coleonix variegatus utahensis\", \"Coleonix variegatus variegatus\") la specie occupa un areale che comprende gli Stati Uniti sud-occidentali (California, Utah, Nevada, Nuovo Messico, Arizona) ed il Messico nord-orientale (stati di Sonora e Baja California).\nPredilige ambienti desertici e semidesertici a carattere roccioso, con scarsa vegetazione e presenza di anfratti dove potersi rifugiare."}
{"id": "2291222", "revid": "729019", "url": "https://it.wikipedia.org/wiki?curid=2291222", "title": "Jean-Luc Sadourny", "text": "Biografia.\nSadourny ha legato tutta la sua carriera al Colomiers, nel quale esord\u00ec negli anni ottanta, raggiungendo come massimo traguardo la finale di campionato del 2000, persa contro lo Stade Fran\u00e7ais a Parigi.\nDisput\u00f2 il suo primo incontro in Nazionale nel 1991 contro il , e poche settimane dopo fu convocato per la in Inghilterra, dove disput\u00f2 un solo incontro, con il ; prese poi parte al Cinque Nazioni 1992 e, a seguire, a tutti quelli tra il e il , chiudendo la carriera internazionale nel corso del Sei Nazioni 2001 contro l' e vincendo due edizioni consecutive del torneo ( e , entrambe con il Grande Slam).\nPrese parte anche alla in Sudafrica, classificandosi terzo con la .\nFurono 71 le presenze totali in Nazionale, con 14 mete (la prima delle quali valevole ancora 4 punti) e 4 \"drop\", per un totale di 81 punti.\nDopo il ritiro nel 2003 pass\u00f2 alla carriera tecnica, sempre alla guida del Colomiers; passato poi ad allenare a Blagnac, nella stagione 2008-09 fu a Saint-Gaudens (Alta Garonna); a fine stagione si dimise per impossibilit\u00e0 a gestire sia l'attivit\u00e0 tecnica che quella imprenditoriale.\nProfessionalmente si \u00e8 dedicato all'industria e al commercio di articoli sportivi: dal 2000 al 2009 ha gestito una \"boutique\" di abbigliamento sportivo a Colomiers, poi chiusa, a dispetto del successo commerciale, a causa dei troppi furti e tentativi di effrazione sub\u00ecti; gestisce inoltre un suo marchio, \"Victorious\"."}
{"id": "2291234", "revid": "1543377", "url": "https://it.wikipedia.org/wiki?curid=2291234", "title": "Municipalit\u00e0 locale di Intsika Yethu", "text": "Intsika Yethu \u00e8 una municipalit\u00e0 locale (in inglese Intsika Yethu Local Municipality) appartenente alla municipalit\u00e0 distrettuale di Chris Hani della Provincia del Capo Orientale in Sudafrica. \nIn base al censimento del 2001 la sua popolazione \u00e8 di 175.219 abitanti.\nLa sede amministrativa e legislativa \u00e8 la citt\u00e0 di Cofimvaba e il suo territorio si estende su una superficie di ed \u00e8 suddiviso in 23 circoscrizioni elettorali (\"wards\"). Il suo codice di distretto \u00e8 EC135.\nGeografia fisica.\nConfini.\nLa municipalit\u00e0 locale di Intsika Yethu confina a nord con quella di Sakhisizwe, a est con quella di Engcobo, a sud con quelle di Mbhashe, Mnquma e Amahlathi (Amatole) e a ovest con quelle di Lukhanji e Emalahleni."}
{"id": "2291235", "revid": "124877907", "url": "https://it.wikipedia.org/wiki?curid=2291235", "title": "La signora con il cagnolino", "text": "La signora con il cagnolino (titolo originale \"\u0414\u0430\u043c\u0430 \u0441 \u0441\u043e\u0431\u0430\u0447\u043a\u043e\u0439\", \"Dama s soba\u010dkoj\"), pubblicato per la prima volta nel 1899, \u00e8 uno dei pi\u00f9 celebri racconti di Anton \u010cechov.\nTrama.\nDmitrij Gurov \u00e8 un banchiere moscovita, \u00e8 sposato ed ha tre figli. Considera le donne inferiori agli uomini e il suo non \u00e8 un matrimonio felice. Un giorno, durante una vacanza a Jalta, incontra in un ristorante Anna Sergeevna che sta pranzando in compagnia del suo cagnolino.\nPresto tra Dmitrij ed Anna inizia una relazione che porta i due protagonisti ad un coinvolgimento tanto profondo quanto inatteso.\nInatteso da parte di Dmitrij, un maschilista che ha avuto molte relazioni e non \u00e8 incline al sentimentalismo; inatteso da parte di Anna, che \u00e8 una donna timida, con un'aria da 'collegiale', la cui educazione e cultura avrebbero dovuto scoraggiarla dal vivere un rapporto extraconiugale.\nIn entrambi sboccia un amore intenso e tenero, e i due iniziano a nutrire l'uno per l'altra sentimenti mai provati prima. \nSe la situazione non stupisce per Anna, che \u00e8 giovane e bella e non ha avuto esperienze sentimentali prima del \"non felice matrimonio\"; stupisce invece per Dmitrij, il quale si trova ad affrontare per la prima volta una storia che lo induce a vivere le sue giornate in funzione di Anna.\nAnna vive la storia con grande partecipazione emotiva e con forti complessi di colpa, a differenza di Dmitrij, ma ambedue si accorgono di non poter stare lontani, e questo li spinge a cercare una soluzione, una via di uscita, nel bene o nel male alla loro storia. Ma il tempo scorre e la soluzione non si palesa. Sanno solo che la fine del loro amore \u00e8 ancora lontana e che la parte complicata \u00e8 appena iniziata.\nAnalisi.\nSi narra la storia di un rapporto adulterino la cui peculiarit\u00e0 sta in un finale in cui tutto resta cos\u00ec in sospeso da dare l'impressione di una brusca e involontaria interruzione. In realt\u00e0 si pu\u00f2 capirne il senso e quindi la volontariet\u00e0 se si pensa al tema cechoviano di fondo della insensatezza delle azioni e delle emozioni umane, un'insensatezza e una incompiutezza che costituiscono il vero e proprio dramma esistenziale. D'altra parte, l'indecisione dei personaggi, i due amanti, circa il loro destino precipita il lettore nel mezzo del narrato, facendolo partecipe in prima persona del dramma della scelta. Di queste brusche chiusure si avvarr\u00e0 poi Raymond Carver, suo esplicito \"allievo\".\nSi nota, nel personaggio di Gurov, la dicotomia esistenziale tra vita pubblica insoddisfacente e falsa del banchiere d'alta borghesia, che si contrappone all'amore segreto per Anna Sergeevna, un amore impossibile che \u00e8 continua causa di dolore interiore.\nSpicca il grande stile cechoviano che rende la lettura avvincente pur nell'apparente mancanza di accadimenti significativi.\nNella cinematografia.\nDall'opera di \u010cechov \u00e8 tratto il film sovietico del 1960 \"La signora dal cagnolino\" di Iosif Efimovi\u010d Chejfic. Il racconto \u00e8 stato anche inserito nel film del 2008 \"The Reader - A voce alta\" - tratto dal romanzo omonimo \"A voce alta - The Reader\" di Bernhard Schlink - come una delle letture, la pi\u00f9 importante, che costituiscono il motivo portante dell'opera."}
{"id": "2291239", "revid": "1452073", "url": "https://it.wikipedia.org/wiki?curid=2291239", "title": "NCsoft Corporation", "text": "La NCsoft Corporation o pi\u00f9 semplicemente NCsoft \u00e8 una compagnia sudcoreana produttrice di videogiochi MMORPG."}
{"id": "2291247", "revid": "93436", "url": "https://it.wikipedia.org/wiki?curid=2291247", "title": "Sarrebruck", "text": ""}
{"id": "2291250", "revid": "767487", "url": "https://it.wikipedia.org/wiki?curid=2291250", "title": "Dave Dictor", "text": "\u00c8 inoltre il fondatore della R Radical Records, etichetta discografica attiva fino ai primi anni '90 che produsse band come Condemned To Death, Dirty Rotten Imbeciles e Reagan Youth.\nDictor si esibisce tuttora con gli MDC in giro per il mondo e ha recentemente fatto un tour negli USA con i Citizen Fish.\n\u00c8 anche apparso nel film \"American Hardcore\", basato sull'omonimo libro. Anche la sua canzone \"I Remember\" \u00e8 apparsa nel film e nella colonna sonora.\nNel 1984 ha prodotto il doppio album compilazione \"International P.E.A.C.E. Benefit Compilation\", che vedeva fra gli altri band come Crass, D.O.A., Dirty Rotten Imbeciles, Septic Death, Conflict, Reagan Youth, White Lies, Subhumans, Dead Kennedys, Butthole Surfers, ma anche gruppi della scena italiana come Negazione, Peggio Punx, Declino, Wretched, Contrazione, Impact, Kangrena e RAF Punk.\nGli MDC hanno scritto testi spesso anti-omofobici, per esempio nel brano \"America So Straight?\".\nDictor ha anche avuto un forte litigio con i Bad Brains a causa della loro presunta omofobia verso Randy Turner dei Big Boys; ci\u00f2 \u00e8 descritto nella canzone degli MDC \"Pay to Come Along\".\nTuttavia Dictor ha dichiarato in un'intervista del 2007 di \"non essere gay, ma di essere stato un travestito\"."}
{"id": "2291253", "revid": "1543377", "url": "https://it.wikipedia.org/wiki?curid=2291253", "title": "Lepidochelys olivacea", "text": "La tartaruga bastarda olivacea (\"Lepidochelys olivacea\" ) \u00e8 un rettile testudinato della famiglia dei Chelonidi.\nDistribuzione.\nLa specie pare diffusa in particolare alle latitudini tropicali (generalmente fra i 40\u00b0 nord e i 40\u00b0 sud) degli oceani Indiano e Pacifico, Mar Rosso compreso: la si trova anche nell'Oceano Atlantico centro-meridionale.\nPredilige le acque costiere (entro i 15\u00a0km dalla linea costiera), ma esemplari solitari si possono trovare anche nelle acque aperte.\nDescrizione.\nDimensioni.\nIl carapace misura fino a 75\u00a0cm, per un peso massimo che sfiora a malapena il mezzo quintale: queste misure ne fanno una delle tartarughe marine di minori dimensioni.\nAspetto.\nLa pelle \u00e8 di colore olivaceo: il carapace ha forma cuoriforme e presenta profilo a cupola con margini alti. Esso si forma da cinque paia di placche laterali, oltre a una fila mediana di 6-9 placche. Il colore del carapace \u00e8 verde oliva scuro, mentre il piastrone \u00e8 giallastro.\nLa coda \u00e8 conica e corta: nei maschi essa oltrepassa il bordo del carapace, cosa che nelle femmine non accade.\nBiologia.\nSi tratta di animali che passano il tempo a vagare per gli oceani, scendendo fino ad oltre 150 m di profondit\u00e0 e sostando di tanto in tanto nei pressi della superficie per poter prendere il sole e perci\u00f2 riscaldarsi. Il bagno di sole avviene solitamente nelle ore centrali della giornata, mentre la mattinata \u00e8 dedicata alla ricerca del cibo. In acque fredde, spesso numerose tartarughe possono essere osservate prendere il sole assieme, mentre in acque temperate e calde l'abitudine di fare bagni di sole pu\u00f2 essere del tutto assente.\nAlimentazione.\nSi tratta di animali onnivori, che si nutrono principalmente di crostacei ed alghe che trovano sul fondo marino, preferendo substrati molli a quelli coerenti: solo occasionalmente mangiano meduse, soprattutto quando si trovano in acque basse.\nIn cattivit\u00e0, questa specie mostra un tasso di cannibalismo sorprendentemente elevato.\nRiproduzione.\nIndipendentemente dall'et\u00e0, le femmine sembrano evitare di riprodursi almeno fino a quando la lunghezza del loro carapace non supera i 60\u00a0cm.\nL'accoppiamento avviene sulla terraferma fra la primavera e l'estate ed \u00e8 molto promiscuo, con ciascun maschio che cerca di accoppiarsi col maggior numero di femmine possibile. Le femmine, dal canto loro, conservano lo sperma dei maschi per tutta la stagione riproduttiva, prima di utilizzarlo per fecondare le proprie uova.\nIn prossimit\u00e0 della deposizione, le femmine (spesso in flottiglie anche numerose) migrano verso la propria spiaggia natale, che riconoscono molto probabilmente grazie ad avanzatissimi chemiorecettori che consentono loro di riconoscere il proprio luogo di nascita dall'odore. I siti pi\u00f9 importanti di nidificazione si trovano in India (in particolare nello stato di Orissa e Tamil Nadu) e Bangladesh: negli ultimi tempi, inoltre, contrariamente a quanto si credeva (ossia che le alte salinit\u00e0 della zona abbattessero il tasso riproduttivo di questi animali), le tartarughe bastarde hanno deposto con successo anche nel Mar Rosso, in particolare in Eritrea. Queste tartarughe hanno la spettacolare tendenza a compiere deposizioni in massa, con anche 500 femmine alla volta che salgono a riva durante la notte.\nLa deposizione avviene sempre durante le ore notturne e pare legata al ciclo lunare, in quanto coincide solitamente col primo od ultimo quarto di luna.\nLe uova vengono deposte in buche scavate dalla femmina nella sabbia a circa una cinquantina di metri dalla riva, profonde fino a mezzo metro. La femmina depone fino a 107 uova bianche e sferiche nella buca, e dopo averle ricoperte di sabbia ritorna in acqua e si allontana: a volte, alcune femmine depongono numerose uova a intervalli di settimane.\nLa schiusa avviene circa cinque settimane dopo la deposizione: la temperatura influenza sia la rapidit\u00e0 di sviluppo embrionale, che il sesso del nascituro, come avviene anche in altre specie di tartarughe marine.\nI piccoli, appena nati, scavano nella sabbia fino a raggiungere la superficie, dopodich\u00e9, orientandosi con la luce lunare, si dirigono verso il mare e prendono il largo.\nConservazione.\nLa specie ha subito negli ultimi anni un forte decremento numerico a causa della pesca indiscriminata (le tartarughe rimangono impigliate nelle reti e soffocano) e della distruzione dell\"'habitat\" costiero, con la costruzione di grandi porti ed impianti petroliferi in luogo dei siti riproduttivi delle femmine. Gli animali selvatici, come cani randagi, ratti e sciacalli, scavano nella sabbia alla ricerca delle uova, mentre i piccoli appena nati vengono falcidiati dagli uccelli marini durante la loro corsa per guadagnare il mare. Si calcola che meno del 5% delle tartarughe nate in un anno sopravviva al primo anno di vita.\nUn altro pericolo \u00e8 rappresentato dai rifiuti lasciati in mare, che l'animale pu\u00f2 scambiare per cibo ed ingoiare, rimanendo intossicato o soffocato.\nLa specie \u00e8 classificata dalla IUCN come \"Vulnerabile\": in base agli esemplari che tornano a riva per la riproduzione, si \u00e8 stimata tuttavia una ripresa delle popolazioni pacifiche della specie, mentre la popolazione atlantica pare in diminuzione.\nIl 19 Gennaio 2019 un esemplare \u00e8 stato eccezionalmente rinvenuto in pessime condizioni sulla spiaggia di Seaford beach nell'East Sussex, Inghilterra ed \u00e8 stata trasportata d'urgenza al vicino Sea Life di Brighton per tentare di curarla nonostante le ferite e la temperatura di 10 \u00b0C corporei. E' davvero insolito il ritrovamento dato che si tratta di una specie tropicale che in Atlantico sta prevalentemente nell'emisfero Australe e non \u00e8 mai stata avvistata pi\u00f9 a nord delle isole Canarie."}
{"id": "2291254", "revid": "1305772", "url": "https://it.wikipedia.org/wiki?curid=2291254", "title": "PES 2009", "text": "PES 2009 (sottotitolato Pro Evolution Soccer) \u00e8 un videogioco calcistico prodotto da Konami facente parte della famosa serie di PES.\nNovit\u00e0 e modalit\u00e0 di gioco.\nIl gioco, per quanto riguarda il mercato europeo, \u00e8 uscito il 16 ottobre 2008; il testimonial di quest'anno \u00e8 il giocatore del Barcellona Lionel Messi.\nCampionati.\nDi seguito i campionati con licenze per tutte le squadre:\nCompetizioni.\nKonami ha acquistato per i prossimi 4 anni i diritti esclusivi della UEFA Champions League per Pro Evolution Soccer (questa modalit\u00e0 non \u00e8 disponibile per PlayStation 2 in questo gioco).\nLa formula della competizione sar\u00e0 riprodotta fedelmente (musiche originali, grafica, palloni, tabellino e cartelloni pubblicitari). Ma non include i diritti per tutte le squadre partecipanti alla competizione: alcune di queste, anche importanti, saranno escluse perch\u00e9 i diritti sono in mano a EA. Assenti le licenze ufficiali di Arsenal e Chelsea (presenti in passato) e saranno i due club inglesi con licenza per PES 2009, gli altri invece saranno presenti senza licenza ufficiale\nLa UEFA Champions League \u00e8 disponibile solo per le versioni Xbox 360, PS3, Wii e PC.\nInoltre, \u00e8 stata persa la licenza della Primera Divisi\u00f3n e di molte squadre di essa (ci sono per\u00f2 e Barcellona), mentre sono confermate Ligue 1, Serie A (curiosamente non \u00e8 presente la licenza ufficiale della Lega Calcio, le 20 squadre invece sono tutte presenti ufficialmente) ed Eredivisie.\nTornei con licenza.\nSquadre di Club.\nQuesti sono i club con licenze disponibili per PES 2009:\nNazionali.\nDi seguito le nazionali con licenze complete:\nSono tornate , e .\nInoltre, per la prima volta nella serie, ci saranno , e .\nRimosse invece e per l'Africa e per le Americhe.\nEuropa.\nSlovacchia\nSlovenia\nRomania\nSerbia\nAfrica.\nCamerun\nNigeria\n (nuovo)\nSudafrica\nTunisia\nAmerica settentrionale, centrale e caraibica.\nCosta Rica\nMessico\nAmerica meridionale.\nArgentina\nBrasile\nCile\nColombia\nEcuador\nParaguay\nPer\u00f9\nUruguay\nAsia e Oceania.\nArabia Saudita\nAustralia\nCina\nCorea del Sud\nEmirati Arabi Uniti\nIran\nGiappone\nTailandia\ncampionati\nSenza licenze.\nTutti i club della Primera Divisi\u00f3n spagnola e della Premier League inglese non riportati nella lista precedente saranno presenti senza licenze. Le squadre avranno nomi e loghi differenti da quelli reali mentre saranno presenti i veri nomi dei giocatori.\nStadi.\nI seguenti stadi sono inclusi nelle versioni per PS3, Xbox360, Wii e PC, mentre per PS2 \u00e8 stato aggiunto solo il Konami Stadium:\nVersione PS2\nAltri utilizzi.\nPro Evolution Soccer 2009 \u00e8 diventato il primo gioco calcistico a sponsorizzare una squadra di Serie A. Infatti, in occasione della partita Lazio\u2013 allo Stadio Olimpico di Roma, del 6 dicembre 2008, il logo videogioco della Konami \u00e8 comparso sulla maglia dei padroni di casa come sponsor ufficiale.\nVersione Wii.\nBasandosi sul sistema di controllo del suo predecessore, \"PES 2009\" espande il concetto base del controllo dei giocatori, permettendo il controllo sia del giocatore in possesso palla che di quelli intorno a lui. \"PES 2009\" per Nintendo Wii sar\u00e0 caratterizzato da una serie di aggiunte, con un miglioramento del sistema di tiro, offrendo un maggiore controllo. Il team di sviluppo ha inoltre rielaborato gli elementi difensivi del gioco, con pi\u00f9 controllo sui difensori e pi\u00f9 modi di sventare gli attacchi avversari. Un nuovo sistema di IA \u00e8 stato implementato e i movimenti risultano pi\u00f9 sofisticati e intuitivi con i compagni di squadra.\nL'uscita della versione Wii \u00e8 prevista per il 31 marzo 2009.\nDemo.\nUna demo giocabile \u00e8 diventata disponibile il 2 ottobre 2008 per PlayStation 3, Xbox 360 e PC. I giocatori sono in grado di selezionare , , , , Italia e Francia per una partita completa della durata di cinque minuti con una opzione multi-player.\nLa demo comprende anche video promozionali in dettaglio sulle modalit\u00e0 del gioco \"Diventa un mito\" e on-line \"Miti\", che vedono l'utente controllare un solo giocatore in una squadra e il tentativo di creare una carriera nel mondo del calcio. Partendo come un promettente diciassettenne, i giocatori devono fare strada in prima squadra e produrre una serie ottime prestazioni; il risultato sar\u00e0 il trasferimento in uno dei pi\u00f9 grandi club d'Europa. Oppure, al contrario, le brutte performance possono portare dalla panchina, fino alla cessione.\nAggiornamenti.\nVersione 1.10\nLa Patch 1.10 \u00e8 stata distribuita, come programmato, il 23 ottobre 2008 alle 07:00 CEST per correggere problemi riguardanti il salvataggio dei dati in diverse modalit\u00e0 di \"Pro Evolution Soccer 2009\" nelle versioni PS3 e PC.\nVersione 1.20\nLa Patch 1.20 \u00e8 stata distribuita il 5 novembre 2008. La patch aggiorna divise e rose per quattro squadre spagnole: Atletico Madrid, Sevilla, Racing Santander e il Valladolid, che sono state tutte ufficialmente licenziate. La patch aggiorna anche divise e formazioni di molte squadre incluse nel gioco alla chiusura del mercato estivo (31 agosto 2008). Anche la modalit\u00e0 UEFA Champions League \u00e8 stata aggiornata, con l'aggiunta di altre 12 squadre alla lista dei club e le relative divise UEFA Champions League con le toppe. Tra le squadre completamente aggiornate incluse in questa modalit\u00e0 vi sono Marseille, Juventus, e Basilea. Le seguenti nuove funzioni sono state aggiunte con questo aggiornamento: \"Carica Replay\" e \"Teatro dei Miti\" nella Modalit\u00e0 Miti, e una nuova funzione \"Download\" in \"Impostazioni di Sistema\", usata per aggiornamenti di vari dati del gioco.\nVersione 1.30\nLa Patch 1.30 \u00e8 stata distribuita il 17 febbraio 2009, dopo la finestra di mercato invernale. Essa include trasferimenti e abilit\u00e0 dei giocatori aggiornati, e pi\u00f9 di 200 nuovi calciatori.\nVersione 1.40\nL'aggiornamento 1.40 \u00e8 stato distribuito il 28 marzo 2009. Esso aggiorna la nuova divisa dell'Inghilterra e le abilit\u00e0 di molti giocatori. Tutti i file di salvataggio rimarranno intatti. Comunque, alcuni dati modificati ritorneranno a quelli di default inclusi Registro del giocatore e Dati Formazione. I dati salvati che sono creati mentre il download si sta convalidando saranno nulli e una volta scaricato il contenuto saranno cancellati. Solo gli utenti che hanno scaricato i dati convalidati potranno giocare online. \u00c8 possibile controllare la versione di gioco di ogni giocatore da \"Versione\" nel profilo. La versione pi\u00f9 recente \u00e8 1.00.04.\nAccoglienza.\nLa rivista \"Play Generation\" lo classific\u00f2 come il quinto miglior gioco di sport del 2008. La stessa testata diede alla versione per PlayStation 3 un punteggio di 92/100, trovando che Konami abbia risollevato alla grande la serie dal deludente \"PES 2008\", migliorando l'online (ancora non perfetto) e la fisica dei contrasti.\nSuccesso commerciale.\nKonami nel febbraio del 2009 ha annunciato di aver venduto 7.41 milioni di copie del videogioco."}
{"id": "2291258", "revid": "767487", "url": "https://it.wikipedia.org/wiki?curid=2291258", "title": "Henrik K'asparyan", "text": "Biografia.\nIngegnere civile di professione, ottenne il titolo di Maestro Internazionale nel 1950, di Arbitro Internazionale nel 1956 e di Grande Maestro della composizione nel 1972 (tra i primi quattro ad ottenere tale titolo dalla FIDE).\nK'asparyan \u00e8 noto soprattutto come uno dei pi\u00f9 grandi compositori di studi, ma \u00e8 stato anche un fortissimo giocatore. Ha vinto per ben 10 volte il campionato dell'Armenia dal 1934 al 1956 (nel 1947 e 1948 \"ex aequo\" con Petrosyan), \u00e8 stato tre volte campione di Tbilisi (1931, 1937 e 1945) e ha partecipato a quattro finali del Campionato sovietico (1931, 1937, 1947 e 1952). Nel 1936 vinse un match contro Vitalij \u010cechover (+ 6 = 7\u00a0\u2013 4).\nNel campo della composizione inizi\u00f2 con i problemi in tre e pi\u00f9 mosse, ma dal 1930 si dedic\u00f2 solo agli studi. Compose circa 600 lavori, la maggior parte sul tema della dominazione, ottenendo ben 57 primi premi . Vinse diverse volte il campionato sovietico della composizione.\nNel 1959 pubblic\u00f2 il libro \"Partite e studi scelti\", in parte autobiografico, comprendente 40 sue partite e 150 suoi studi. Nel 1962 pubblic\u00f2 un libro sulla patta posizionale e l'anno successivo la sua opera maggiore, \"2.500 Finales\" (Buenos Aires, 1963).\nUno studio di Henrik K'asparyan.\nQuesto studio termina con un \"matto modello\" in mezzo alla scacchiera."}
{"id": "2291260", "revid": "757396", "url": "https://it.wikipedia.org/wiki?curid=2291260", "title": "Vikt'or Sanik'idze", "text": "Carriera.\nEsordisce in Prima Squadra nel 2002 con l'Academy Tbilisi in Georgia dove rimane per una stagione. Nel 2003 si trasferisce in Francia al Digione per restarci sino al 2006 anno in cui passa al Campionato spagnolo con la casacca dell'Estudiantes Madrid; nel 2007-08 ritorna in Georgia per indossare la maglia della BC Dinamo Tbilisi. La stagione 2008-09 la affronta con la formazione estone del Tartu Rock.\nIn Italia.\nL'estate del 2009 firma per la Virtus Bologna, formazione della Serie A italiana.\nDopo tre stagioni, nel 2012 viene ingaggiato dalla Mens Sana Basket con la quale firma un contratto biennale.\nAl termine della stagione, non rientrando pi\u00f9 nei piani della compagine senese rescinde il contratto e si accasa al Saragozza."}
{"id": "2291261", "revid": "1873017", "url": "https://it.wikipedia.org/wiki?curid=2291261", "title": "Karate ai XVI Giochi del Mediterraneo", "text": "I tornei di Karate ai XVI Giochi del Mediterraneo si sono svolti presso il palasport \"Febo\" di Pescara (1500 spettatori circa) a circa 16\u00a0km dal Villaggio Mediterraneo e hanno previsto competizioni individuali sia maschili che femminili, per un totale di 10 medaglie d'oro.\nOgni Paese ha potuto iscrivere al massimo 1 concorrente per ogni categoria (vedi tabella).\nCalendario.\nLe gare hanno seguito il seguente calendario:"}
{"id": "2291270", "revid": "765341", "url": "https://it.wikipedia.org/wiki?curid=2291270", "title": "Romanticismo in Toscana", "text": "Il sorgere del Romanticismo toscano sembra segnare l'inizio di una nuova vita del pensiero e della letteratura. \nLa Toscana era rimasta chiusa, o quasi, all'impeto prodotto in altre parti d'Italia incoraggiato dalla Rivoluzione francese e dal primo romanticismo tedesco, sembra risvegliarsi ad un tratto dopo la Restaurazione nel 1815.\nI primi protagonisti del movimento sono due uomini: Gino Capponi, e Giovanni Rosini, ma tocca lo splendore con Giovanni Battista Niccolini, Francesco Domenico Guerrazzi e Giuseppe Giusti negli anni seguenti.\nL'impulso di Gino Capponi.\nGino Capponi ha rinnovato a Firenze le tradizioni dell'antica vita spirituale e letteraria fiorentina; egli fond\u00f2 insieme a Giovan Pietro Vieusseux un gabinetto di lettura (Gabinetto Vieusseux), che accolse gtra i pi\u00f9 grandi poeti e letterati dell'epoca, tra cui Ugo Foscolo e Giacomo Leopardi.\nLa scuola livornese.\nMentre a Firenze l'attivit\u00e0 \u00e8 serena, a Livorno \u00e8 forte lo spirito repubblicano.\nGiuseppe Mazzini \u00e8 il capo della scuola livornese. Lavoratore instancabile, tanto discusso in un'Italia ormai unita ma che lui desiderava repubblicana.\nCollabor\u00f2 con Guerrazzi all\"Indicatore Livornese\", poi all\"Indicatore Genovese\", ove pubblic\u00f2 saggi su \"I promessi sposi\", sulla Battaglia di Benevento e altri."}
{"id": "2291275", "revid": "67128", "url": "https://it.wikipedia.org/wiki?curid=2291275", "title": "Ernia post-laparotomica", "text": ""}
{"id": "2291280", "revid": "767487", "url": "https://it.wikipedia.org/wiki?curid=2291280", "title": "\u00d6mer A\u015f\u0131k", "text": ""}
{"id": "2291281", "revid": "2110845", "url": "https://it.wikipedia.org/wiki?curid=2291281", "title": "Max Th\u00e9ret", "text": "Biografia.\nMax Th\u00e9ret \u00e8 un militante comunista di rilievo. Antistalinista, diviene la guardia del corpo di Trockij in Francia, dopo l'esilio di quest'ultimo dall'Unione Sovietica di Stalin. In seguito combatte in Spagna la guerra civile contro le forze di Francisco Franco. Durante la seconda guerra mondiale entra a far parte della Resistenza francese.\nNel 1954 fonda, con Andr\u00e9 Essel, la Fnac (\"Federation Nationale d'Achats des Cadres\"), un gruppo di compratori che garantisce prezzi bassi, grazie al minimo \"mark up\" applicato alle merci rivendute ai lavoratori.\nIl gruppo diviene sempre pi\u00f9 importante e inizia a ottenere grandi profitti. Dagli anni settanta, Th\u00e9ret comincia a vendere, insieme a Essel, porzioni della Fnac, fino a uscirne completamente nel 1977, quando cedono tutte le azioni in loro possesso alle Coop francesi. Sempre in quell'epoca, diventa un finanziatore del Partito Socialista francese.\nNel 1988 \u00e8 tra i protagonisti dello scandalo Pechiney-Triangle, una vicenda di insider trading nella quale \u00e8 implicato insieme a Roger-Patrice Pelat, stretto collaboratore dell'allora Presidente della Repubblica francese Fran\u00e7ois Mitterrand. Secondo l'accusa, Th\u00e9ret avrebbe acquistato un consistente pacchetto azionario della Triangle Industries poco prima che la societ\u00e0 Pechiney la rilevasse, conseguendo guadagni (circa 9 milioni di franchi) in virt\u00f9 di informazioni riservate. Nel 1993 viene condannato a due anni di prigione con la condizionale e a un'ammenda di 2,5 milioni di franchi.\nIl 24 febbraio 2009 muore a Neuilly-sur-Seine, all'et\u00e0 di 96 anni. Il 3 marzo viene cremato presso il cimitero di P\u00e8re-Lachaise, a Parigi."}
{"id": "2291282", "revid": "287204", "url": "https://it.wikipedia.org/wiki?curid=2291282", "title": "Omer Asik", "text": ""}
{"id": "2291284", "revid": "287204", "url": "https://it.wikipedia.org/wiki?curid=2291284", "title": "Max Theret", "text": ""}
{"id": "2291285", "revid": "287204", "url": "https://it.wikipedia.org/wiki?curid=2291285", "title": "Max Th\u00e8ret", "text": ""}
{"id": "2291288", "revid": "149485", "url": "https://it.wikipedia.org/wiki?curid=2291288", "title": "Guyana Francese", "text": ""}
{"id": "2291291", "revid": "75706", "url": "https://it.wikipedia.org/wiki?curid=2291291", "title": "Strada Statale 674 tangenziale Ovest di Siena", "text": ""}
{"id": "2291292", "revid": "75706", "url": "https://it.wikipedia.org/wiki?curid=2291292", "title": "Strada statale 674 tangenziale Ovest di Siena", "text": ""}
{"id": "2291295", "revid": "537521", "url": "https://it.wikipedia.org/wiki?curid=2291295", "title": "Antonio Casotti", "text": "Biografia.\nOper\u00f2 principalmente come costruttore nel centro storico di Reggio Emilia, dove costru\u00ec tra gli altri il Palazzo dei Canonici (1445), la cui facciata fu completata nel 1786 da Francesco Fontanesi con l'attigua torre civica, popolarmente detta Torre del Bordello (1489).\nNel 1452 realizz\u00f2 il campanile della chiesa di Sant'Agostino, poi ricostruita alla fine del secolo; poi il convento di Santa Maria delle Grazie nel periodo 1462-67. \nGli \u00e8 stata dedicata la piazza dove sorge Palazzo Casotti, da lui sopraelevato nel 1467 e ampliato nel 1480, antica sede del palazzo comunale e oggi anche del Museo del Tricolore. L'opera del Casotti \u00e8 in uno stile semplice, con mattoni a vista ed eleganti ornamenti in cotto."}
{"id": "2291299", "revid": "110157", "url": "https://it.wikipedia.org/wiki?curid=2291299", "title": "Gy\u00f6ngy\u00f6shal\u00e1sz", "text": "Gy\u00f6ngy\u00f6shal\u00e1sz \u00e8 un comune dell'Ungheria di 2.633 abitanti (dati 2001). \u00c8 situato nella provincia di Heves."}
{"id": "2291301", "revid": "118357281", "url": "https://it.wikipedia.org/wiki?curid=2291301", "title": "Schefflera", "text": "Schefflera ( J.R.Forst. &amp; G.Forst.) \u00e8 un genere di piante ambientate in Asia e nelle zone tropicali dell'Australia.\nLe Schefflera sono molto apprezzate come piante d'appartamento principalmente per il portamento e per il fogliame (\"S. arboricola, S. digitata\" e \"S. actinophylla\").\nLa pi\u00f9 fragile \"S. elegantissima\" \u00e8 una pianta dalle foglie scure e filigrane, soggetta a continui spostamenti di classificazione (\u00e8 detta anche \"Dizygotheca elegantissima\" ed \"Aralia elegantissima\") .\nLa loro coltivazione \u00e8 abbastanza facile, nonostante non tollerino il pieno sole, durante la bella stagione possono essere tenute all'aperto.\nSi moltiplicano per seme oppure, con gli opportuni accorgimenti, per talea. Si tratta di una procedura abbastanza lenta. La riproduzione per talea fatta solo da una foglia sembra in un primo momento funzionare: il gambo della foglia \u00e8 infatti in grado di riprodurre le radici, ma non le parti rimanenti della pianta, sicch\u00e9 l'esperimento \u00e8 destinato a fallire."}
{"id": "2291305", "revid": "767487", "url": "https://it.wikipedia.org/wiki?curid=2291305", "title": "Gy\u00f6ngy\u00f6soroszi", "text": "Gy\u00f6ngy\u00f6soroszi \u00e8 un comune dell'Ungheria di 1.543 abitanti (dati 2001). \u00c8 situato nella provincia di Heves."}
{"id": "2291312", "revid": "599013", "url": "https://it.wikipedia.org/wiki?curid=2291312", "title": "Peter Fehse", "text": ""}
{"id": "2291313", "revid": "162719", "url": "https://it.wikipedia.org/wiki?curid=2291313", "title": "Classe Yankee I/II", "text": ""}
{"id": "2291316", "revid": "110157", "url": "https://it.wikipedia.org/wiki?curid=2291316", "title": "Gy\u00f6ngy\u00f6spata", "text": "Gy\u00f6ngy\u00f6spata \u00e8 un comune dell'Ungheria di 2.775 abitanti (dati 2001). \u00c8 situato nella provincia di Heves."}
{"id": "2291318", "revid": "767487", "url": "https://it.wikipedia.org/wiki?curid=2291318", "title": "Gy\u00f6ngy\u00f6ssolymos", "text": "Gy\u00f6ngy\u00f6ssolymos \u00e8 un comune dell'Ungheria di 3.219 abitanti (dati 2001). \u00c8 situato nella provincia di Heves."}
{"id": "2291322", "revid": "767487", "url": "https://it.wikipedia.org/wiki?curid=2291322", "title": "Gy\u00f6ngy\u00f6starj\u00e1n", "text": "Gy\u00f6ngy\u00f6starj\u00e1n \u00e8 un comune dell'Ungheria di 2.509 abitanti (dati 2001). \u00c8 situato nella provincia di Heves."}
{"id": "2291324", "revid": "110157", "url": "https://it.wikipedia.org/wiki?curid=2291324", "title": "Halmajugra", "text": "Halmajugra \u00e8 un comune dell'Ungheria di 1.293 abitanti (dati 2001). \u00c8 situato nella provincia di Heves."}
{"id": "2291329", "revid": "767487", "url": "https://it.wikipedia.org/wiki?curid=2291329", "title": "Her\u00e9d", "text": "Her\u00e9d \u00e8 un comune dell'Ungheria di 2.077 abitanti (dati 2001). \u00c8 situato nella provincia di Heves."}
{"id": "2291340", "revid": "1718925", "url": "https://it.wikipedia.org/wiki?curid=2291340", "title": "Ajka", "text": "Ajka (in tedesco \"Eickau\") \u00e8 una citt\u00e0 di 29.998 abitanti situata nella provincia di Veszpr\u00e9m, nell'Ungheria nord-occidentale.\nStoria.\nNell'ottobre 2010 nel suo territorio si \u00e8 verificato un disastro ecologico dovuto al crollo di una diga che tratteneva residui chimici di una fabbrica di alluminio."}
{"id": "2291343", "revid": "116220969", "url": "https://it.wikipedia.org/wiki?curid=2291343", "title": "Have", "text": "Il verbo inglese to have pu\u00f2 comportarsi come un verbo ausiliare sia come un verbo non ausiliare.\nIl suo past simple \u00e8 \"had\" come il suo participio passato.\nSignificati di \"to have\".\nCome ausiliare.\n\u00c8 l'ausiliare usato nella formazione dei tempi composti. Esempio: \"I have done\" (present perfect) , \"I had worked\" (past perfect), \"I have been walking\" (present perfect continuous).\nCome verbo lessicale.\nPossiede significati \"statici\" e \"dinamici\":\nStatici: \nIn tutti questi casi, limitatamente al tempo presente semplice, pu\u00f2 essere sostituito dall'espressione (pi\u00f9 informale) \"have got\" (\"I've got no place to go\", \"She's got a younger brother\", \"I haven't got a credit card\", ecc.; ma, al passato, \u00e8 possibile solo \"I had no place to go\", \"I didn't have a credit card\", ecc.)\nDinamici:\nInoltre, l'espressione \"have to\" (o \"have got to\") significa \"dovere\":\nMa notare il significato assunto dalla forma negativa di tale espressione:"}
{"id": "2291344", "revid": "767487", "url": "https://it.wikipedia.org/wiki?curid=2291344", "title": "Hevesaranyos", "text": "Hevesaranyos \u00e8 un comune dell'Ungheria di 722 abitanti (dati 2001). \u00c8 situato nella provincia di Heves."}
{"id": "2291346", "revid": "767487", "url": "https://it.wikipedia.org/wiki?curid=2291346", "title": "Hevesvezek\u00e9ny", "text": "Hevesvezek\u00e9ny \u00e8 un comune dell'Ungheria di 708 abitanti (dati 2001). \u00c8 situato nella provincia di Heves."}
{"id": "2291347", "revid": "767487", "url": "https://it.wikipedia.org/wiki?curid=2291347", "title": "Badacsonytomaj", "text": "Badacsonytomaj \u00e8 una citt\u00e0 di 2.220 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291348", "revid": "262457", "url": "https://it.wikipedia.org/wiki?curid=2291348", "title": "Buddha Amitabha", "text": ""}
{"id": "2291349", "revid": "287204", "url": "https://it.wikipedia.org/wiki?curid=2291349", "title": "Provincia di Los Santos", "text": "Los Santos \u00e8 una provincia dello Stato di Panama, situata sulla Penisola di Azuero e con capoluogo Las Tablas: altre citt\u00e0 importanti nella zona, invero meno popolose, risultano Pedas\u00ed, Las Tablas, Cambutal, Macaracas. La provincia \u00e8 bagnata dal Golfo di Panama a est e dall'Oceano Pacifico a sud, mentre confina con la Provincia di Veraguas a ovest e con quella di Herrera a settentrione. Si estende territorialmente dal fiume La Villa a nord fino al Pacifico a sud e ad est e fa parte della penisola di Azuero. Esistono sette distretti amministrativi nella provincia che coprono un totale di 3.809,4 km\u00b2 e contavano una popolazione complessiva di 89.592 abitanti nel 2019.\nIn questa regione, facente in passato parte dell'area culturale del Gran Cocl\u00e9, dove si svilupp\u00f2 un o dei primi stili di ceramica delle Americhe, si trovano i pi\u00f9 antichi insediamenti umani nell'istmo di Panama. I primi europei ad esplorare Los Santos furono gli spagnoli nel 1515 sotto il comando di Gonzalo de Badajoz. Al loro arrivo, l'area era governata dai cacicchi Antataura o Cutara e il sito era conosciuto come Terra del signor Paris o Parita dalla lingua Guaym\u00ed Bari-ta che significa \"Unione dei Popoli\", essendosi uniti pacificamente tra loro sei capi indigeni: Guarar\u00ed, Quem\u00e1, Chiracoitia, Huere, Guanata e Usaga\u00f1a. L'unica provincia che non ader\u00ec a tale lega era l'Escoria. Gaspar de Espinosa riusc\u00ec a conquistare e annettere Pariba all'Impero spagnolo nel 1516, decimando quasi tutta la popolazione autoctona.\nGeograficamente, Los Santos si trova nell\"'Arco Seco\", termine legato alla striscia di terra tra il Golfo di Panama e la catena montuosa centrale che comprende zone delle province di Cocl\u00e9, Herrera e Veraguas nel sud dell'istmo di Panama. Il clima tipico \u00e8 quello della savana con temperature moderate, fortemente influenzate dai venti dell'Oceano Pacifico che si dirigono contro le montagne e dalla corrente di Humboldt. La piovosit\u00e0 media annua si attesta a 1.200 mm, consentendo la proliferazione di foreste pluviali. Il punto pi\u00f9 alto risulta il Cerro Hoya con i suoi 1.559 metri, mentre altre vette importanti sono il Cambutal (1.400 metri) e l'El \u00d1opos (1.068 metri).\nLa moderna provincia di Los Santos \u00e8 stata istituita nel gennaio 1945 in sostituzione dell'allora soppressa provincia di Azuero ai sensi del decreto del gabinetto n. 13, lasciando il suo regime territoriale regolato dal secondo capitolo della legge 58 del 29 luglio 1998, perdendo il territorio del Quebro in questo processo.\nSebbene Los Santos condivida da vicino la sua storia politica e sociale con il resto di Panama e la stragrande maggioranza della popolazione parli spagnolo, la provincia ha preservato un'identit\u00e0 culturale distinta. Questo si deve al passaggio di diversi popoli e civilt\u00e0 che, nel tempo, hanno plasmato una particolare identit\u00e0 locale. Queste persone, alcune molto diverse tra loro, hanno lentamente lasciato un proprio influsso sugli abitanti: si tratta di una delle ultime regioni di Panama in cui l'uso del voseo spagnolo appare assai diffuso.\nGeografia.\nLa terraferma di Los Santos comprende la maggior parte della parte meridionale della penisola di Azuero, che si trova a sud di Panama e due isole principali, l'isola d'Iguana e di Ca\u00f1as, e le piccole Frailes del Norte e Frailes del Sur. La superficie totale occupa 3.809,4 km\u00b2 con 214 km (incluse le isole) di coste, paragonabili alle dimensioni di Capo Verde. Il confine di Los Santos con Herrera a nord corre lungo il fiume La Villa, il quale costituisce un confine naturale, sebbene entrambi i lati del corso d'acqua presentino lo stesso paesaggio. L'Oceano Pacifico confina a sud e ad est con una vasta area di costa, conferendogli un importante paesaggio marittimo. Infine, il confine occidentale del Distretto di Mariato \u00e8 caratterizzato dalla sua forma naturale montuosa, che separa il golfo di Montijo in Veraguas dalle valli del Tonos\u00ed.\nMontagne e colline.\nLos Santos si trova nella penisola di Azuero nell'istmo di Panama: le principali caratteristiche geografiche della provincia sono determinate da tre regioni morfostrutturali che si caratterizzano per i suoi prospetti. Si ripartiscono tre zone nettamente distinte tra loro: l'area montuosa dominata dalle catene montuose dell'Azuero, la catena dell'Azuero occidentale e la catena dell'Azuero orientale, conosciuta localmente come \"sierra de Azuero\". Le montagne risultano un'estensione della Cordigliera Centrale che si estende a sud fino alle zone costiere di B\u00facaro e Ca\u00f1as. Esistono poche valli, tra cui spiccano quella del Tonos\u00ed e del Rico. Una zona di transizione di basse colline e raggruppata principalmente nella parte centro meridionale delle colline della provincia. Una terza area nelle regioni costiere basse, pianure costiere e bacini sedimentari, dove predominano i rilievi collinari che fanno parte dei contrafforti delle montagne.\nIsole e coste.\nLa costa di Los Santos risulta caratterizzata da una netta predominanza di spiagge e pianure costiere, con la presenza di alcune scogliere soprattutto nella zona meridionale della Sierra de Azuero a Tonos\u00ed. Le mangrovie e le piccole formazioni dunali sono l'elemento pi\u00f9 caratteristico del rilievo costiero. La sabbia appare fine e dorata a nord e di origine vulcanica a sud, con variazioni annuali nella costa che possono dipendere a causa di rovesci burrascosi tipici della stagione invernale.\nClima.\nSituata ai tropici, Los Santos ha una stagione delle piogge che va da maggio a novembre e una stagione secca che va dalla fine di dicembre all'inizio di maggio. Secondo la classificazione climatica di K\u00f6ppen, la provincia di Los Santos \u00e8 localizzata nelle aree facenti parte della savana tropicale (\"Aw\"). Il sud-est di Los Santos \u00e8 solitamente pi\u00f9 caldo e secco dell'ovest, a causa dell'influenza delle correnti e dell'Oceano Pacifico. Le piogge variano ampiamente a seconda dei distretti: gli altopiani orientali di Los Santos appaiono i pi\u00f9 piovosi, con precipitazioni annuali in alcuni luoghi come Cerro Hoya e Canajagua che superano i 4.000 mm, mentre, in confronto, gran parte della pianura di Los Santos vede cadere meno di 1.200 mm all'anno. Le temperature variano tra i 23 e i 32 \u00b0C sulla costa, con un minimo di 14 \u00b0C nella regione montuosa. Queste variazioni sono causate dalla catena di Azuero e dalle piogge che si verificano a distanze molto brevi.\nAmbiente naturale.\nParchi nazionali.\nLos Santos conta sei parchi nazionali: La Tronosa, Tonos\u00ed, Cerro Hoya, Cerro Canajagua, Santa Ana e El Colm\u00f3n. Dispone di cinque riserve per la fauna selvatica, ovvero El Pe\u00f1\u00f3n de la Honda, Isla Ca\u00f1as, isla Iguana, Pablo Arturo Barrios e La Marinera. Anche la costa di La Enea, il corregimiento di El Espinal e il bacino del Cacao e del fiume Mensab\u00e9 sono protetti.\nFlora e fauna.\nLa fauna selvatica di Los Santos conta un numero davvero elevato di specie, tra cui 62 specie ornitologiche, alcune delle quali tipiche dell'ambiente oceanico. Le coste e le isole circostanti ospitano infatti colonie di garzette, aironi e cormorani. \u00c8 anche il pi\u00f9 grande sito di nidificazione a Panama per la fregata magnifica (\"Fregata magnificens\"), con una popolazione di oltre 5000 uccelli a isla Iguana.\nEndemismi.\nLos Santos ospita cinque delle sette specie di scimmie che vivono a Panama, alcune delle quali in grave pericolo di estinzione e due delle quali endemiche: il tamarino di Geoffroy (\"Saguinus geoffroyi\"), l'aluatta dell'isola di Coiba (\"Alouatta coibensis\"), l'atele di Geoffroy (\"Ateles geoffroyi\"), il cebo cappuccino dalla faccia-bianca (\"Cebus capucinus imitator\") e l'aluatta dal mantello (\"Alouatta palliata\").\nStoria.\nNel 1850, fu istituita la provincia di Azuero in onore di Vicente de Azuero y Plata. Nel 1855, con l'istituzione dello \"Stato Federale di Panama\", la provincia fu divisa nei dipartimenti di Los Santos e Herrera: dopo l'unione con Colombia, e successivamente con A Panama, diventando uno stato sovrano, Los Santos ha subito molti cambiamenti politici e amministrativi. Nel 1941, con la presidenza di Ricardo A. de la Guardia (1941-1945), Los Santos e Herrera si fusero in un'unica provincia, chiamata Los Santos; con il \"Decreto de Gabinete\" N\u00b0 13 dell'8 gennaio 1945 Herrera e Los Santos si distaccarono.\nToponimo.\nCome accade anche per altre provincie di Panama, Los Santos deve il suo nome dalla sua antica capitale, La Villa de Los Santos. Fondata nel novembre 1569, Ognissanti, prende il nome da tale ricorrenza religiosa.\nStemma e bandiera.\nLa bandiera ufficiale di Los Santos \u00e8 composta da tre strisce orizzontali uguali, colorate rispettivamente di rosso, blu e giallo. Si basa sulla composizione cromatica creata nel 1801 da Francisco de Miranda, precursore dell'indipendenza di America Latina, che vol\u00f2 nel padiglione di Jacmel, Haiti per la prima volta. Per quanto riguarda il significato dei colori, l'ipotesi pi\u00f9 accreditata afferma che si basa sui colori primari percepiti dall'iride. Una seconda teoria vuole che si ripropongano i colori del primitivo stemma di Cristoforo Colombo, mentre una terza sostiene che si richiamino i colori delle uniformi del Burgerwache di Amburgo. La prima ricostruzione si fonda su una lettera in cui Miranda descrive una conversazione con Johann Wolfgang von Goethe relativa alla sua \"Teoria dei colori\", in una festa ospitata nella citt\u00e0 di Weimar nel 1785. I patrioti della regione adottarono questo modello per rappresentare Los Santos nel 1821 nella battaglia per ottenere l'indipendenza dalla Spagna. Con la creazione della provincia di Azuero il 4 aprile 1850 questa bandiera divenne la bandiera ufficiale della provincia e successivamente divenne la bandiera ufficiale della provincia di Los Santos, erede della soppressa provincia di Azuero.\nCultura.\nLas Tablas \u00e8 il capoluogo della provincia, una delle sue maggiori attrazioni \u00e8 la chiesa di Santa Librada, considerata monumento nazionale.\nLa citt\u00e0 vive tutto il suo splendore durante la celebrazione del Carnevale che dura 4 giorni e 5 notti, essendo la citt\u00e0 sede di Las Tablas Miglior Carnevale della repubblica, dove una delle principali attrazioni del carnevale di Las Tablas, sono famose o culecos mojadera, che viene spruzzata con acqua (pulita e purificata) ai partecipanti di questa attivit\u00e0 dalle auto sisternas (specialmente pre-sterilizzate per questa attivit\u00e0) situate in tutto il parco e nelle strade circostanti.\nUn'altra celebrazione ben nota \u00e8 il Corpus Christi, una festa religiosa che risale ad epoca coloniale e si tiene a La Villa de Los Santos: durante la stessa, si commemora l'istituzione dell'Eucaristia con una serie di feste pagane rappresentata da danze diverse, che oggi fanno parte del folclore della regione.\nLos Santos \u00e8 il posto giusto per vedere i polleras tessuti a mano, costumi tipici di Panama. Gli artigiani locali realizzano anche maschere dei famosi \"Diablicos\".\nDemografia.\nAl censimento panamense del 2010, Los Santos contava 89.592 residenti e 29.363 famiglie che vivevano entro i confini amministrativi.\nIl censimento del 2010 evidenziava che 5.252 residenti (il 6,6%) della popolazione era analfabeta. Tra le etnie principali figurano perlopi\u00f9 discendenti di cittadini spagnoli e meticci, circa il 98% dei residenti. I gruppi di minoranza erano composti da 1.276 afro-latinoamericani e 656 nativi. Questi ultimi risultavano solo lo 0,7% della popolazione, di cui il 36% erano cuna, il 35% ng\u00e4be, il 17% bugl\u00e9 e il 12% di altri gruppi come i teribe, i catio, i bribri e i wounaan.\nLa religione non \u00e8 registrata nel censimento, ma la maggioranza della popolazione abbraccia il cattolicesimo e il protestantesimo.\nSuddivisione amministrativa.\nLa provincia di Los Santos \u00e8 divisa in 7 \"distritos\" (distretti) e suddivisa in 82 comuni (\"corregimientos\").\nEconomia.\nTurismo.\nEsistono molte spiagge rinomate, come quelle di Venao, Achotines e Guarar\u00e9: altrettanto celebri sono quelle situate su isla Iguana, nota per le sue acque cristalline e la sabbia bianca. L'isola si trova a 25 minuti di barca da Pedas\u00ed. Oltre ai gi\u00e0 citati parchi nazionali che attirano turisti appassionati del verde e della caratteristica fauna locale, vi sono anche musei qual quello della Nazionalit\u00e0 (\"Museo de la Nacionalidad\"), il Belisario Porras e il Manuel F. Zarate. Inoltre, altri punti di interesse sono il sito archeologico Cerro Juan Diaz e la chiesa di San Antonio e la chiesa di Santa Librada (realizzata nel marzo 1872), il cui tetto di quest'ultima and\u00f2 in fiamme nel 1958."}
{"id": "2291350", "revid": "767487", "url": "https://it.wikipedia.org/wiki?curid=2291350", "title": "Bacolod-Kalawi", "text": "Bacolod-Kalawi \u00e8 una municipalit\u00e0 di Quinta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBacolod-Kalawi \u00e8 formata da 26 baranggay:"}
{"id": "2291352", "revid": "767487", "url": "https://it.wikipedia.org/wiki?curid=2291352", "title": "Hort", "text": "Hort \u00e8 un comune dell'Ungheria di 3.868 abitanti (dati 2001). \u00c8 situato nella provincia di Heves."}
{"id": "2291353", "revid": "1428919", "url": "https://it.wikipedia.org/wiki?curid=2291353", "title": "Balatonalm\u00e1di", "text": "Balatonalm\u00e1di \u00e8 una citt\u00e0 di 8.795 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291358", "revid": "287204", "url": "https://it.wikipedia.org/wiki?curid=2291358", "title": "Ferdinand Freiligrath", "text": "Biografia.\nAbbandon\u00f2 molto presto gli studi per lavorare in modesti impieghi commerciali: fu ad Amsterdam dal 1823 al 1836 e dal 1837 fece il libraio a Barmen, intanto che si dedicava a traduzioni dal francese Pi\u00f9 tardi cominci\u00f2 a scrivere poesie per il \"Musenalmanach\" di Adelbert von Chamisso e Gustav Schwab e per il \"Morgenblatt\" di Johann Friedrich Cotta.\nLa prima raccolta di poesie fu pubblicata nel 1838: \u00e8 influenzata da \"Les orientales\" di Victor Hugo, da lui tradotte in tedesco, per il suo interesse per i temi esotici. Il suo \"Der Mohrenf\u00fcrst\" (Il principe dei Mori) per esempio, \u00e8 la storia di un principe africano reso schiavo che finisce per doversi esibire in un circo come suonatore di tamburo e la pelle di leone che copre il suo strumento, che egli spezza per la violenza dei suoi colpi, gli ricorda la gloria passata. Il suo esotismo poetico \u00abpoteva sembrare rivoluzionario per i suoi forti e contrastanti effetti di colore e per i suoi ritmi agitatissimi: ma il suo colorismo \u00e8 tanto visibilmente precalcolato da cadere spesso nel ridicolo\u00bb.\n\"Ein Glaubensbekenntnis\" (Un credo) rappresenta una critica delle condizioni della Germania: a causa della repressione politica, rifiut\u00f2 una pensione accordatagli da Federico Guglielmo IV: \u00abfu un gesto sincero, ma non coerente; e fu un gesto da letterato, come sarebbe stato dimostrato dalla sua posteriore attivit\u00e0 di rivoluzionario dilettante\u00bb. \nIl 4 maggio 1842 fu iniziato in Massoneria nella Loggia \"Zum Wiederbauten Tempel der Br\u00fcderliebe\" (Al ricostruito Tempio dell'Amore fraterno) di Worms.\nLasciato il paese nel 1845, in Belgio conobbe Karl Marx; pass\u00f2 poi in Svizzera, pubblicandovi nel 1846 il ciclo delle sei poesie del \"\u00c7a ira!\", e si trasfer\u00ec a Londra.\nTornato in Germania nel 1848, lavor\u00f2 per la \"Neue Rheinische Zeitung\" di Marx, \u00abche non lo prendeva troppo sul serio\u00bb: \u00e8 l'epoca in cui Franz Liszt mette in musica la sua poesia \"O lieb, so lang du lieben kannst\", ma Freiligrath cantava la Rivoluzione di febbraio con la \"Schwarz-Roth-Gold\", dove nei colori della bandiera tedesca vede i simboli della polvere da sparo, del sangue e del fuoco. Nel 1851 dovette ancora lasciare la Germania per Londra, dove diresse la filiale della \"Schweizer Generalbank\".\nNel 1868, con l'unificazione operata da Otto von Bismarck, torn\u00f2 in Germania, convertito al nazionalismo, ed esalt\u00f2 la vittoria sulla Francia nel 1870 con \"Hurrah, Deutschland\" e \"Die Trompete von Gravelotte\", nella quale un ulano, ferito a morte, continua a suonare la sua tromba in mezzo a tutti i suoi compagni gi\u00e0 morti: debole, pi\u00f9 che opportunista, Freiligrath scriveva volta per volta ci\u00f2 \u00abche gli prometteva o sembrava promettergli maggior risonanza letteraria\u00bb.\nLa sua poesia, che mescola influssi di Beranger e Hugo con quelli dei romantici tedeschi e della canzone popolare e mette insieme nazionalismo e socialismo giacobino, si elev\u00f2 per il tono declamatorio di alcuni temi patriottici."}
{"id": "2291359", "revid": "767487", "url": "https://it.wikipedia.org/wiki?curid=2291359", "title": "Istenmezeje", "text": "Istenmezeje \u00e8 un comune dell'Ungheria di 1.839 abitanti (dati 2001). \u00c8 situato nella provincia di Heves."}
{"id": "2291360", "revid": "110157", "url": "https://it.wikipedia.org/wiki?curid=2291360", "title": "Balatonf\u0171zf\u0151", "text": "Balatonf\u0171zf\u0151 \u00e8 una citt\u00e0 di 4.245 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291362", "revid": "110157", "url": "https://it.wikipedia.org/wiki?curid=2291362", "title": "Berhida", "text": "Berhida \u00e8 una citt\u00e0 di 6.024 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291363", "revid": "1543377", "url": "https://it.wikipedia.org/wiki?curid=2291363", "title": "Cladonia gracilis", "text": "Cladonia gracilis (L.) Willd. (1787), \u00e8 una specie di lichene appartenente al genere Cladonia, dell'ordine Lecanorales.\nIl nome deriva dal latino \"gracilis\" che significa \"delicato, gracile, sottile, fine\", per lo spessore dei podezi.\nCaratteristiche fisiche.\nI podezi sono abbastanza grandi, alti da 3 a 7 centimetri e spessi circa 1-2 millimetri; hanno di frequente piccole coppe alquanto strette o ne sono privi in alcuni casi. Le biforcazioni delle ramificazioni, dette anche \"ascelle\" non sono perforate. La cortex che ricopre \u00e8 del tutto liscia.\nIl fotobionte \u00e8 principalmente un'alga verde delle Trentepohlia.\nHabitat.\nQuesta specie preferisce un clima che va da temperato freddo a circumpolare. Rinvenuto prevalentemente su suoli acidi, molto raramente su legni in decomposizione; ottimi sono i terreni silicei alpini. Predilige un pH del substrato molto acido o con valori intermedi fra molto acido e subneutrale. Il bisogno di umidit\u00e0 \u00e8 mesofitico.\nLocalit\u00e0 di ritrovamento.\nLa specie \u00e8 cosmopolita, ed \u00e8 stata rinvenuta nelle seguenti localit\u00e0:\nIn Italia \u00e8 presente, ed \u00e8 abbastanza comune, in tutto il Trentino-Alto Adige e la Valle d'Aosta, lungo tutto l'arco alpino piemontese, gran parte della Lombardia settentrionale, nelle zone del Veneto al confine col Trentino, e nelle zono alpinefriulane; alquanto raro in Liguria, nella parte occidentale dell'Emilia-Romagna, gran parte della Toscana orientale; estremamente raro nelle Marche, negli Abruzzi e in Sicilia.\nTassonomia.\nQuesta specie \u00e8 inserita attualmente nella sezione Cladonia, ed a tutto il 2008 sono state identificate le seguenti forme, sottospecie e variet\u00e0:"}
{"id": "2291368", "revid": "767487", "url": "https://it.wikipedia.org/wiki?curid=2291368", "title": "Devecser", "text": "Devecser \u00e8 una citt\u00e0 di 4.875 abitanti situata nella provincia di Veszpr\u00e9m, nell'Ungheria nord-occidentale. \nL'abitato, insieme al villaggio di Kolont\u00e1r \u00e8 stato uno dei due centri pi\u00f9 colpiti dall'Incidente della fabbrica di alluminio di Ajka"}
{"id": "2291369", "revid": "22475", "url": "https://it.wikipedia.org/wiki?curid=2291369", "title": "Il destino del cacciatore", "text": "Il destino del cacciatore (titolo originale \"Assegai\") \u00e8 un romanzo di Wilbur Smith, pubblicato nel 2009.\nTrama.\nLa storia si svolge nell'Africa Orientale Britannica negli anni a cavallo dello scoppio della Prima guerra mondiale ed ha per protagonista Leon Courteney, un giovane sottotenente dei King's African Rifles. Durante un pattugliamento nella Rift Valley la sua squadra di Ascari viene attaccata da un gruppo di ribelli nandi. Soverchiati dagli avversari, gli Ascari cadono ad uno ad uno, unici sopravvissuti Leon e il suo sergente masai Manyoro, ferito gravemente. I due riescono a fuggire e Leon si trascina il compagno oramai stremato per 50\u00a0km nella boscaglia fino a raggiungere il villaggio masai sul monte Lonsonyo dove vive la madre di Manyoro. Tornato al suo reggimento a Nairobi, Leon viene accusato ingiustamente di codardia e diserzione, finisce di fronte alla corte marziale e solo il ritorno al reggimento del fedele Manyoro lo salva dalla condanna. Deluso comunque dal comportamento dei suoi superiori, Leon vorrebbe lasciare l'esercito per dedicarsi alla sua grande passione, la caccia ai grandi animali. L'intervento dello zio di Leon, il colonnello Penrod Ballantyne, lo convince a restare nell'esercito destinandolo ad un incarico di spionaggio e al tempo stesso, per permettergli di operare sotto copertura nel nuovo incarico, lo zio ne asseconda le aspirazioni presentandolo ad un famoso cacciatore, Percy Phillips, che lo prende come suo aiutante. Leon, con l'aiuto dei masai, con i quali ha stabilito un rapporto particolare, diventa un abile cacciatore e una guida esperta. Durante un safari organizzato per conto del presidente statunitense Theodore Roosevelt, Leon stringe una forte amicizia con il figlio del presidente, Kermit, insieme al quale uccide un grande numero di elefanti e leoni. Da questa amicizia a Leon deriva una grande fama di cacciatore che valica le frontiere giungendo in Europa.\nUno dei clienti di Leon \u00e8 il conte Otto Von Meerbach, un industriale tedesco la cui azienda costruisce aeromobili e veicoli per la Germania del Kaiser Guglielmo II"}
{"id": "2291370", "revid": "15756", "url": "https://it.wikipedia.org/wiki?curid=2291370", "title": "Herend", "text": "Herend (in tedesco \"Herrendorf\") \u00e8 una citt\u00e0 di 3.533 abitanti situata nella provincia di Veszpr\u00e9m, nell'Ungheria nord-occidentale.\nAltri progetti.\nCittadina famosa per le porcellane. Manifattura fondata nel 1839 da M\u00f3r Fischer. Obbligatoria una sosta al bar in stile 1800.\nAmpio parcheggio"}
{"id": "2291372", "revid": "599", "url": "https://it.wikipedia.org/wiki?curid=2291372", "title": "Frazioni continue", "text": ""}
{"id": "2291373", "revid": "767487", "url": "https://it.wikipedia.org/wiki?curid=2291373", "title": "Il kentuckiano", "text": "Il kentuckiano (\"The Kentuckian\") \u00e8 un film del 1955 diretto da Burt Lancaster. Il film \u00e8 anche noto con il titolo Il vagabondo delle frontiere.\nTrama.\nVerso il 1820 un vedovo parte per il Texas con il figlio per sfuggire a una faida che oppone la sua famiglia a un'altra. Durante il viaggio crede d'innamorarsi di una raffinata signorina, ma poi capisce che il suo vero amore \u00e8 una sguattera che l'ha salvato dai suoi rivali che l'avevano seguito. Ripartir\u00e0 con lei."}
{"id": "2291376", "revid": "124877403", "url": "https://it.wikipedia.org/wiki?curid=2291376", "title": "Giovanni De Mauro", "text": "Biografia.\n\u00c8 figlio del linguista ed \"ex\" ministro della pubblica istruzione Tullio De Mauro, nonch\u00e9 nipote del giornalista de \"L'Ora\" di Palermo Mauro De Mauro, rapito e ucciso dalla mafia nel 1970 a Palermo, \u00e8 sposato e ha due figlie gemelle.\nNasce giornalisticamente a \"L'Unit\u00e0\", dove comincia a lavorare come grafico nel 1984 a soli diciott'anni, per passare in seguito alla cronaca di Roma e infine agli esteri. Nel 1993, ispirandosi alla rivista francese \"Courrier International\" che raccoglieva il meglio della stampa estera, fonda la rivista \"Internazionale\" che tuttora dirige.\nRiconoscimenti.\nVincitore del Premiolino nel 1998."}
{"id": "2291377", "revid": "1718925", "url": "https://it.wikipedia.org/wiki?curid=2291377", "title": "S\u00fcmeg", "text": "S\u00fcmeg \u00e8 una citt\u00e0 di 6.467 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291379", "revid": "767487", "url": "https://it.wikipedia.org/wiki?curid=2291379", "title": "Balabagan", "text": "Balabagan \u00e8 una municipalit\u00e0 di Quarta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBalabagan \u00e8 formata da 27 baranggay:"}
{"id": "2291380", "revid": "767487", "url": "https://it.wikipedia.org/wiki?curid=2291380", "title": "Rebecka T\u00f6rnqvist", "text": "Biografia.\nRebecka \u00e8 cresciuta in Africa dove suo padre lavorava per l'organizzazione umanitaria SIDA.\nIl suo album di debutto, \"A Night Like This\", uscito nel 1993, ha venduto pi\u00f9 di 100\u00a0000 copie, venendo nominato per cinque \"Grammis\" (l'equivalente svedese del \"Grammy Award\") nello stesso anno.\nAl primo album \u00e8 seguito nel 1995 \"Good Thing\", premiato con un disco di platino, il che ha permesso alla cantante di vincere il premio per la migliore artista femminile pop/rock dell'anno nel 1996 ai \"Grammis\".\nLa maggior parte delle canzoni di Rebecka T\u00f6rnqvist sono cantate in inglese, tra le eccezioni si trovano \"Vad Jag Vill\", del 2001, \"Det \u00c4r En Ros Utsprungen (III)\", pubblicata nella raccolta di musica svedese \"Jul i folkton\" (BAM, 2005), \"Resan Hem\" (assieme con \"Eldkvarn\") e \"Vad T\u00e4nker Han P\u00e5\", pubblicate nella raccolta \"Dubbel Trubbel\" (EMI, 2005).\nRebecka T\u00f6rnqvist \u00e8 stata probabilmente la pi\u00f9 importante artista nel ridestare l'interesse delle giovani cantanti jazz in Svezia negli anni '90, sebbene i suoi album non siano del genere jazz puro, ma pi\u00f9 pop con pesanti influenze jazz. A parte il fatto di aver un certo numero di seguaci in questo stile, Rebecka T\u00f6rnqvist ha ridato interesse all'intero genere.\nNel 1996 le \u00e8 stata conferita la borsa di studio Ulla Billquist."}
{"id": "2291382", "revid": "212348", "url": "https://it.wikipedia.org/wiki?curid=2291382", "title": "Periodo edoardiano", "text": ""}
{"id": "2291384", "revid": "416175", "url": "https://it.wikipedia.org/wiki?curid=2291384", "title": "Coldfoot", "text": "Coldfoot \u00e8 un census-designated place (CDP) degli Stati Uniti d'America nella Census Area di Yukon-Koyukuk nello stato dell'Alaska. Secondo il censimento condotto nel 2010 la popolazione era di 10 abitanti.\nColdfoot funge principalmente da area di servizio lungo la Dalton Highway sul tratto compreso da Fairbanks a Prudhoe Bay. Il villaggio \u00e8 composto da un ristorante, una stazione di servizio e da alcuni alloggi. Di norma a Coldfoot pernottano i viaggiatori diretti verso Deadhorse. Originariamente Coldfoot non era altro che una piazzola di sosta lungo la Dalton Highway, fino a quando Dick Mackey non inizi\u00f2 a vendere Hamburger ai camionisti in transito, utilizzando come cucina un vecchio scuola bus opportunamente modificato. Successivamente, grazie all'aiuto ricevuto dai camionisti, Mackey riusc\u00ec a costruire una caffetteria e una piccola stazione di servizio.\nIn origine la localit\u00e0, prima di essere abbandonata nel corso degli anni venti, era un giacimento minerario noto con il nome di \"Slate Creek\". A partire dai primi del Novecento, divenne noto anche con il nome di \"Coldfoot\". Fino al 1912 a Coldfoot esisteva anche un ufficio postale, che fu riaperto solo nel 1984. Nei pressi di Coldfoot esiste anche una pista di atterraggio sterrata, nota come \"Coldfoot Airport\"."}
{"id": "2291385", "revid": "1718925", "url": "https://it.wikipedia.org/wiki?curid=2291385", "title": "Tapolca", "text": "Tapolca \u00e8 una citt\u00e0 di 16.513 abitanti situata nella provincia di Veszpr\u00e9m, nell'Ungheria nord-occidentale."}
{"id": "2291389", "revid": "2184720", "url": "https://it.wikipedia.org/wiki?curid=2291389", "title": "Monte San Biagio (Maratea)", "text": "Il Monte San Biagio (620m) \u00e8 un monte dell'Appennino lucano, interamente contenuto nel territorio del comune di Maratea.\nNel 2012 l'intera montagna, per il suo patrimonio naturale, paesaggistico, storico ed artistico, \u00e8 stata dichiarata una delle \"Meraviglie Italiane\" da parte del Forum Nazionale Giovani.\nStoria.\nLe prime frequentazioni umane sul monte accertate dall'archeologia risalgono all'epoca romana. \nLa tradizione popolare di Maratea vuole che, in epoca classica, il monte ospitasse un tempio dedicato alla dea Minerva, e che pertanto si chiamasse \"monte Minerva\".\nNel Medioevo ospit\u00f2 l'unica cellula abitata del territorio marateota, e qui vi nacque il cosiddetto \"Castello\", cio\u00e8 l'antica Maratea fortificata da mura e protetta naturalmente dalle pareti rocciose del monte.\nAssunse il suo attuale nome in seguito all'arrivo delle reliquie di San Biagio di Sebaste a Maratea.\nGeografia.\nIl monte domina il paesaggio costiero di Maratea.\nMorfologicamente questo monte \u00e8 una continuazione del rilievo del \"Monte Crivo\" (1277\u00a0m), che si estende quasi a picco sul mar Tirreno.\nOggi il suo aspetto \u00e8 dominato dalla colossale statua del Redentore, che si trova sul suo sperone roccioso pi\u00f9 alto."}
{"id": "2291393", "revid": "15756", "url": "https://it.wikipedia.org/wiki?curid=2291393", "title": "Dimensione di Minkowski-Bouligand", "text": "Nella geometria frattale la dimensione di Minkowski-Boulingand, nota anche come dimensione di Minkowski o dimensione del conteggio delle celle, \u00e8 un mezzo per determinare la dimensione frattale di un insieme \"S\" in uno spazio euclideo formula_1, o pi\u00f9 in generale in uno spazio metrico (\"X\", \"d\").\nPer calcolare questa dimensione di un \"S\" frattale, si immagina che questo frattale si trovi su una griglia diffusa su tutto lo spazio, e si conti quante celle sono necessarie per coprire l'insieme. La dimensione della misura di celle viene calcolata osservando come questo numero cambia quando la griglia \u00e8 resa pi\u00f9 fine.\nSupponiamo che \"N\"(\"\u03b5\") \u00e8 il numero di celle di lunghezza laterale \u03b5 necessarie per coprire l'insieme.\nAllora la dimensione della misura delle celle \u00e8 definita in questo modo:\nSe la convergenza del limite non esiste, allora bisogna parlare della dimensione superiore delle celle e della dimensione inferiore delle celle che corrispondono rispettivamente al limite superiore e al limite inferiore nella suddetta espressione. In altri termini, la dimensione della misura delle celle \u00e8 ben definita solo se la dimensione superiore e quella inferiore delle celle sono uguali. La dimensione superiore delle celle \u00e8 qualche volta chiamata dimensione dell'etropia, dimensione di Kolmogorov, capacit\u00e0 di Kolmogorov o dimensione superiore di Minkowski mentre la dimensione inferiore delle celle \u00e8 chiamata dimensione inferiore di Minkowski.\nEntrambe sono fortemente legate alla pi\u00f9 popolare dimensione di Hausdorff. Solo in applicazioni veramente specialistiche \u00e8 necessario fare una distinzione fra tutte e tre. Si vedano le relazioni con la dimensione di Hausdorff per maggiori dettagli. Inoltre, un'altra misura delle dimensioni frattali \u00e8 la dimensione di correlazione.\nDefinizioni alternative.\n\u00c8 possibile definire la dimensione delle celle usando intorni sferici (palle), sia con il numero di copertura che con il numero di imballaggi sferici. Il numero di chiusura formula_3 \u00e8 il numero \"minimale\" di intorni sferici aperti di raggio \u03b5 richiesti per coprire (topologia) il frattale, o in altre parole, tali che l'unione contiene il frattale.\nPossiamo anche considerare in numero di copertura intrinseco formula_4, che \u00e8 definito allo stesso modo ma con la richiesta aggiuntiva che i centri degli intorni sferici aperti si trovino all'interno dell'insieme \"S\".il numero di imballi formula_5 \u00e8 il numero \"massimale\" di insiemi disgiunti di intorni sferici di raggio \u03b5 che si possono situare in modo tale che i loro centri si trovino all'interno del frattale.Sebbene \"N\", \"Ncovering\", \"N\"'covering e \"N\"packing non sono esattamente identici, sono strettamente correlati, e danno origine a definizioni identiche delle dimensioni inferiore e superiore delle celle. Questo si pu\u00f2 dimostrare facilmente una volta che siano provate le seguenti disuguaglianze:\nqueste a loro volta seguono con un piccolo sforzo dalla disuguaglianza triangolare. Il vantaggio di usare intorni sferici invece di intorni squadrati \u00e8 che la definizione viene generalizzata a qualsiasi spazio metrico. in altre parole, per la definizione di cella \u00e8 \"esternamente\" \u2014 bisogna assumere che il frattale sia contenuto in uno spazio euclideo, e definire le celle concordando con la struttura esterna \"imposta\" dallo spazio che li contiene. la definizione di intorno sferico \u00e8 \"interna\". si pu\u00f2 immaginare il frattale disconnesso dal suo contorno, definire intorni sferici usando la distanza tra punti sul frattale e calcolare la dimensione (per essere pi\u00f9 precisi, la definizione di \"N\"Covering \u00e8 anche esterna, ma le altre due sono interne.\nIl vantaggio di usare celle \u00e8 che in parecchi casi N(\u03b5) pu\u00f2 essere facilmente calcolato esplicitamente, e che per le celle i numeri di copertura ed imballaggio (definiti in modo equivalente) sono uguali.\nIl logaritmo dei numeri di imballaggio e copertura sono spesso definiti \"numeri entropici\", e sono in qualche modo analoghi (seppure non identici) ai concetti di entropia termodinamica e all'entropia nella teoria delle informazioni, nella parte che essi misurano la quantit\u00e0 del \"disordine\" nello spazio metrico o un frattale in scala formula_7, e misura anche quanti \"bits\" sono necessari per descrivere un elemento dello spazio metrico o un frattale con precisione formula_7.\nUn'altra definizione equivalente della dimensione della misura delle celle, che \u00e8 ancora \"esterna\", \u00e8 data dalla formula\ndove per ogni \"r\"&gt;0, l'insieme formula_10 \u00e8 definito come l\"'r\"-contorno di \"S\", cio\u00e8 l'insieme di tutti i punti in formula_11 che si trovano ad una distanza minore di \"r\" da \"S\" (o in modo equivalente formula_10 \u00e8 l'unione di tutti gli intorni sferici aperti di raggio \"r\" che siano centrati in un punto di \"S\").\nPropriet\u00e0.\nentrambe le dimensioni delle celle sono finitamente additive, cio\u00e8 se { \"A\"1, ... \"A\"\"n\" } \u00e8 una raccolta finita di insiemi allora\nComunque, essi non sono insiemi con misurabilit\u00e0 additiva, cio\u00e8 questa uguaglianza non vale per una sequenza \"infinita\" di insiemi. Per esempio la dimensione della cella di un singolo punto \u00e8 0, ma la dimensione delle celle dell'insieme di numeri razionali nell'intervallo [0, 1] ha dimensione 1. La dimensione di Hausdorff in comparazione, \u00e8 misurabilmente additiva.\nUna propriet\u00e0 interessante della dimensione superiore delle celle non condivisa sia con la dimensione inferiore delle celle che con la dimensione di Hausdorff \u00e8 la connessione con la somma degli insiemi. Se \"A\" e \"B\" sono due insiemi in uno spazio Euclideo allora \"A\" + \"B\" si ottiene prendendo tutte le coppie di punti \"a, b\" dove \"a\" appartiene ad \"A\" e \"b\" appartiene a \"B\" ed aggiungendo \"a+b\" si ha\nRelazioni con la dimensione di Hausdorff.\nLa dimensione della misura delle celle \u00e8 una di un certo numero di definizioni di dimensione che possono essere applicati ai frattali. Per molti frattali ben funzionanti queste dimensioni sono uguali. per esempio la Dimensione di Hausdorff, la dimensione inferiore delle celle, e la dimensione superiore delle celle dell'insieme di Cantor sono uguali a log(2)/log(3). Comunque le definizioni non sono equivalenti.\nLe dimensioni delle celle e la dimensione di Hausdorff sono in relazione tramite la disuguaglianza\nIn generale entrambe le disuguaglianze possono essere strette. La dimensione superiore delle celle pu\u00f2 essere pi\u00f9 grande della dimensione inferiore delle celle se il frattale ha differenti comportamenti in differenti gradazioni.\nPer esempio, si esamini l'intervallo [0,1], e si esamini l'insieme dei numeri che soddisfino la condizione\nLe cifre nei \"posti dispari\", cio\u00e8 quelle tra la formula_18 and formula_19 non sono ristrette e possono assumere qualsiasi valore. Questo frattale ha dimensione di cella superiore 2/3 e dimensione inferiore di cella 1/3, un fatto che pu\u00f2 essere facilmente verificato dal calcolo di \"N(\u03b5)\" per formula_20 e nient'altro tranne i loro valori si comporta differentemente per \"n\" sia pari che dispari. Per vedere che la dimensione di Hausdorff pu\u00f2 essere pi\u00f9 piccola della dimensione di cella inferiore, si ritorni all'esempio dei numeri razionali in [0, 1] discussa in precedenza. La dimensione di Hausdorff di questo insieme \u00e8 zero.\nLa dimensione della misura delle celle manca anche di certe propriet\u00e0 di stabilit\u00e0 che ci si aspetta da una dimensione. Per esempio, ci si pu\u00f2 aspettare che aggiungendo un insieme misurabile possa non avere alcun effetto sulla dimensione dell'insieme. Questa propriet\u00e0 non vale per la dimensione delle celle. Infatti"}
{"id": "2291394", "revid": "270833", "url": "https://it.wikipedia.org/wiki?curid=2291394", "title": "Bombardamenti di Pola", "text": "I bombardamenti su Pola durante la seconda guerra mondiale si verificarono tra il gennaio 1944 ed il marzo 1945. Anche se le distruzioni belliche furono sopportate e superate dalla citt\u00e0, i bombardamenti alleati su Pola possono essere paragonati ai bombardamenti di Zara avvenuti tra il novembre 1943 e l'ottobre 1944. La maggior ragione dei bombardamenti alleati su Pola fu la posizione strategica della citt\u00e0 cos\u00ec come il grande porto da guerra, che si trovava in quel periodo sotto amministrazione militare tedesca. Nei suoi 3000 lunghi anni di storia Pola non aveva mai sperimentato prima una tale distruzione, che pi\u00f9 tardi port\u00f2 alla completa trasformazione dell'aspetto della citt\u00e0.\nDall'inizio della guerra al primo bombardamento.\nPola visse l'inizio della guerra sotto l'amministrazione italiana, a cui apparteneva dal 1918. Bench\u00e9 avesse una grande rilevanza bellica, la citt\u00e0 non sub\u00ec alcuna distruzione principalmente a causa dell'avanzata delle forze dell'asse attraverso l'Europa, finch\u00e9 la successiva avanzata alleata lungo la penisola italiana non determin\u00f2 la caduta di Mussolini e la capitolazione dell'Italia l'8 settembre 1943.\nDopo la capitolazione italiana il comitato partigiano iugoslavo, volendo rimanere l'unico detentore del potere, proclam\u00f2 un'insurrezione popolare, nel tentativo di affermare con la violenza l'appartenenza dell'Istria alla nuova nazione iugoslava. L'apice di questi avvenimenti fu il decreto di annessione del 13 settembre 1943.\nL'Istria fu tuttavia occupata dai tedeschi il 4 ottobre dello stesso anno. Pola pass\u00f2 cos\u00ec dopo l'amministrazione italiana sotto quella tedesca. La Wehrmacht assunse tutta la gestione bellica della citt\u00e0. Presto per\u00f2, con l'avanzata alleata nella resto d'Europa iniziarono tempi sfavorevoli per Pola.\nIncursioni aeree su Pola e conseguenze dei bombardamenti.\nSolo tre mesi dopo l'occupazione tedesca si verific\u00f2 il primo bombardamento alleato sulla citt\u00e0 del 9 gennaio 1944. Da allora e fino al 15 marzo 1945, quando fu colpito il tempio di Augusto, la citt\u00e0 venne pi\u00f9 volte bombardata dall'aviazione angloamericana. Poich\u00e9 a Pola arrivavano profughi da Zara e dalle restanti parti dell'Adriatico, nei bombardamenti le vittime furono principalmente civili. Gli Alleati bombardarono anche il centro storico di Pola, danneggiando molti monumenti antichi.\nPoich\u00e9 Pola era una delle pi\u00f9 importanti basi di sottomarini dell'Adriatico, nella prima ondata del bombardamento sulla citt\u00e0 del 9 gennaio 1944 venne affondato il sottomarino della marina da guerra italiana \"Nautilo\" della classe Tritone serie I. In seguito questo sottomarino recuperato, riparato e ribattezzato U-802 \"Sava\" entr\u00f2 a far parte della marina da guerra iugoslava.\nTuttavia, dal giorno del primo bombardamento gli abitanti giovarono dei numerosi rifugi che furono costruiti dall'esercito nel corso della propria permanenza a Pola. I numerosi tunnel sotterranei austroungarici che anche oggi tagliano Pola furono un rifugio ideale non solo per gli abitanti ma anche per l'armamento bellico che si trovava nell'arsenale di Pola. Il pi\u00f9 importante partiva dall'arsenale unendosi ai tunnel che passavano sotto il Monte Zaro, l'ingresso di uno dei quali si trovava in via dell'Arsenale.\nI bombardamenti alleati distrussero la parte occidentale della citt\u00e0 vecchia, che presentava la tipica struttura urbanistica mediterranea. Sebbene le fondamenta di alcune case fossero rimaste intatte, fu deciso di rimuovere tutte le rovine nell'area tra il Foro e la cappella di Santa Maria. Furono rimossi complessivamente 120 caseggiati tra i quali si trovava anche una serie di edifici meno danneggiati e integri. Scomparve cos\u00ec per sempre una parte di citt\u00e0 di valore storico nella struttura urbana, la quale invece di essere restaurata venne modificata per gran parte della sua superficie, cosa atipica per uno dei centri storici del Mediterraneo. Oggi su questo spazio si trova il parco cittadino con un'esposizione dei ritrovamenti archeologici.\nAll'inizio del 1944 l'aviazione angloamericana nel corso di un bombardamento su Pola distrusse l'edificio dell'Istituto idrografico collocato sulla cima della collina di Monte Zaro. Rimase parzialmente conservato dove si trovava solo parte dell'osservatorio, nel quale venne collocata dopo il parziale restauro del 1947/48 la stazione meteorologica della marina da guerra. Dopo la rimozione delle rovine rimanenti, su questo luogo venne costruito un asilo infantile.\nTra i monumenti della storia antica il pi\u00f9 colpito fu il tempio di Augusto che fu quasi distrutto. Ad un'attenta osservazione si nota ancora il restauro del lato occidentale, cos\u00ec come di parte delle colonne. Fu altrettanto distrutto un edificio che si trovava sul lato occidentale del tempio, al posto del quale oggi si trova il parco con il monumento a Ru\u017ea Petrovi\u0107.\nUn paio di mesi dopo il danneggiamento del tempio di Augusto, Pola venne presa dalle forze iugoslave il 5 maggio 1945."}
{"id": "2291396", "revid": "110157", "url": "https://it.wikipedia.org/wiki?curid=2291396", "title": "V\u00e1rpalota", "text": "V\u00e1rpalota \u00e8 una citt\u00e0 di 20.835 abitanti situata nella provincia di Veszpr\u00e9m, nell'Ungheria nord-occidentale.\nLa citt\u00e0 \u00e8 conosciuta in Ungheria per la lavorazione del carbone e della metallurgia, alluminio in particolare. Si trova infatti in una zona di miniere che erano abbondantemente utilizzate fino al secondo dopoguerra ed oltre. A V\u00e1rpalota hanno sede anche industrie chimiche."}
{"id": "2291397", "revid": "1851848", "url": "https://it.wikipedia.org/wiki?curid=2291397", "title": "Shericka Williams", "text": "Biografia.\nInsieme a Novlene Williams, Ronetta Smith e Lorraine Fenton vince la medaglia d'argento nella staffetta 4\u00d7400 m ai Mondiali del 2005 a Helsinki. Partecipa anche alla gara individuale dei 400 m venendo eliminata in semifinale.\nDue anni dopo, ai Mondiali di Osaka sale nuovamente sul secondo gradino del podio con la staffetta 4\u00d7400 m, questa volta in compagnia di Shereefa Lloyd, Davita Prendergast e Novlene Williams. La staffetta giamaicana con il tempo di 3'19\"73 ottiene anche il nuovo primato nazionale.\nNel 2008, alle Olimpiadi di Pechino \u00e8 seconda con la staffetta 4\u00d7400 m e, per la prima volta, sale sul podio anche nella gara individuale dei 400 m, giungendo seconda con il nuovo primato personale di 49\"69. Ai Mondiali di Berlino dell'anno successivo si conferma seconda sui 400 m, migliorando il suo personale con il tempo di 49\"32 e arrivando seconda solamente alla statunitense Sanya Richards. A questa medaglia d'argento va ad aggiungersi un ennesimo podio con la staffetta 4\u00d7400 m, conclusa al secondo posto con il tempo di 3'21\"15."}
{"id": "2291398", "revid": "1005847", "url": "https://it.wikipedia.org/wiki?curid=2291398", "title": "Consiglio di sicurezza", "text": ""}
{"id": "2291399", "revid": "741864", "url": "https://it.wikipedia.org/wiki?curid=2291399", "title": "J.J. Williams", "text": "Atleta di grosso spessore, rappresent\u00f2 il Galles nei Giochi del Commonwealth di Edimburgo nel 1970, diventando campione gallese di sprint nel 1971.\nBiografia.\nCresciuto nel Bridgend Ravens pass\u00f2 nel Llanelli RFC nel 1972, ottenendo il suo primo caps internazionale con il Galles il 24 marzo 1973 in un mach contro la Francia, mentre la sua ultima apparizione con i \"Dragoni\" \u00e8 datata 17 marzo 1979 in un mach contro la Inghilterra. In mezzo sette partecipazioni al 5 nazioni, con quattro vittorie (1975, 1976, 1978, 1979) e due grande slam (1976, 1978).\nNel corso della sua carriera sportiva fu selezionato anche per due tour dei British and Irish Lions, nel 1974 in Sudafrica e nel 1977 in Nuova Zelanda. Gioc\u00f2 un ruolo di primo piano nella \"invincible series\" contro il Sudafrica nel Tour dei Lions del 1974 segnando 2 mete sia nel secondo e che nel terzo incontro della serie, meritandosi il titolo di \"The Welsh Whippet\".\nDopo il ritiro lavor\u00f2 per la \"J.J. Williams Painting Services Ltd\", una societ\u00e0 commerciale e industriale con sede a Pyle, vicino Bridgend, e fece parte di un consorzio per la gestione del Millennium Stadium di Cardiff.\nTutti e tre i suoi figli hanno rappresentato il Galles sulla pista d'atletica, suo figlio Rhys \u00e8 l'attuale titolare del record gallese sui 400 metri ostacoli (49,09)."}
{"id": "2291401", "revid": "1900059", "url": "https://it.wikipedia.org/wiki?curid=2291401", "title": "Zirc", "text": "Zirc \u00e8 una citt\u00e0 di 7.157 abitanti situata nella provincia di Veszpr\u00e9m, nell'Ungheria nord-occidentale.\nMonumenti.\nA Zirc c'\u00e8 un'abbazia dell'ordine cistercense, in cui risiede l'abate presidente delle 8 case che formano, all'interno dell'ordine, la congregazione zircense, appunto."}
{"id": "2291414", "revid": "2184720", "url": "https://it.wikipedia.org/wiki?curid=2291414", "title": "Monte Coccovello", "text": "Il monte Coccovello (1.505 mt) \u00e8 il pi\u00f9 alto monte del versante tirrenico dell'Appennino lucano. \u00c8 compreso soprattutto nel comune di Rivello ed in alcune zone nei comuni di Trecchina e Maratea in Basilicata.\nGeografia.\nDefinito, dal maggiore esperto della geologia e geomorfologia del monte Coccovello, \"groviera della Basilicata\", \u00e8 considerato il pi\u00f9 bell'esempio di ambiente carsico dell'Italia meridionale e tra i pi\u00f9 rappresentativi, nel genere, dell'intero territorio italiano. Erroneamente \u00e8 ritenuto da molti un vulcano ma \u00e8 solo una credenza popolare, dettata dalla presenza sulla sua sommit\u00e0 di oltre cento doline."}
{"id": "2291423", "revid": "767487", "url": "https://it.wikipedia.org/wiki?curid=2291423", "title": "Prosternazione", "text": "Con il termine prosternazione si indica un gesto rituale, compiuto da una persona, consistente nel piegarsi, o gettarsi a terra, di fronte ad un altro soggetto, o a pi\u00f9 soggetti, o anche di fronte a un'icona, un simbolo o una rappresentazione di un soggetto, di un potere, o di un'entit\u00e0, anche divina o soprannaturale.\nIl gesto pu\u00f2 assumere diversi significati, spesso collegati o sovrapposti, potendo significare sottomissione, umilt\u00e0, adorazione o supplica nei confronti di un destinatario, o dei destinatari, anche soprannaturali, a cui il prosternato riconosce un rango divino, un rango superiore o un potere nei propri confronti;\nProsternazione nell'antica Persia.\nNell'antica Persia la \"prosternazione\" era obbligatoria, al cospetto del Gran Re, quale atto di sottomissione. Il rituale, ben noto da fonti iconografiche, \u00e8 attestato storicamente in autori come Erodoto, e si accompagnava con il saluto poi definito in greco, \u03c0\u03c1\u03bf\u03c3\u03ba\u03cd\u03bd\u03b7\u03c3\u03b9\u03c2 (prosk\u00fdnesis), ed anche adottato nella societ\u00e0 ellenica, ma solamente rivolto agli dei.\nProsternazione nei rituali religiosi.\nLe suj\u016bd nella preghiera islamica.\nLa prosternazione - sotto il nome di \"suj\u016bd\" () - fa parte integrante della preghiera islamica.\nViene effettuata, dopo che l'orante si sia orientato verso la \"qibla\", tra l\"'i\u02bftid\u0101l\" e la cosiddetta \"jul\u016bs\" o \"qu\u02bf\u016bd\" e verr\u00e0 compiuta ancora una volta dopo quest'ultima."}
{"id": "2291430", "revid": "767487", "url": "https://it.wikipedia.org/wiki?curid=2291430", "title": "George Burley", "text": "Il 24 gennaio 2008 diventa allenatore della nazionale scozzese. Nel girone di qualificazione ai mondiali 2010 la Scozia non va oltre il terzo posto dietro a Olanda e Norvegia, e viene eliminata. Due mesi dopo la sconfitta decisiva con l'Olanda (1-0 a Glasgow) e due giorni dopo il 3-0 incassato dal Galles in amichevole, il 16 novembre 2009 la federazione scozzese ha annunciato il licenziamento di Burley dal suo incarico di CT."}
{"id": "2291433", "revid": "287204", "url": "https://it.wikipedia.org/wiki?curid=2291433", "title": "Architettura neorinascimentale", "text": "L'architettura neorinascimentale \u00e8 una corrente che si svilupp\u00f2 a partire dal XIX secolo, parallelamente al Neoclassicismo e al Neogotico, riprendendo l'apparato formale dell'architettura rinascimentale.\nCaratteristiche e diffusione.\nFu lo stile preferito dalla societ\u00e0 industriale, tanto da caratterizzare la maggior parte della produzione architettonica ottocentesca. I motivi di questo successo sono da ricercare in diversi fattori: innanzitutto, l'analisi dell'architettura italiana del Quattrocento e del Cinquecento non richiedeva ricostruzioni archeologiche e l'avvio di campagne di scavo; inoltre lo stile rinascimentale era rimasto, nei secoli, un ideale estetico di riferimento per la cultura europea.\nA questi elementi si aggiunse la diffusione di testi che ebbero grande influenza nella progettazione edilizia, in quanto stabilirono dei modelli capaci di conferire dignit\u00e0 storica alle esigenze della societ\u00e0 industriale: tra questi \u00e8 opportuno ricordare \"Palais, maison, et autres \u00e9difices modern\u00e9s \u00e0 Rome\", di Charles Percier e Pierre-Fran\u00e7ois-L\u00e9onard Fontaine (1809), e \"Edifices de Rome moderne\", di Paul Letarouilly (dal 1840).\nLo stile neorinascimentale fu impiegato soprattutto per abitazioni e fabbricati pubblici. Le sue caratteristiche sono: le composizioni bloccate, la ricerca della simmetria, la presenza di uno o pi\u00f9 cortili e l'uso di timpani, colonne, paraste, bugnato ed altri elementi decorativi desunti dall'epoca rinascimentale.\nA questi requisiti risponde il Palazzo Leuchtenberg di Monaco di Baviera, ideato da Leo von Klenze nel 1816 ispirandosi al Palazzo Farnese di Roma. Sempre a Monaco, lo stesso von Klenze realizz\u00f2 una serie di edifici di gusto italiano, come il K\u00f6nigsbau (costruito tra il 1826 ed il 1835 su modello di Palazzo Pitti) e l'Alte Pinakothek (1826-1830, ispirata al Palazzo della Cancelleria).\nNel Regno Unito il principale esponente di questa corrente (ad esclusione del Palladianesimo, che non aveva un carattere revivalistico, ma si poneva come diretta continuazione di una lunga tradizione) fu Charles Barry, che innalz\u00f2 le sedi del Reform Club e del Travellers Club di Londra, rispettivamente sotto l'influenza del Palazzo Pandolfini di Firenze e del Palazzo Farnese di Roma. In particolare, per il Reform Club progett\u00f2 una corte interna a pianta quadrata, con due ordini di logge in alzato, coperta da una elegante volta in ferro e vetro tipicamente ottocentesca.\nIn Italia tendenze neorinascimentali si riscontrano gi\u00e0 a partire dall'opera di Giuseppe Piermarini, ma i caratteri pi\u00f9 eclettici emergono tra la seconda met\u00e0 dell'Ottocento ed i primi del Novecento, quando questo stile uniform\u00f2 le nuove costruzioni realizzate a seguito dei piani di sventramento e ricostruzione di alcuni centri storici.\nAd esempio, impronta neorinascimentale hanno la Galleria Vittorio Emanuele II di Milano (iniziata nel 1865), il Palazzo delle Assicurazioni Generali di Milano (1901) e di Firenze (1871) ed i loggiati di piazza della Repubblica (1885-1895) a Firenze, il Palazzo Koch di Roma (1880-1892), la Galleria Umberto I (1887-1890) e il Palazzo della Borsa di Napoli (1895-1899).\nLo stile si svilupp\u00f2 anche nell'Europa dell'Est, soprattutto nel Regno d'Ungheria (Teatro dell'Opera e basilica di Santo Stefano a Budapest) ed in Russia (ad esempio il Palazzo Vladimirskij a San Pietroburgo). Invece, in Francia si diffuse una corrente ispirata al Classicismo francese e quindi caratterizzata da ampi tetti a padiglione; questo schema fu introdotto nella ricostruzione dell'H\u00f4tel de Ville di Parigi, raggiunse il suo apice nel completamento del Louvre e fu ripreso anche in Inghilterra e in America."}
{"id": "2291434", "revid": "1305772", "url": "https://it.wikipedia.org/wiki?curid=2291434", "title": "Roberto Sardelli", "text": "Sacerdote, maestro e scrittore vicino ai pi\u00f9 umili, si \u00e8 battuto per il riscatto esistenziale e morale dei baraccati di Roma, dopo essersi avvicinato alla pedagogia di don Lorenzo Milani. Impegnato per un rinnovamento morale e materiale della vita politica e sociale italiana, si \u00e8 preso cura per lungo tempo di malati di Aids e si \u00e8 inoltre occupato di danza praticando il flamenco tra i popoli rom e sinti dell'Andalusia.\nBiografia.\nLa vita in famiglia.\nNato a Pontecorvo, nella bassa Ciociaria, nel 1935. Proveniente da una tipica famiglia meridionale di medio-alta borghesia terriera e di libero lavoro professionale, ricevette una severa educazione cattolica mai cedevole al bigottismo e all'esibizione del benessere, anzi attenta alla condizione degli ultimi. Ogni giorno, prima di sedersi a tavola per il pranzo veniva fatto recapitare a quattro famiglie povere del paese lo stesso pranzo, e non si cominciava a mangiare prima di essersi assicurati che tutti stessero facendo la stessa cosa.\nLa formazione.\nDopo una breve esperienza politica e lavorativa, nel 1960 \u00e8 entrato in seminario, a Roma, dove \u00e8 stato ordinato sacerdote nel 1965.\nDurante i suoi studi filosofici e teologici ha avuto modo di incontrare don Lorenzo Milani a Barbiana del Mugello.\nPer un lungo periodo soggiorn\u00f2 a Lione in Francia dove approfond\u00ec la conoscenza dei preti operai e lo studio di Teilhard de Chardin. Dopo pochi mesi di incarico parrocchiale presso la parrocchia di S. Policarpo pass\u00f2, nel 1968, a vivere tra i baraccati dell'Acquedotto Felice dove fond\u00f2 la Scuola 725.\nLa scuola 725 nelle baracche dell'Acquedotto Felice.\nL'Acquedotto Felice nel dopoguerra.\nNell'autunno del 1968 don Sardelli fu inviato come collaboratore parrocchiale della parrocchia di San Policarpo, dove il parroco fu per circa venticinque anni Mons. Sisto Gualtieri. Fin dai primi giorni, tramite alcuni ragazzi chierichetti venne a sapere che a cento metri alle spalle della chiesa parrocchiale, lungo gli archi dell'Acquedotto Felice, c'era un nutrito insediamento di baraccati. La realt\u00e0 non gli era sconosciuta, ma trovarsela a pochi metri dal suo impegno pastorale lo spinse ad approfondire la conoscenza e i bisogni dei baraccati. Questi erano dei migranti provenienti dalle regioni pi\u00f9 povere del Sud Italia, (Sicilia, Calabria, Abruzzo e Basilicata) che a causa del loro bassissimo salario non potevano permettersi di pagare l'affitto.\nPer alcuni giorni Don Roberto frequent\u00f2 il borghetto e poi decise di fare una scelta radicale: andare a vivere con i baraccati .\nLe \u201ccase\u201d si snodavano lungo gli archi dell'Acquedotto le cui mura, da una parte e dall'altra, offrivano un sicuro sostegno alla fragilit\u00e0 e provvisoriet\u00e0 delle altre. Davanti ad ogni baracca era stato ricavato un piccolo giardinetto per la coltivazione degli ortofrutticoli necessari per la famiglia. Spesso in questi piccoli spazi che, nelle loro dimensioni, riproducevano la loro cultura agricola, si organizzavano anche piccoli allevamenti di conigli e polli funzionali alla modesta e precaria economia domestica. Nello stesso spazio veniva scavato un pozzo nero per il sovrastante bagno.\nLa battaglia dell'acqua.\nSulla testa di tutti scorreva abbondante l'acqua che alimentava la zona di Piazza di Spagna, ma le donne dell'Acquedotto Felice, non potevano servirsene e ogni giorno andavano a fornirsene a una pubblica fontanella su via Lemonia con grossi secchi di plastica. Solo la baracca di Antonia poteva vantarsi di avere l'acqua in \u201ccasa\u201d. Cosa era successo? Racconta lo stesso don Roberto: \nSpesso d'inverno, quando i viottoli d'accesso al borghetto si riempivano di fango i medici si rifiutavano di venire a visitare i malati. Le malattie reumatiche erano comuni, e alcuni ragazzi portavano in tasca le pasticche di nisidina per lenire i dolori articolari. \nIl quartiere guardava gli abitanti delle baracche con ostilit\u00e0 e circospezione. Si arriv\u00f2 al punto che una sera una ruspa chiuse l'unico viottolo che collegava il borghetto con via Lemonia e il resto del quartiere. Quando i baraccati si organizzarono con pala e piccone per rendere di nuovo agibile la strada furono accolti dagli insulti che piovevano dai palazzi circostanti.\nLa scuola.\nDon Roberto si inform\u00f2 in modo particolare della situazione dei ragazzi. Quasi tutti frequentavano la vicina scuola pubblica sia elementare che media, ma segnati dal disagio sociale, ne venivano anche emarginati.\nMolti rifluivano nelle classi differenziali che erano il grado pi\u00f9 basso di scolarizzazione offerto: insegnanti scadenti e poveri di motivazione, classi ricavate in spazi ristretti e provvisori. La scuola non si faceva carico della condizione in cui i ragazzi vivevano. Lo svolgimento del programma era al centro del loro impegno. Se, ad esempio una ragazzina, alla fine dell'anno, compiuti i 6 anni, non sapeva leggere, per lei c'era o la bocciatura o la classe differenziale. Per chi rimaneva indietro e non sapeva n\u00e9 leggere n\u00e9 scrivere c'era addirittura lo stigma del ritardo mentale a condannarlo ed emarginarlo.\nAltri, pochi, che tentavano l'accesso alla scuola secondaria, venivano esplicitamente invitati a uscirne dagli stessi professori e a cercarsi un lavoretto come garzoncello in qualche negozio di \u201cvini e olii\u201d. Per questi motivi la scuola diventava per i ragazzi un vero e proprio tormento al quale si assoggettavano fino a che potevano per poi abbandonare prematuramente gli studi, proprio a causa della discriminazione a cui erano sottoposti.\nI giovani della parrocchia, in quegli anni di risveglio sociale (erano gli anni sessanta), pensarono di organizzare un doposcuola, per colmare dal punto di vista nozionistico, i vuoti della scuola pubblica. Don Roberto si accorse subito che non era questo il tipo di intervento di cui il borghetto, nel suo insieme, aveva bisogno.\nI ragazzi dovevano essere motivati dall'avventura del sapere inteso come mezzo per il loro riscatto sociale e culturale. Lo spazio scolastico doveva essere il loro spazio comune, dove il rendersi coscienti della situazione di emarginazione in cui erano costretti a vivere, era la via per uscirne con dignit\u00e0 e a testa alta.\nNacque cos\u00ec la Scuola 725, dal numero della baracca che la ospitava (la baracca 725). Gli stessi ragazzi ne curavano la pulizia e il giardinetto antistante.\nNella baracca 725 si restava fino alle ore 20 e d'inverno gi\u00e0 alle 16 imbruniva. Non si aveva l'elettricit\u00e0 e si cominci\u00f2 a farsi luce accendendo alcuni mozziconi di candela. Poi, preoccupati di migliorare la situazione, si pass\u00f2 all'uso dell'acetilene che alimentava una luce pi\u00f9 chiara, ma disturbava la vista.\nSi pens\u00f2 e si compr\u00f2 un accumulatore, ma bisognava portarlo in officina per la ricarica molto spesso. Alla fine ci si organizz\u00f2 per un allaccio abusivo alla vicina cabina ACEA per cui furono tutti denunciati.\nQuindi con maggiore tranquillit\u00e0 ci si poteva dedicare a quel lavoro didattico e pedagogico che superava, inglobandolo, il sapere nozionistico. \nOgni giorno il giornale veniva portato in classe e si squadernava sotto gli occhi dei ragazzi la realt\u00e0 di quegli anni: Avola, Battipaglia, il Vietnam, la Cina, il Nord-Est brasiliano, le lotte degli edili romani, la lotta per la casa, i temi dell'emarginazione che affliggevano gli stessi baraccati. I ragazzi conobbero anche le grandi figure di Gandhi e di Malcolm X, e con essi anche la conoscenza della musica e del cinema diventarono tutti elementi che ci arricchivano e davano un'anima al processo formativo che coinvolgeva tutti e in questo senso cadeva la separazione tra cattedra e banchi, tutti sedevano seduti intorno ad un tavolo intenti a conoscere nei minimi particolari la realt\u00e0 che ci circondava e in cui tutti, maestro ed alunni, vivevano.\nLa nascita della \u201cLettera al Sindaco\u201d e il libro \u201cNon Tacere\u201d.\nI ragazzi stessi, leggendo il giornale, sceglievano una notizia su cui desideravano discutere di pi\u00f9. Le riflessioni successivamente confluivano sul quindicinale \u201cScuola 725\u201d che veniva battuto a macchina, ciclostilato e distribuito dai ragazzi stessi. Attualmente i numeri di questo giornale sono raccolti in quattro grossi volumi che riflettono la ricca variet\u00e0 degli argomenti e la cronaca della vita del borghetto.\nIl tempo della riflessioni era frequentato da tutti, da bambini di 8 anni come da adolescenti di 15. Certo, il lavoro era complesso, difficoltoso e severo; i tempi si raddoppiavano perch\u00e9 bisognava fare lo sforzo di volgarizzare al massimo l'argomento e renderlo attraente servendosi di un linguaggio narrativo e dialogante, passando per il disegno in cui i ragazzi cercavano di tradurre in immagine un concetto.\nCon questa metodologia si scrisse, durante 10 mesi, la \"Lettera al sindaco\" e il libro \"Non Tacere\". Per un anno intero don Roberto e i suoi ragazzi studiarono il libro di testo della scuola pubblica e allorch\u00e9 ne rilevarono l'estraneit\u00e0 dalla loro vita, decisero di scriversene uno da soli. Il libro suscit\u00f2 grande scandalo nella citt\u00e0 di Roma. Anche la Rai si interess\u00f2 al fatto, ricavandone un servizio giornalistico (di cui si possono vedere stralci nel documentario Non Tacere di Fabio Grimaldi). Anche il noto sociologo Franco Ferrarotti incontr\u00f2 don Roberto e i ragazzi della scuola 725, nel suo lavoro di documentazione sulle periferie .\nL'attivit\u00e0 giornalistica e sociale nelle comunit\u00e0 cristiane di base.\nDopo lo sgombero della bidonville nel 1973 don Roberto si dedic\u00f2 ad un lavoro agricolo e giornalistico. Dal 1975 \u00e8 stato editorialista di \"Paese Sera\", \"l'Unit\u00e0\" e \"Liberazione\" oltre che collaboratore di molte riviste del mondo cattolico.\nI suoi interventi si focalizzavano su una riflessione critica dei costumi che si andavano sempre pi\u00f9 radicando nella societ\u00e0 italiana negli anni settanta, e che poi sarebbero diventati maggioritari in tutta la popolazione: il consumismo sfrenato, il declino dell'etica pubblica e della tensione utopica, l'intolleranza per il diverso e i pi\u00f9 deboli. Don Roberto affront\u00f2 quei problemi che altri intellettuali facevano finta di non vedere, con l'eccezione di pochi (tra cui va sicuramente menzionato Pier Paolo Pasolini). \nIn seguito gli articoli di Don Roberto sono virati verso un commento sulla politica che si andava velocemente verticalizzando riducendo cos\u00ec gli spazi della democrazia, e su una situazione ecclesiale post-conciliare tesa ad una pericolosa \"ricostantinizzazione\" della Chiesa.\nAll'indomani del Convegno sui mali di Roma (1974) insieme ad altri cristiani di Roma, preoccupati della gestione del convegno stesso, convoc\u00f2 un incontro dal nome \u201cOltre il convegno\u201d in cui si ribadiva la necessit\u00e0 di un rinnovamento strutturale dell'organizzazione ecclesiastica, la fine di una pastorale impostata sulla \"sacramentalizzazione di massa\" e un ritorno alla dimensione evangelica storicizzata e resa credibile da una scelta dei padri della Chiesa, non solo votata alla beneficenza, ma portatori di diritti e proposte per la vita stessa della comunit\u00e0 pastorale.\nLa danza.\nNel 1982 fond\u00f2 e diresse lo Studio Flamenco per un approccio adeguato alla realt\u00e0 Rom, seguendo le tracce della danza. Insieme ad un gruppo di giovani lavor\u00f2 lungamente intorno alla produzione di una \"riflessione danzata\" sul tema dell'esistenza umana intitolata Noxploratusmane (della notte, del pianto, dell'aurora). Purtroppo il progetto rimase incompiuto.\nLa cura dei malati di Aids.\nDal 1989 al 1998 Roberto segu\u00ec negli ospedali la vicenda tragica degli ammalati di Aids. Anche qui come con la Scuola 725 cerc\u00f2 di dare valenza teologico-morale alla sofferenza di un mondo che in quei primi anni della malattia era popolata dalla fasce pi\u00f9 deboli della societ\u00e0: omosessuali e travestiti. Stando al fianco dei malati terminali, afflitti da questo terribile (e allora incurabile) male, don Roberto arriv\u00f2 alla conclusione che si dovevano rivedere totalmente le categorie teologico-morali che avevano creato ghettizzazioni ed esclusioni. Bisognava restituire agli ultimi il loro potere propositivo. Ma fu proprio questa convinzione a far s\u00ec che nessuna parrocchia romana lo invitasse a raccontare la sua esperienza di cura dei malati di Aids, giacch\u00e9 era pensiero diffuso che questo terribile male fosse proprio solo di reietti della societ\u00e0 che in fin dei conti \u201csi erano andati a cercare loro stessi questo male\u201d con il loro comportamento.\nIl Documentario \u201cNon tacere\u201d.\nNel 2005 insieme al regista Fabio Grimaldi e alla casa di produzione cinematografica Blue Film, Don Roberto Sardelli incominci\u00f2 a lavorare per creare un film documentario sulla vicenda della Scuola 725. Da questo lavoro, nel 2008, nacque il film \"Non Tacere\" che ha vinto premio come miglior documentario al Festival Arcipelago, \u00e8 stato inserito nella selezione ufficiale del Festival del Cinema di Roma ed anche patrocinato dalla provincia di Roma .\nLa diffusione del documentario \u00e8 continuata negli anni a venire attraverso una rete di scuole superiori, anche con l'intervento dello stesso don Roberto Sardelli, attraverso dibattiti e confronti con ragazze e ragazzi sui temi enucleati dal documentario: l'emarginazione, le nuove povert\u00e0, il ruolo della fede e la testimonianza cristiana, la necessit\u00e0 di un impegno etico e politico nella societ\u00e0 di oggi ecc. Inoltre il documentario \u00e8 stato diffuso anche oltre i confini di Roma e nei circoli Arci in tutta Italia .\n\"Il Gruppo Non tacere\" e la nuova Lettera al sindaco del 2007 \"Per continuare a \"Non Tacere\"\".\nDurante le riprese del documentario tutti gli allievi di Don Roberto e i suoi collaboratori, dopo quarant'anni dall'abbattimento delle baracche, si riunirono per rievocare i fatti e gli aneddoti legati alla vicenda della Scuola 725 di cui erano stati protagonisti. Questo incontro fece nascere in molti la voglia di impegnarsi nuovamente, cos\u00ec come avevano fatto anni prima, in favore delle classi subalterne. A quarant'anni di distanza dalla prima lettera al sindaco, le donne e gli uomini che crebbero e si formarono nelle baracche dell'Acquedotto Felice decisero, nel 2007, di scrivere una nuova lettera dal titolo \"Per continuare a Non Tacere, contributo per un rinnovato governo della citt\u00e0\". Il documento \u00e8 stato pubblicato interamente sul quotidiano \"Liberazione\" e ha avuto ampia diffusione nel territorio metropolitano di Roma.\nIl documento \"Per continuare a Non Tacere\" \u00e8 stato anche oggetto di polemica sui giornali, ha acceso numerose discussioni, come quella di Piero Sansonetti sulla stessa Liberazione , e in tante occasioni \u00e8 stato presentato e dibattuto insieme al film \u201cNon Tacere\u201d. Nell'estate del 2007 anche l'allora sindaco Walter Veltroni accolse in Campidoglio don Roberto Sardelli e il neonato \"Gruppo Non Tacere\". Tuttavia il colloquio si risolse in un nulla di fatto, a causa della divergenza di idee rispetto al problema delle periferie romane e alla visione della politica come bene comune da costruire dal basso ."}
{"id": "2291440", "revid": "41441655", "url": "https://it.wikipedia.org/wiki?curid=2291440", "title": "Localit\u00e0 abitate", "text": ""}
{"id": "2291441", "revid": "1825453", "url": "https://it.wikipedia.org/wiki?curid=2291441", "title": "Associazione Calcio Stelvio", "text": "L'Associazione Calcio Stelvio \u00e8 stata una societ\u00e0 calcistica con sede a Milano.\nDisput\u00f2 due campionati della massima serie del campionato italiano di calcio nel 1920-1921 e nel 1921-1922.\nIl nome deriva probabilmente dal campo di via Stelvio, nel quartiere Bovisa a Milano, utilizzato dal club fino al 1920, in comune dapprima con l'Associazione Milanese del Calcio e successivamente con l'Unione Sportiva Milanese.\nStoria.\nLa societ\u00e0 nacque nel 1914, alla vigilia della prima guerra mondiale. Fu iscritta al suo primo campionato di Terza Categoria nel 1914-1915, in seguito al quale sospese l'attivit\u00e0 sportiva per cause belliche. Al termine delle ostilit\u00e0, partecip\u00f2 al campionato di Promozione nel 1919-1920 e si classific\u00f2 terza nel girone A; a causa di un allargamento del campionato di massima serie \u2014 che arriv\u00f2 a comprendere ben 64 squadre nella sola lega settentrionale \u2014 fu ammessa in Prima Categoria.\nLa Stelvio disput\u00f2 in tutto due campionati di massima serie. Nel 1920-1921 arriv\u00f2 ultima nel proprio girone, conquistando tre soli punti in 6 partite. L'anno seguente \u2014 beneficiando di una riammissione in seguito allo sdoppiamento del campionato \u2014 disput\u00f2 nuovamente la Prima Categoria, con risultati ancor pi\u00f9 deludenti: ottenne infatti un solo punto nel girone a 4 squadre che comprendeva Cremonese, Trevigliese e Atalanta. Il club venne quindi retrocesso in Seconda Divisione, torneo al quale tuttavia non si iscrisse rimanendo inattivo.\nNell'estate 1924 si fuse con l'Associazione Calcio Olona Milano dando vita all'Associazione Calcio Stelvio Olona Milano che, nel 1927, acquis\u00ec la nuova denominazione di Gruppo Sportivo Emilio Tonoli Bovisa.\nStrutture.\nStadio.\nLa Stelvio gioc\u00f2 le sue prime partite casalinghe nel campo di via Stelvio, nel quartiere Bovisa a Milano, dotato di tribuna per 800 spettatori e da cui probabilmente deriv\u00f2 il nome del club. \nIn Prima Categoria utilizz\u00f2 invece il campo di via Candiani, poco pi\u00f9 a nord del precedente."}
{"id": "2291446", "revid": "121461421", "url": "https://it.wikipedia.org/wiki?curid=2291446", "title": "Tribunale speciale per il Libano", "text": "Il Tribunale speciale per il Libano (\"Special Tribunal for Lebanon\"), in sigla TSL, \u00e8 un organo giurisdizionale internazionale incaricato di perseguire, a norma del diritto libanese, le azioni criminali correlate all'assassinio del premier Raf\u012bq al-\u1e24ar\u012br\u012b, avvenuto il 14 febbraio 2005.\nStoria.\nIl 1\u00ba marzo 2009 sono iniziati i lavori del tribunale all'Aja. Molti personaggi politici internazionali hanno visto questa come una data storica per fare chiarezza sull'attentato che come pochi altri ha scosso il Libano.\nIl 24 marzo 2009 il giurista Antonio Cassese \u00e8 stato nominato presidente del tribunale. Il suo compito \u00e8 quello di fare luce su chi ha organizzato l'attentato terroristico che ha ucciso Hariri pi\u00f9 i vari altri omicidi a sfondo politico.\nAd aprile 2009 il tribunale ordina la scarcerazione per mancanza di prove di quattro ex generali libanesi detenuti perch\u00e9 accusati di aver organizzato l'attentato. I quattro imputati erano:\nIl 23 maggio 2009 il settimanale tedesco Der Spiegel rivela che le indagini condotte dal Tribunale Internazionale indicano in Hezbollah il colpevole dell'omicidio di Rafiq al-Hariri. Il \"Der Spiegel\" afferma che tali notizie provengono da fonti vicine al tribunale. I giudici del tribunale hanno detto di non sapere da dove sia uscita la notizia.\nIl partito sciita nega totalmente di essere il responsabile.\nGli altri partiti politici del Libano mantengono un basso profilo, molti scelgono di non commentare la vicenda o comunque rilasciano dichiarazioni tese a non strumentalizzare la notizia neanche per fini elettorali (le elezioni politiche cadono il 7 giugno seguente).\nGiurisdizione.\nIl tribunale ha giurisdizione in capo ai fatti avvenuti il 14 febbraio 2005 che hanno portato alla morte di Rafik Hariri e al ferimento o all'uccisione di tutte le persone coinvolte in tale attacco. Il tribunale pu\u00f2 avere giurisdizione anche su fatti connessi con tale attacco, purch\u00e9 siano avvenuti tra il 1 ottobre 2004 e il 12 dicembre 2005. Tale termine finale pu\u00f2 essere esteso purch\u00e9 vi sia il consenso dei partiti e del consiglio di sicurezza."}
{"id": "2291447", "revid": "2184720", "url": "https://it.wikipedia.org/wiki?curid=2291447", "title": "Serra di Castrocucco", "text": "La Serra di Castrocucco (detta anche semplicemente monte Serra) \u00e8 una montagna dell'Appennino lucano sita nel comune di Maratea, in provincia di Potenza.\nGeografia.\nPosto a met\u00e0 strada tra le frazioni Marina e Castrocucco, deve il suo nome all'antico castello posto su uno dei suoi speroni rocciosi.\nIl monte, sebbene non altissimo, giace disteso sul mare, creando promontori e secche. Su uno dei promontori del monte giace la Torre Caina."}
{"id": "2291450", "revid": "1566286", "url": "https://it.wikipedia.org/wiki?curid=2291450", "title": "Miranda Campa", "text": "Biografia.\nNipote degli attori Pio Campa e Wanda Capodaglio, nasce in Svizzera durante una tourn\u00e9e dei genitori, anch'essi attori.\nNegli anni della giovinezza \u00e8 promettente allieva dell'Accademia nazionale d'arte drammatica diretta da Silvio D'Amico, dove ottiene il diploma nel 1937. Lavora dapprima nella compagnia dell'Accademia stessa, lavora nella Compagnia Borboni-Randone-Carnabuci-Cei nel 1945, per passare negli anni seguenti al Piccolo Teatro di Roma, diretto da Orazio Costa.\nFra gli anni cinquanta e gli anni sessanta lavora con Andreina Pagnani, Aroldo Tieri e Vittorio Gassman, approdando nel 1957 al Teatro Sant'Erasmo.\nL'attivit\u00e0 svolta da Miranda Campa nel cinema \u00e8 alquanto marginale: prende parte infatti a circa 40 pellicole, ma sempre in parti da caratterista di secondo o terzo piano, senza giungere mai ad interpretare ruoli da protagonista.\nHa tenuto corsi di dizione e recitazione, dai quali sono usciti artisti quali Renzo Bianconi (ballerino), Olimpia Carlisi (attrice), Laura De Marchi (attrice), Franca Squarciapino (costumista), Maria Grazia Nazzari (attrice) e Bettina Giovannini (attrice).\nHa lavorato fino alla sua morte, avvenuta improvvisamente per arresto cardiaco nel maggio del 1989."}
{"id": "2291458", "revid": "22870947", "url": "https://it.wikipedia.org/wiki?curid=2291458", "title": "Tribunale Speciale per il Libano", "text": ""}
{"id": "2291459", "revid": "175944", "url": "https://it.wikipedia.org/wiki?curid=2291459", "title": "Sistema metasimpatico", "text": ""}
{"id": "2291463", "revid": "339392", "url": "https://it.wikipedia.org/wiki?curid=2291463", "title": "Metasimpatico", "text": ""}
{"id": "2291464", "revid": "1543377", "url": "https://it.wikipedia.org/wiki?curid=2291464", "title": "Qualificazioni al campionato mondiale di calcio 2006 - UEFA (gruppo 2)", "text": ""}
{"id": "2291466", "revid": "1543377", "url": "https://it.wikipedia.org/wiki?curid=2291466", "title": "Salvatore Postiglione", "text": "Biografia.\nSalvatore Postiglione, nato a Napoli il 20 dicembre 1861, apparteneva ad una famiglia di artisti. Fratello di Luca Postiglione, anch'egli pittore, Salvatore apprese i primi rudimenti dal padre Luigi - pittore di quadri religiosi che lo lasci\u00f2 prematuramente orfano - e dallo zio Raffaele, valente disegnatore, studioso delle opere di Raffaello Sanzio e professore all'Accademia di belle arti di Napoli, dove Salvatore frequent\u00f2 anche le lezioni di Domenico Morelli. Successivamente frequent\u00f2 l'Accademia di belle arti di Modena, dove pi\u00f9 tardi divenne professore. Suo allievo \u00e8 stato il pittore Giuseppe Gabbiani (1862-1933).\nFu un grande estimatore della pittura del Seicento, di Rubens in particolare.\nSalvatore Postiglione pratic\u00f2 con successo e originalit\u00e0 vari generi pittorici, come il ritratto, con particolare predilezione per la figura femminile, il paesaggio e le scenette popolaresche.\nAffresc\u00f2 il castello di Miramare, a Trieste e un salone del palazzo De Riseis, a Napoli.Mor\u00ec a Napoli, il 28 novembre 1906, all'et\u00e0 di quarantacinque anni, ancora in piena attivit\u00e0 nonostante la malferma salute, e lasci\u00f2 una numerosa famiglia.\nIl 24 maggio 1907 fu commemorato all'Accademia di belle arti di Napoli. Nel 1910 furono esposte due sue opere alla Biennale di Venezia."}
{"id": "2291467", "revid": "1961143", "url": "https://it.wikipedia.org/wiki?curid=2291467", "title": "Vittorio Viale", "text": "\u00c8 stato direttore dei Musei Civici di Torino dal 10 febbraio 1930 al 31 ottobre 1965.\nVita e opere.\nNacque a Trino dal notaio Carlo, comp\u00ec gli studi ginnasiali e liceali in collegio a Casale Monferrato, tra il 1901 e il 1909. Nello stesso anno si avvi\u00f2 agli studi di archeologia e storia dell'arte all'Universit\u00e0 di Roma, dove si laure\u00f2 il 2 luglio 1914. Nell'ottobre dello stesso anno vinse il concorso per la scuola archeologica di Roma e di Atene, che inizi\u00f2 a frequentare.\nNel maggio 1915, all'entrata dell'Italia nella prima guerra mondiale, fu chiamato sotto le armi. Combatt\u00e9 per tre anni e mezzo in trincea, su vari fronti. Fu ufficiale di complemento in una compagnia di mitraglieri. Venne decorato al valor militare per il coraggio dimostrato nella battaglia della Nervesa nel giugno 1918. Nel dopoguerra, venne smobilitato solo dopo esser stato aggregato per alcuni mesi alle truppe di occupazione in Austria. Si spos\u00f2 l'11 ottobre 1920 con Rosita Neusch\u00fcler (1893-1980), figlia dell'oculista viennese (ma trasferitosi a Torino) Massimiliano Neusch\u00fcler (\u20201941) e Mercedes Genesi (\u20201942). Nel 1924 nacque la figlia Mercedes, poi nota storica dell'arte, morta nel 2019.\nTra il 1919 e il 1920 riprese gli studi, con viaggi in Grecia e in Asia Minore, completando la scuola archeologica di Atene e diplomandosi con lo studio \"Il portico detto di Eumene\", pubblicato nell\u2019\"Annuario della scuola di Atene\".\nSempre sulla stessa rassegna pubblic\u00f2 i risultati della missione archeologica italiana da lui diretta in Turchia, ad Adalia (o Antalya o Attalia), presso la costa meridionale dell'Anatolia, e nell'interno della penisola anatolica (antiche regioni della Pamphilia e della Pisidia) tra luglio e ottobre 1922.\nTornato in Italia a Torino, insegn\u00f2 Storia dell'Arte per qualche anno nei licei torinesi (Alfieri, D'Azeglio, 1923- 1925).\nNel 1927 fu nominato ispettore presso la sovrintendenza alle antichit\u00e0 delle Marche. Tra il 1928 e il 1929 sistem\u00f2 in parte e catalog\u00f2 i materiali del Museo Leone di Vercelli. Dei due musei di Vercelli, il Museo Leone e il Museo Borgogna, sarebbe poi stato direttore incaricato tra il 1931 e il 1952, provvedendo ad arricchirne e a risistemarne le collezioni e allestendo in tale citt\u00e0 importanti esposizioni: da \"Vercelli e la sua provincia\" (1939) alle mostre sul Sodoma (1950) e su Gaudenzio Ferrari (1956).\nIl 10 febbraio 1930 venne chiamato a dirigere il Museo civico d'arte antica di Torino, succedendo a Lorenzo Rovere. Vittorio Viale avrebbe guidato stabilmente i musei civici torinesi per trentacinque anni e mezzo, ampliandone enormemente le collezioni, facendo rinascere la Galleria civica d'arte moderna e contemporanea (GAM - Torino) e creando quasi dal nulla il Medagliere delle Raccolte Numismatiche. Con questo incarico, organizz\u00f2 a Torino quasi un centinaio di mostre di grande respiro e di fama internazionale, tra cui le due grandi mostre sul Barocco del 1937 e del 1963, la mostra sul Gotico e Rinascimento in Piemonte (1938/1939), la mostra dei disegni scenografici dei fratelli Galliari (1956), di Tanzio da Varallo (1959) e, per l'arte contemporanea, le mostre su Marc Chagall (1953), Robert e Sonia Delaunay (1960), Francis Bacon (1962), Giacomo Balla (1963) e Felice Casorati (1964).\nNei primi anni trenta, insieme con l'architetto Ricci si occup\u00f2 del trasferimento delle raccolte d'arte antica dalla vecchia sede di via Gaudenzio Ferrari all'attuale sede di Palazzo Madama. In quel periodo inizi\u00f2 la collaborazione col mecenate svizzero Werner Abegg che non lesin\u00f2 doni per il museo, garantendo anche un aiuto finanziario.\nNegli anni successivi, Vittorio Viale ordin\u00f2 le raccolte con criteri nuovi per l'epoca, che in seguito saranno un modello anche per altri musei. Le collezioni vennero in quegli anni grandemente ampliate, grazie anche alla preziosa collaborazione col noto antiquario torinese Pietro Accorsi: tra le nuove acquisizioni spiccano il \"Ritratto di ignoto\" di Antonello da Messina e il codice \"Tr\u00e8s belles heures du Duc de Berry\", con pagine miniate da Hubert e Jan van Eyck.\nPer quanto riguarda l'arte contemporanea, nel 1932 Viale risistem\u00f2 il vecchio padiglione sede della Galleria d'Arte Moderna e ne riordin\u00f2 le raccolte, organizzando una prima mostra, dedicata ad Antonio Fontanesi.\nVittorio Viale si dedic\u00f2 anche a importanti studi di storia dell'arte, promuovendo a partire dal 1935-1937, in occasione del secondo centenario della morte di Filippo Juvarra, il cosiddetto \"Corpus Juvarrianum\", insieme con Brinckmann, Rovere, e in seguito molti altri studiosi pi\u00f9 giovani, tra i quali Millon, Carboneri, Mercedes Ferrero Viale e Andreina Griseri.\nAnche l'elenco dei soggetti dei suoi studi storico artistici sarebbe quanto mai lungo: Defendente Ferrari, il Sacro Monte di Varallo, Gaudenzio Ferrari, solo per citare i temi pi\u00f9 famosi.\nVittorio Viale fu per anni socio della Societ\u00e0 Piemontese di Archeologia e Belle Arti di Torino (S.P.A.B.A.). Quando la S.P.A.B.A. fu soppressa di forza nel 1935 dal regime fascista e incorporata in un altro ente, Viale costitu\u00ec un Centro di studi archeologici ed artistici del Piemonte che per anni mantenne viva la tradizione e l'attivit\u00e0 della societ\u00e0 con numerose pubblicazioni, anche nei difficili anni della guerra. Nel 1947, promosse il ripristino della S.P.A.B.A., di cui fu presidente fino al 1953, promuovendo una nuova serie di pubblicazioni.\nNegli anni della guerra Vittorio Viale si prodig\u00f2 per mettere in salvo dai bombardamenti aerei le raccolte dei musei di Torino e di Vercelli e altre opere appartenenti ad altri enti, riuscendo a salvare, quando pot\u00e9, importanti opere artistiche. In seguito ai bombardamenti, fu per qualche tempo sfollato con la famiglia al castello di Racconigi, finch\u00e9 fu possibile andare e venire giornalmente tra la provincia e Torino. In seguito risiedette a Palazzo Madama, sino alla fine del conflitto.\nTra il 1943 e il 1944, fu commissario all'amministrazione dei beni della Corona in Piemonte e ne salvaguard\u00f2 gli edifici, le raccolte e i materiali.\nNel 1945/1946 riport\u00f2 nelle sedi le raccolte dei musei di Torino e di Vercelli e ne inizi\u00f2 la risistemazione. Nel 1946/1947 diede opera al restauro dei gravi danni subiti da Palazzo Madama e in particolare al ripristino degli stucchi dello scalone juvarriano. Nel 1947 sistem\u00f2 provvisoriamente parte delle raccolte d'arte moderna e contemporanea, in alcune sale riattate del vecchio padiglione di corso Galileo Ferraris, che era stato in parte distrutto dai bombardamenti.\nNel 1949 prospett\u00f2 e sostenne con forza la necessit\u00e0 di costruire una nuova Galleria d'Arte Moderna. Nel 1950 venne bandito il concorso, vinto nel 1952 dagli architetti Carlo Bassi e Goffredo Boschetti. Tra il 1954 e il 1959 Viale segu\u00ec i lavori della nuova galleria, che fu inaugurata il 31 ottobre 1959. La Galleria d'Arte Moderna di Torino fu d'esempio per molte altre citt\u00e0: non pi\u00f9 un contenitore occasionale di quadri e sculture, ma un edificio progettato appositamente per l'arte moderna e contemporanea, come vero e proprio centro di studi, con annessa biblioteca e fototeca, sala conferenze e convegni, nonch\u00e9 sale per le esposizioni temporanee e via dicendo.\nDal 1951 al 1965 Vittorio Viale guid\u00f2 il comitato che riuniva pittori italiani e francesi, organizzando nel 1951 la mostra \"Pittori d'oggi - Francia- Italia\", cui ne seguiranno altre sei fino al 1961.\nTra la fine degli anni cinquanta e i primi anni sessanta, grazie anche all'amicizia con l'insigne archeologo professor Giorgio Gullini, organizz\u00f2 una serie di mostre legate all'attivit\u00e0 degli archeologi torinesi in Oriente: \"Arte del Gandh\u0101ra e dell'Asia centrale\" (1958), \"Attivit\u00e0 archeologica italiana in Asia\" (1960), \"L'Afghanistan dalla preistoria all'Islam - Capolavori del Museo di Kabul\" (1961), \"Capolavori del Museo di Baghdad\" (1965) e altre ancora.\nDopo il pensionamento, avvenuto nel 1965, Vittorio Viale si occup\u00f2 ancora di esposizioni (la mostra su Filippo Juvarra a Messina nel 1966, ad esempio) ma soprattutto pot\u00e9 dedicarsi a tempo pieno ai suoi studi storico-artistici come il gi\u00e0 citato \"Corpus Juvarrianum\".\nNei primi anni settanta presiedette la classe di scienze morali dell'Accademia delle Scienze di Torino di cui era diventato Socio nazionale il 10 aprile 1962."}
{"id": "2291495", "revid": "741067", "url": "https://it.wikipedia.org/wiki?curid=2291495", "title": "Un paletto nel cuore", "text": "Un paletto nel cuore \u00e8 un volume di fumetti dedicato al personaggio di Buffy Summers, la protagonista della serie televisiva \"Buffy l'ammazzavampiri\".\nSono racchiusi in questo paperback gli ultimi numeri della serie regolare, dal 60 al 63, pubblicati da agosto a novembre 2003. Con questo volume si completa anche la trilogia \"pre-Sunnydale\", le storie ambientate cio\u00e8 tra la fine del film e la prima puntata della prima stagione.\nDopo aver sconfitto una banda di vampiri a Las Vegas (\"Viva Las Buffy!\") ed un demone all'interno dell'ospedale psichiatrico (\"Cacciatrice interrotta\"), Buffy deve ora affrontare la sfida per lei pi\u00f9 difficile: il trauma legato alla separazione dei suoi genitori ed il conseguente trasferimento a Sunnydale, dove nel frattempo si \u00e8 gi\u00e0 insediato il suo nuovo Osservatore Rupert Giles.\nLo scrittore Fabian Nicieza, gi\u00e0 co-sceneggiatore nei due precedenti volumi, affiancato dalle matite di Cliff Richards, l'inchiostro di Will Conrad ed i colori di Michelle Madsen, ci accompagna fino alla prima notte di Buffy a Sunnydale, poche ore prima della sua comparsa nell'episodio \"Benvenuti al college\" (1x01).\nTrama.\nFalsit\u00e0.\nI genitori di Buffy comunicano a lei e Dawn che hanno deciso di separarsi temporaneamente dopodich\u00e9 il padre lascia la casa. Buffy, rimasta impassibile e silenziosa, sfoga poi tutta la sua rabbia nella caccia ai vampiri. Angel, che assieme al Cantastorie continua a vigilare su di lei di nascosto, vorrebbe esserle d'aiuto e consolarla: decide quindi di sottoporsi ad un incantesimo di magia nera per assorbire lui le emozioni negative della Cacciatrice rendendola felice.\nCome pi\u00f9 volte ci ha ammonito Joss Whedon nel corso della serie televisiva, l'incantesimo di magia nera non funziona e su Buffy si scaglia il primo di quattro demoni della malignit\u00e0 che cerca in tutti i modi di insinuare nella ragazza il sentimento di odio verso il padre. Dopo averlo cercato in ufficio e spiato in un ristorante mentre pranza e bacia una collega, Buffy si reca nella nuova abitazione del padre sempre seguita dal demone che la incita ad uccidere colui che la fa soffrire. Le insinuazioni del demone vengono tuttavia spazzate via dal profondo senso di colpa che dimostra di provare Buffy quando, abbracciando il padre, gli chiede se stia accadendo tutto questo per colpa sua o per le cose che ha fatto. Il padre la rincuora.\nColpa.\nMentre Buffy e Dawn si attribuiscono la colpa per quanto succede, Angel vorrebbe rimediare all'errore che ha commesso: per tenerlo lontano da altri guai, il Cantastorie si rivolge alla Wolfram &amp; Hart per far annullare l'incantesimo. Piena di rimorso, Buffy non riesce a riconoscere un vampiro che uccide cos\u00ec un ragazzo. Giles ha un colloquio di lavoro con il preside Flutie del liceo di Sunnydale per ottenere l'incarico di bibliotecario mentre Cordelia ed Harmony sorprendono Jesse, l'amico di Xander, mentre ruba un abito femminile per la madre. Il secondo demone della malignit\u00e0 cerca di far leva sul rimorso che prova Buffy per convincerla che sta fallendo anche come Cacciatrice e che non pu\u00f2 salvare il mondo. Le insinuazioni del demone portano per\u00f2 Buffy a sentirsi in colpa di sentirsi in colpa e, salvando una ragazza da un vampiro, dissolve cos\u00ec anche l'influenza del secondo demone.\nAbbandono.\nMentre Joyce sta cercando una nuova abitazione in una nuova citt\u00e0 dove aprire la sua galleria d'arte, Buffy e Dawn sono sole in casa quando vengono aggredite dal terzo demone della malignit\u00e0. Costui dichiara di essere la vacutt\u00e0 dell'abbandono, il vuoto disperato che c'\u00e8 dentro ognuno di noi, e trascina le due ragazze in un'altra dimensione dove cercano di colmare quel vuoto inseguendo senza speranza la sagoma del padre. Il ritorno a casa della madre, con la notizia di nuove possibili destinazioni, diventa la speranza in un futuro migliore capace di sconfiggere il vuoto dell'abbandono. Questo permette a Buffy e Dawn di rientrare nella nostra dimensione e sconfiggere il demone. Buffy in persona estrae a sorte il biglietto con il nome della nuova destinazione: il risultato \u00e8 ovviamente Sunnydale.\nTrepidazione.\nLa famiglia Summers si trasferisce a Sunnydale ma Buffy e Dawn non hanno voglia di disfare i pacchi. Durante una passeggiata, la Cacciatrice si imbatte in numerose persone indecise sul da farsi e lei stessa subisce l'influenza del quarto demone della malignit\u00e0. Costui cerca di convincerla a non fare nessuna scelta, a lasciarsi i problemi degli altri alle spalle, a lasciare in sostanza il suo ruolo di Cacciatrice di vampiri. Buffy non si lascia convincere perch\u00e9, anche non essendo la Cacciatrice, non sarebbe comunque disposta ad essere una persona normale. Cos\u00ec facendo annulla anche l'influenza dell'ultimo demone della malignit\u00e0. Angel, che per tutto il tempo l'ha seguita, viene pesantemente criticato dal Cantastorie: non deve cercare scontri con altri vampiri del luogo per espiare le sue colpe o considerare la Cacciatrice come mezzo per la sua redenzione, deve convincersi che Buffy e Sunnydale possono avere bisogno di lui e dare una svolta alla sua vita. Il vampiro, che fino a quel momento si era ancora continuato a chiamare Angelus, decide che \u00e8 ora di incontrare la Cacciatrice per parlarle e decide di cambiare nome definitivamente in Angel.\nA casa Summers, nel frattempo, sono terminati i lavori di sistemazione e Buffy si addormenta nella speranza che l'indomani sar\u00e0 un grande giorno."}
{"id": "2291500", "revid": "125952575", "url": "https://it.wikipedia.org/wiki?curid=2291500", "title": "Max Payne 3", "text": "Max Payne 3 \u00e8 un videogioco del genere sparatutto in terza persona sviluppato da Rockstar Studios e pubblicato da Rockstar Games in USA il 15 maggio 2012 e in Europa il 18 maggio dello stesso anno per PlayStation 3 e Xbox 360. Su PC il gioco \u00e8 uscito il 1\u00ba giugno 2012. Dal 15 novembre 2021 il gioco \u00e8 anche disponibile su Xbox One e Xbox Series X/S attraverso il programma di retrocompatibilit\u00e0. La colonna sonora \u00e8 stata curata dagli Health e riprende alcuni temi della colonna sonora degli altri due capitoli, entrambe composte da K\u00e4rtsy Hatakka e da Kimmo Kajasto.\nQuesto \u00e8 il primo capitolo della serie di \"Max Payne\" a non essere sviluppato dalla casa videoludica finlandese Remedy Entertainment e a non essere scritto dal creatore della serie Sam Lake. Nonostante questo la Remedy Entertainment ha supervisionato il videogioco. \u00c8 inoltre il primo titolo della serie ad avere una modalit\u00e0 multiplayer online e il primo non doppiato in italiano. La versione per Xbox 360 occupa due DVD. Su PC supporta le Directx 11 e il 3D.\nTrama.\nMax Payne, circa quattro anni dopo gli eventi del secondo capitolo, viene mandato in pensione da Jim Bravura e si trasferisce a Hoboken, New Jersey. L\u00e0 frequenta il Walton Bar, un locale della zona nel cui molto spesso ci sono risse. Max si sente ancora in colpa per aver tradito sua moglie con Mona Sax e ha preso il vizio dell'alcool e degli antidolorifici.\nCinque anni dopo, Max Payne si trasferisce a San Paolo, Brasile. In seguito va ad un party di beneficenza della famiglia Branco (composta dai fratelli Rodrigo, Marcelo e Victor, dalla moglie di Rodrigo, Fabiana e dalla sorella di Fabiana, Giovanna, non presente alla festa) come una delle loro guardie del corpo assieme a Raul Passos. Assieme a loro c'\u00e8 anche Becker. Ad un certo punto un gruppo di malviventi, il Commando Sombra (Comando Sombra in portoghese), rapisce Fabiana e Rodrigo ma Payne, aiutato da Passos, riesce a salvare prima Fabiana nel piano inferiore dell'edificio e poi Rodrigo nel parcheggio sotterraneo: qui si scontrano Becker, capo dell'UFE (Unidade de For\u00e7as Especiais, una squadra paramilitare anti-gang), e Da Silva, capo della Polizia.\nPochi giorni dopo Marcelo, Fabiana e la sorella Giovanna, assieme a Payne si recano in una discoteca in elicottero, guidato da Passos. In discoteca il secondo tentativo di rapimento da parte del Commando Sombra ha successo: durante l'irruzione vengono rapite Fabiana e Giovanna mentre Marcelo viene tempestivamente salvato da Payne, che inizia un nuovo conflitto a fuoco con gli uomini del Commando Sombra nel locale. Max Payne riesce a raggiungere l'elicottero, ritrovando Marcelo e Passos: dopo aver nuovamente affrontato gli uomini del Commando dall'elicottero Payne scende dall'aeromobile e prosegue a piedi, riuscendo a salvare Giovanna. Per Fabiana i rapitori chiedono un riscatto di 3 milioni di real: il luogo dello scambio sar\u00e0 lo stadio dei Galatians (Est\u00e1dio do Galatians), societ\u00e0 calcistica cittadina. Payne e Raul Passos, convocati dalla famiglia Branco per decidere il da farsi, si recano all'incontro con i rapitori e consegnano i soldi del riscatto ad alcuni membri del Commando Sombra: subito dopo aver consegnato la borsa con i real, un cecchino spara alla cieca sul campo uccidendo un paio di uomini e ferendo al braccio Payne, che riesce a fatica ad uscire dal campo. Passos medica Payne e assieme riescono ad eliminare gli uomini del Commando Sombra. Payne e Passos scoprono che un'altra gang vuole ottenere il riscatto: i Crach\u00e1 Preto. Dopo aver eliminato tutti gli uomini dei Crach\u00e1 Preto e tutti i cecchini, Payne e Passos ritornano all'elicottero dal quale erano arrivati e lasciano l'impianto sportivo. I Crach\u00e1 Preto riescono ad ottenere il riscatto.\nUn flashback ci riporta a Hoboken, New Jersey, qualche mese prima. Max Payne sta bevendo nel Walton Bar, un locale della zona, quando nel locale si presenta Tony De Marco, figlio del boss mafioso Anthony De Marco. Poco dopo entra anche un latinoamericano, Raul Passos; Passos salva Payne, che in quel momento aveva la pistola di Tony puntata addosso. Passos conosce Payne grazie alla comune esperienza avuta nell'Accademia di Polizia di New York, dove Payne era il migliore e ai 5 anni di servizio nel Bronx. Oggi Passos \u00e8 una guardia del corpo in America centrale e in Brasile. Ra\u00f9l Passos offre lo stesso lavoro a Payne che, inizialmente, non accetta. I due, rimasti nel bar a bere, vengono sorpresi dal ritorno di Tony De Marco: Payne uccide lui e, aiutato da Passos, anche i suoi uomini scatenando l'ira del padre che ne invia altri ad eliminarli. Passos e Payne si recano a casa di quest'ultimo ed in seguito fuggono attraverso i tetti riuscendo ad eliminare le rimanenti forze di De Marco.\nSi ritorna in Brasile. Payne e Passos stanno risalendo a bordo di un'imbarcazione il letto del fiume Tiet\u00ea, nello stato di San Paolo, in cerca di Fabiana. Le sponde del fiume sono territori noti del Commando Sombra. Passos lascia Payne in una specie di \"porto paludoso\". L'ex poliziotto riesce ad arrivare fino alla barca nella quale viene tenuta Fabiana, non riuscendo a raggiungerla. Comincia un inseguimento all'interno delle acque del Tiet\u00ea per raggiungere la barca nella quale Serrano, il capo del Commando Sombra, tiene prigioniera Fabiana, ma nonostante Payne riesca a uccidere la maggior parte degli uomini presenti sull'imbarcazione il Commando Sombra riesce a fuggire.\nPayne e Passos sono nuovamente convocati dalla famiglia Branco. Rodrigo Branco e Payne rimangono soli nell'ufficio di Rodrigo, quando l'edificio (F\u00e1bricas Branco) viene assaltato da un commando dei Crach\u00e1 Preto. Rodrigo Branco viene assassinato ma Payne scopre da uno dei Crach\u00e1 Preto che il commando non era stato inviato per uccidere i Branco, bens\u00ec per uccidere Payne stesso. Scopre inoltre che Fabiana viene tenuta nella favela di Nova Esperan\u00e7a. Payne informa Victor e Marcelo della morte del fratello quindi si reca nella favela. Qui viene rapinato, prima di proseguire il suo viaggio all'interno della favela. Payne ottiene informazioni dal poliziotto Da Silva riguardo Serrano, il capo del Commando Sombra, Alvaro Neves ovvero il capo dei Crach\u00e1 Preto e sul suo vice Milo Rego in un locale ed in seguito s'infiltra nella favela. La parte alta della favela di Nova Esperan\u00e7a \u00e8 territorio del Commando Sombra: Payne raggiunge la baracca di Serrano dove oltre a Fabiana trova anche Giovanna e Marcelo, che ha con s\u00e9 una borsa con dentro probabilmente altri soldi. Serrano uccide Fabiana, lasciando Payne ad un suo scagnozzo e portando fuori Giovanna e Marcelo.\nUn altro flashback ci riporta a New York, nel cimitero di Golgothe (North Bergen). Payne \u00e8 nuovamente assieme a Passos, davanti alla lapide della moglie Michelle e della figlia, della quale si scopre il nome, Rose. In questo luogo si scoprono date importanti: oltre a quelle di nascita (Michelle \u00e8 nata il 12 maggio del 1964, Rose il 4 febbraio del 1998) si sanno anche quelle di morte (che per entrambe \u00e8 il 22 agosto del 1998) dando cos\u00ec una data precisa per l'inizio del primo capitolo della serie. Payne si fa sorprendere dagli uomini di Anthony De Marco ma riesce a raggiungere Passos e assieme lui riesce ad eliminare anche i restanti. Nel cimitero tra le numerose tombe sono presenti quelle di Vinnie Gognitti, Valerie Winterson e Nicole Horne, personaggi principali dei precedenti capitoli della serie. Qui si scopre un'altra data importante: Gognitti \u00e8 deceduto nel 2003 (non viene citato il giorno) dando una data precisa alla fine del (Gognitti muore in \"Un gioco a perdere\") che \u00e8 quindi ambientato circa 5 anni dopo l'inizio del primo capitolo. Per sfuggire entrano in un mausoleo dove incontrano degli uomini del clan dei Puncinello che parlano di come stanno tornando alla vetta dopo essere stati sconfitti dai russi di Vladimir Lem otto anni prima. In seguito vengono catturati ma presto riescono a liberarsi degli ultimi uomini rimasti e a fuggire dal cimitero passando attraverso l'obitorio e la chiesa.\nRitornati nella favela, Payne si libera dello scagnozzo di Serrano ed esce dalla baracca. Nel frattempo i paramilitari dell'UFE raggiungono la favela sterminando i civili e iniziando una guerriglia contro il Commando Sombra. Payne segue i paramilitari che apparentemente risparmiano alcuni civili portandoli su dei furgoni e assiste ad uno \"scambio di civili\" tra Bachmeyer, un comandante dell'UFE e Milo Rego, il secondo in comando dei Crach\u00e1 Preto. Max Payne trova sia Giovanna sia Marcelo, che in precedenza erano stati catturati dall'UFE, ma Marcelo viene bruciato vivo dentro una colonna di pneumatici. Payne riesce a portare in salvo la sola Giovanna, eliminando Milo Rego ed un altro vigilantes. Giovanna e Payne riescono ad evadere dalla favela ma presto devono rifugiarsi in un deposito di autobus; i paramilitari seguono Payne che, dopo averli fatti fuori, fugge assieme a Giovanna attraverso il deposito degli autobus. Giovanna \u00e8 costretta a guidare un autobus mentre Payne tiene impegnati i paramilitari: la corsa si conclude contro un muro. Giovanna va da Passos mentre Payne si libera dei paramilitari. Dopo averli eliminati tutti, Passos non recupera Payne che viene trovato dal poliziotto Da Silva. Da Silva lo informa su Passos: lui non lavora per Rodrigo ma per Victor Branco, che gli ha pagato anche un volo per New York.\nIl terzo flashback del gioco ci porta nelle chiuse di Bastidas, sul canale di Panama, due mesi fa. Questo \u00e8 il secondo incarico di Payne, in precedenza era stato ai Caraibi. Dopo aver bevuto alla festa Payne va a dormire. Al suo risveglio un commando sta entrando nelle cabine. Payne scopre che Marcelo conosceva l'indirizzo del bar dove lui andava a bere quotidianamente. Dopo aver eliminato il commando presente nella nave, Payne trova Marcelo e Passos intenti a caricare della merce su un camion. Convince Passos a trovare le persone presenti sulla nave e, dopo aver eliminato altri uomini, Payne scopre sul tetto di un edificio i cadaveri delle persone presenti alla festa, probabilmente eliminati dal commando.\nMarcelo e Passos stavano contrabbandando soldi a Panama grazie ad un loro amico banchiere. Da Silva porta Payne all'Imperial Palace Hotel, un edificio nel quale entrano grandi masse di persone ma non esce mai nessuno. Payne s'infiltra nel sotterraneo dell'edificio e risale eliminando tutto il commando dei Crach\u00e1 Preto. Arrivato agli ultimi piani Payne scopre che l'edificio \u00e8 usato dai Crach\u00e1 Preto come \"fabrica di organi\", infatti rapivano persone nelle favelas per farli dissezionare da un chirurgo che poi avrebbe preparato gli organi da mettere in commercio, tra le persone rapite c'\u00e8 anche Serrano che dopo essere stato liberato da Max uccide ferocemente il chirurgo. Max decide di piazzare delle cariche di C-4 e, dopo aver incontrato anche Neves, decide di far saltare l'edificio, riuscendo a salvarsi: Passos uccide Neves. Dopo questo episodio vi \u00e8 l'ultimo incontro tra Giovanna, Passos e Payne che \u00e8 assieme a Da Silva: Giovanna e Passos lasceranno il paese. Da Silva lo porta dunque nel distretto del 55\u00ba battaglione della polizia del reparto \"Forze Speciali\" e Payne si fa arrestare. Dopo aver ucciso i suoi interrogatori, Payne comincia un'altra crociata contro gli UFE. In questo edificio scopre che l'AUP ha agito a Panam\u00e1, molto probabilmente grazie ad una soffiata degli agenti brasiliani. Dopo essersi infilato nei condotti dell'aria, Payne entra in un altro ufficio e scopre delle registrazioni: tra queste anche quella in cui Bachmeyer, braccio destro di Becker, uccide Rodrigo Branco. Payne trova e uccide Bachmeyer e poco prima di uccidere anche Becker viene fermato da Victor Branco, candidato alle amministrative come sindaco della citt\u00e0 di San Paolo. Becker e Victor sono decisi a fuggire dal paese, ma Payne, scortato nuovamente da Da Silva, si reca in aeroporto dove ad attenderlo ci sono gli UFE. Dopo averli eliminati tutti, Payne prende una navetta che porta alla pista d'atterraggio e qui affronta gli ultimi UFE a protezione di Becker che viene ucciso da Payne. Da Silva trova Payne e lo porta presso il jet privato di Victor Branco che sta ormai decollando quando Payne lo abbatte. In mezzo alla pista, Da Silva cerca di convincere Max a lasciare vivo Victor per far s\u00ec che venga condannato per i crimini che ha commesso mentre questi, ferito, risponde che in ogni caso se la caver\u00e0 e torner\u00e0 libero. Max, ormai stanco di uccidere, lo risparmia, ma gli rompe una gamba con una pedata per rabbia. Victor viene arrestato e condannato.\nUna settimana dopo a Bahia, Max sente alla televisione in un bar sulla spiaggia la notizia che il resto dell'UFE \u00e8 stato sciolto a causa dei loro legami con l'anello illegale del traffico di organi, mentre Victor \u00e8 stato trovato morto, impiccato nella sua cella. Finalmente dopo aver ottenuto un po' di conforto dopo tanto tempo, Max cammina lungo la riva del mare mentre il sole tramonta.\nModalit\u00e0 di gioco.\n\"Max Payne 3\" \u00e8 molto diverso dai predecessori, sono molte le cose aggiunte e/o rimosse.\nLe modalit\u00e0 di gioco sono: Storia, dove si gioca in single player e seguendo la trama del gioco; modalit\u00e0 Arcade che comprende la modalit\u00e0 Sfida a punti, Ultimo respiro e Ultimo Respiro Hardcore e il Multiplayer. I livelli di difficolt\u00e0 della modalit\u00e0 Storia sono: facile, media, difficile, hardcore e vecchia scuola. Ogni tanto la visuale di gioco \u00e8 un po' offuscata per far capire che Max \u00e8 ubriaco.\nIl \"Bullet Time\", presente anche nei precedenti capitoli, \u00e8 un po' pi\u00f9 lungo; essendo pi\u00f9 lungo, si esaurisce in fretta. Si ricarica solo se si uccide un nemico, o se si \u00e8 sotto il fuoco nemico. In \"Max Payne\" e \"Max Payne 2\" esso si ricaricava solo uccidendo i nemici. Una novit\u00e0 introdotta in questo capitolo \u00e8 la \"seconda chance\": quando Max sta per morire o viene ferito da un colpo mortale e se il giocatore \u00e8 ancora in possesso di antidolorifico, la visuale viene modificata e Max ha ancora la possibilit\u00e0 di sparare al nemico che l'ha ucciso, se lo si ammazza, la visuale si schiarisce e si torna al gioco, mentre in caso contrario si muore. Nel caso il giocatore non abbia antidolorifici, si muore normalmente. \u00c8 inoltre disponibile la \"bullet cam\", cio\u00e8 la visuale da angolazione diversa dell'uccisione di un nemico, e lo \"Shootdodge\", lancio simile a quello dei precedenti capitoli.\nL'inventario risulta molto pi\u00f9 piccolo: si possono trasportare due armi secondarie e un'arma primaria. Le due secondarie possono essere utilizzate assieme, ma facendo ci\u00f2 si procede con la perdita dell'arma primaria.\n\"Special Edition\".\nPer \"Max Payne 3\" oltre all'edizione standard \u00e8 disponibile in un numero limitato di pezzi anche una Special Edition per Xbox 360, PlayStation 3 e PC al prezzo di 119,99 euro. Ecco di seguito il contenuto della Special Edition:\nAccoglienza.\nLa rivista \"Play Generation\" diede alla versione per PlayStation 3 un punteggio di 93/100, trovandolo divertente e spettacolare allo stesso tempo oltre che curato in ogni dettaglio e come contro l'assenza del doppiaggio italiano, finendo per reputarla \"Un'avventura emozionante, che rientra a pieno titolo nell'Olimpo degli action game\"."}
{"id": "2291501", "revid": "155613", "url": "https://it.wikipedia.org/wiki?curid=2291501", "title": "Stile neorinascimentale", "text": ""}
{"id": "2291502", "revid": "1543377", "url": "https://it.wikipedia.org/wiki?curid=2291502", "title": "Cladonia subcervicornis", "text": "Cladonia subcervicornis (Vain.) Kernst. (1900), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"subcervicornis\", parola composta da \"sub\", che significa \"in basso, verso il basso, in posizione inferiore\"; da \"cervis\", cio\u00e8 \"cervo\" e da \"cornu\", cio\u00e8 \"corno\", ad indicare le ramificazioni che assumono crescendo, simili a corna di cervo.\nCaratteristiche fisiche.\nIl tallo primario ha delle squamule di lunghezza fino a 3 centimetri, grigie nella parte inferiore e con chiazze di colore nero alla base. I podezi sono generalmente di piccole dimensioni, quando sono presenti, e di forma irregolare somigliante ad un calice. Facile da confondere con altre specie di Cladonia.\nIl fotobionte \u00e8 principalmente un'alga verde delle Trentepohlia.\nHabitat.\nQuesta specie cresce prevalentemente su suoli ricchi di humus in spazi aperti o su rocce silicee. Predilige un pH del substrato con valori intermedi fra molto acido e subneutrale. Il bisogno di umidit\u00e0 \u00e8 da igrofitico a mesofitico.\nLocalit\u00e0 di ritrovamento.\nLa specie \u00e8 cosmopolita, ed \u00e8 stata rinvenuta nelle seguenti localit\u00e0: \nIn Italia \u00e8 presente, ed \u00e8 abbastanza comune, sulle coste toscane e liguri; abbastanza rara nelle zone interne della Toscana, sulla costa tirrenica calabra e nella parte occidentale della Sardegna; estremamente rara nelle zone interne della Calabria, nella Sardegna centrale e orientale, in varie localit\u00e0 del Piemonte e del Veneto settentrionale al confine con il Trentino-Alto Adige.\nTassonomia.\nQuesta specie \u00e8 inserita attualmente nella sezione Cladonia, ed a tutto il 2008 sono state identificate le seguenti forme, sottospecie e variet\u00e0:"}
{"id": "2291505", "revid": "62004", "url": "https://it.wikipedia.org/wiki?curid=2291505", "title": "Giro delle Fiandre femminile", "text": "Il Giro delle Fiandre femminile (nl. \"Ronde van Vlaanderen voor Vrouwen\") \u00e8 una corsa in linea femminile di ciclismo su strada che si tiene ogni aprile nella regione delle Fiandre, in Belgio. Dal 2016 fa parte del calendario del Women's World Tour, mentre dal 2004 al 2015 \u00e8 stato parte del calendario di Coppa del mondo femminile.\nStoria.\nOrganizzata per la prima volta nel 2004, \u00e8 aperta alle cicliste di categoria Elite. Si corre ogni anno nella stessa giornata della corsa maschile: al pari del percorso della competizione maschile, anche quello della gara femminile \u00e8 caratterizzato dai tipici muri (10 nell'edizione 2013).\nLa prima edizione venne vinta dalla russa Zul'fija Zabirova del Team Let's Go Finland, a cui seguirono i successi di Mirjam Melchers della Buitenpoort-Flexpoint Team, vincitrice delle edizioni 2005 e 2006, e della britannica Nicole Cooke della Raleigh-Lifeforce Pro Cycling Team. L'edizione 2008 and\u00f2 alla tedesca Judith Arndt del Team Columbia, che vinse poi anche la Coppa del mondo.\nNel 2009 \u00e8 stata un'altra tedesca, Ina-Yoko Teutenberg, ad aggiudicarsi la vittoria, mentre nel 2010 si \u00e8 imposta la belga Grace Verbeke e l'anno dopo l'olandese Annemiek van Vleuten, anch'ella poi vincitrice della Coppa del mondo. Nel 2012 ha trionfato nuovamente Judith Arndt, l'anno dopo, nella decima edizione, ha vinto la campionessa del mondo Marianne Vos.\nAlbo d'oro.\n\"Aggiornato all'edizione 2021.\"\nStatistiche.\nVittorie per nazione.\n\"Aggiornato all'edizione 2021.\""}
{"id": "2291507", "revid": "155613", "url": "https://it.wikipedia.org/wiki?curid=2291507", "title": "Neorinascimento", "text": ""}
{"id": "2291509", "revid": "1543377", "url": "https://it.wikipedia.org/wiki?curid=2291509", "title": "Daren Jay Ashba", "text": "Biografia.\n\u00c8 stato chitarrista solista nei Guns N' Roses dal 2009 al 2015, quando \u00e8 uscito dal gruppo per dedicarsi al gruppo fondato da Nikki Sixx, i . Precedentemente faceva parte di BulletBoys e Beautiful Creatures.\nAshba ha inoltre lavorato con vari artisti, tra cui M\u00f6tley Cr\u00fce, Drowning Pool, Marion Raven e Aimee Allen."}
{"id": "2291516", "revid": "41568227", "url": "https://it.wikipedia.org/wiki?curid=2291516", "title": "Volo pindarico", "text": ""}
{"id": "2291519", "revid": "729019", "url": "https://it.wikipedia.org/wiki?curid=2291519", "title": "William T\u00e9choueyres", "text": "Biografia.\nTutta la carriera di club di T\u00e9choueyres si \u00e8 svolta nelle file del B\u00e8gles-Bordeaux, con il quale nel 1991 vinse il campionato francese; fu convocato per la prima volta in Nazionale nel corso del Cinque Nazioni 1994, in cui disput\u00f2 due incontri ( e ); disput\u00f2 il suo terzo, e ultimo, incontro internazionale nella in Sudafrica, contro la , marcando anche una meta.\nDopo il ritiro dall'attivit\u00e0 agonistica gestisce in societ\u00e0 con l'altro ex-rugbista, e oggi politico, Bernard Laporte, un ristorante ad Arcachon, localit\u00e0 turistica non distante da Bordeaux."}
{"id": "2291534", "revid": "262457", "url": "https://it.wikipedia.org/wiki?curid=2291534", "title": "Buddha Amit\u0101bha", "text": ""}
{"id": "2291542", "revid": "1354930", "url": "https://it.wikipedia.org/wiki?curid=2291542", "title": "Giro delle Fiandre femminile 2008", "text": "Il Giro delle Fiandre femminile 2008, quinta edizione della corsa, si \u00e8 disputato il 6 aprile 2008 ed \u00e8 stato vinto dalla tedesca Judith Arndt con il tempo di 3h01'00\"."}
{"id": "2291546", "revid": "1573940", "url": "https://it.wikipedia.org/wiki?curid=2291546", "title": "Miniacina miniacea", "text": "Miniacina miniacea () \u00e8 un foraminifero della famiglia Homotrematidae.\n\u00c8 un organismo unicellulare che costruisce dei gusci calcarei multicamerati di colore rosa.\nVive in genere sulle foglie e sui rizomi di \"Posidonia oceanica\". Una volta morti gli organismi, le loro conchiglie cadono sul fondale e possono venire trasportate dalle correnti fino a riva. Qui possono dar luogo alla caratteristica colorazione rosa di alcune spiagge, come avviene nella Spiaggia Rosa dell'isola di Budelli nell'Arcipelago della Maddalena e a Elafonissi nell'isola di Creta."}
{"id": "2291562", "revid": "574302", "url": "https://it.wikipedia.org/wiki?curid=2291562", "title": "Chicago Film Critics Association Award per il miglior attore", "text": "Il Chicago Film Critics Association Award per il miglior attore protagonista (\"CFCA for Best Actor\") \u00e8 una categoria di premi assegnata dalla Chicago Film Critics Association, per il miglior attore protagonista dell'anno.\nA differenza di altri tipi di premi, essa \u00e8 stata consegnata ininterrottamente dal 1989 in poi.\nVincitori e candidati.\nI vincitori sono indicati in grassetto, con a seguire gli eventuali altri candidati."}
{"id": "2291563", "revid": "287204", "url": "https://it.wikipedia.org/wiki?curid=2291563", "title": "Rebecka Tornqvist", "text": ""}
{"id": "2291570", "revid": "439868", "url": "https://it.wikipedia.org/wiki?curid=2291570", "title": "Chiesa di Santa Vittoria (Siligo)", "text": "La chiesa di Santa Vittoria \u00e8 la parrocchiale di Siligo.\nStoria.\nIl primo documento dove appare il nome della chiesa risale al 1238, \"Santa Victoria di Siligo\" individuato dallo storico Francesco de Vico. \nNel codice di Sorres risulta che nel 1440 furono aggregate alla mensa vescovile della Diocesi di Sorres le chiese di Beate Marie de Siligo, Santu Nicola de Siloghe e S. Antonio di Montecastello o di Capula. Nel 1503 la chiesa di San Nicola fu declassata a favore di Santa Vittoria (e questo \u00e8 il primo documento in cui compare il nome della chiesa). Un altro documento, rinvenuto nel 1956 durante i lavori di ristrutturazione della chiesa , \u00e8 la pergamena di consacrazione dell\u2019altare datata 19 marzo 1520.\nDescrizione.\nLa chiesa fu edificata verso la fine del XV secolo e gli inizi del XVI secolo, secondo i modelli e i canoni costruttivi tardogotici. Di questo primo impianto rimane il presbiterio (\"capilla mayor\"), voltato a crociera con nervature e gemma pendula, e la torre campanaria.\nNella prima met\u00e0 del XVII secolo la chiesa fu ristrutturata; in quell'occasione la copertura lignea della navata fu sostituita con quella attuale voltata a botte ed aperta su due navatelle laterali con archi a tutto sesto. Fu ricostruita anche la facciata, dove spiccano diversi elementi di gusto manierista.\nAll'interno di una cappella, a sinistra della navata centrale, \u00e8 custodita un'opera di Giuseppe Magnani che rappresenta gli angeli che rilevano dal purgatorio le anime purificate."}
{"id": "2291571", "revid": "212348", "url": "https://it.wikipedia.org/wiki?curid=2291571", "title": "Partita dei 3 cavalli", "text": ""}
{"id": "2291572", "revid": "212348", "url": "https://it.wikipedia.org/wiki?curid=2291572", "title": "Partita dei 4 cavalli", "text": ""}
{"id": "2291591", "revid": "125617655", "url": "https://it.wikipedia.org/wiki?curid=2291591", "title": "Sandra H\u00fcller", "text": "Biografia.\nDedicatasi dapprima al teatro, studi\u00f2 recitazione all\"'Ernst Busch Acting Academy\" di Berlino dal 1996 al 2000, per poi recitare in diversi teatri tra cui il \"Theaterhaus Jena,\" dal 1999 al 2001, e in seguito il \"Schauspiel Leipzig,\" dal 2001 al 2002. Inoltre ha accettato di unirsi alla compagnia del \"Theater Basel\" di Basilea in Svizzera, dove ha recitato dal 2002 al 2006. \u00c8 solo nel 2006 che raggiunge la notoriet\u00e0 interpretando al cinema Anneliese Michel in \"Requiem\", che le valse l'Orso d'argento come migliore attrice al Festival di Berlino nel 2006."}
{"id": "2291593", "revid": "574302", "url": "https://it.wikipedia.org/wiki?curid=2291593", "title": "Satellite Award per il miglior attore non protagonista", "text": "Il Satellite Award per il miglior attore non protagonista \u00e8 un riconoscimento annuale dei Satellite Awards, consegnato dall'International Press Academy.\nDal 1996 al 2005 il premio era suddiviso tra \"miglior attore non protagonista in un film drammatico\" e \"miglior attore non protagonista in un film commedia o musicale\". Nel 2006 la categoria si \u00e8 unificata in \"miglior attore non protagonista\".\nVincitori e candidati.\nI vincitori sono indicati in grassetto.\nMiglior attore non protagonista in un film drammatico (1997-2005).\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\nMiglior attore non protagonista in un film commedia o musicale (1997-2005).\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\nMiglior attore non protagonista (2006-presente).\nAnni 2000.\n2006\n2007\n2008\n2009\nAnni 2010.\n2010\n2011\n2012\n2013/2014\n2015\n2016\n2017\n2018\n2019\nAnni 2020.\n2020\n2021"}
{"id": "2291594", "revid": "125230032", "url": "https://it.wikipedia.org/wiki?curid=2291594", "title": "Casa walser", "text": "Caratteristica del popolo Walser, la casa rurale antica o casa Walser \u00e8 costruita, come tutte le abitazioni contadine dell'arco alpino, in pietra (fondamenta e piano terreno, adibito ad abitazione per gli uomini e stalla per gli animali) e legno soprattutto di larice (primo piano, adibito a fienile o stanza per il deposito dei cereali).\nLe balconate esterne protette dall'ampio sporto del tetto e i soppalchi di legno che corrono intorno alla casa erano utilizzati per essiccare i prodotti agricoli.\nI tetti di tali case sono tradizionalmente coperti con lose di Ardesia, caratteristica pietra delle Alpi Occidentali.\nNella Alta Valle del Lys l'edificio rurale Walser \u00e8 chiamato \"stadel\". Nelle sue forme pi\u00f9 antiche (precedenti al 1630) i tronchi di larice del frontone venivano assemblati con la tecnica della \"spina\"."}
{"id": "2291597", "revid": "287204", "url": "https://it.wikipedia.org/wiki?curid=2291597", "title": "Sandra Huller", "text": ""}
{"id": "2291598", "revid": "287204", "url": "https://it.wikipedia.org/wiki?curid=2291598", "title": "Chloe Sevigny", "text": ""}
{"id": "2291600", "revid": "1652635", "url": "https://it.wikipedia.org/wiki?curid=2291600", "title": "Grotte di Frasassi", "text": "Le grotte di Frasassi sono delle grotte carsiche sotterranee che si trovano nel territorio del comune di Genga, in provincia di Ancona. L'insieme delle grotte ricade all'interno del Parco naturale regionale della Gola della Rossa e di Frasassi.\nIl complesso \u00e8 formato da una enorme serie di ambienti sotterranei di cui il primo, visitabile con facilit\u00e0 dal pubblico \u00e8 l\"'Abisso Ancona\", una enorme cavit\u00e0 che ha un'estensione di 180 x e un'altezza di 200\u00a0m; \u00e8 talmente ampia (oltre due milioni di m\u00b3 di volume) che al suo interno potrebbe essere contenuto senza problemi il Duomo di Milano.\nDal 1972 \u00e8 sotto la tutela del Consorzio Frasassi, costituito dal comune di Genga e dalla provincia di Ancona, con l'obiettivo di salvaguardarne e valorizzarne la fruibilit\u00e0 scientifica e turistica.\nDal 1\u00ba settembre 1974 parte delle grotte \u00e8 aperta al pubblico, divenendo nel tempo una delle maggiori attrazioni turistiche delle Marche; si \u00e8 stimato che da allora vi siano state oltre 12 milioni di visite complessive.\nStoria.\nGli antefatti.\nLa scoperta delle Grotte di Frasassi (Grotta Grande del Vento) risale al 25 settembre 1971 per opera di Rolando Silvestri del Gruppo Speleologico Marchigiano CAI di Ancona, che ne individu\u00f2 l'entrata durante la spedizione guidata da Giancarlo Cappanera. Da allora questa cavit\u00e0 \u00e8 entrata a far parte del Complesso carsico Grotta del Fiume-Grotta Grande del Vento di Frasassi che \u00e8 stato esplorato per uno sviluppo complessivo di oltre 30 km.\nLa prima grande scoperta speleologica nell'area di Frasassi, quella della Grotta del Fiume, era avvenuta il 28 giugno 1948, per opera del dottor Mario Marchetti, cofondatore del Gruppo Speleologico Marchigiano di Ancona.\nNegli anni 1950 e 1960, i gruppi del CAI (Club Alpino Italiano) di Jesi e Fabriano esplorarono le cavit\u00e0 della zona, tra cui, nel 1966, una diramazione lunga pi\u00f9 di che parte dalla Grotta del Fiume.\nNel luglio 1971 un gruppo di sette esploratori jesini venne attirato da una forte corrente d'aria che fuoriusciva da una piccola apertura. Dopo aver ampliato la dimensione del passaggio (chiamato in seguito \"Strettoia del Tarlo\") per renderlo praticabile, gli esploratori si inoltrarono in una fitta rete di gallerie, cunicoli, pozzi e grotte per una lunghezza di circa .\nLa scoperta della Grotta Grande del Vento.\nLa prima traccia della scoperta pi\u00f9 rilevante, quella della \"Grotta Grande del Vento\", si avr\u00e0 nel giugno 1971, quando Rolando Silvestri scalando la pendice nord del monte Valmontagnana a circa 450 metri di altezza, scopr\u00ec alcuni piccoli fori che si erano aperti presumibilmente a causa dello scivolamento della terra superficiale secca mista a rami e fogliame provocato dal caldo di quell'estate. Il 25 settembre 1971 Rolando Silvestri, nel corso della spedizione del Gruppo Speleologico Marchigiano CAI di Ancona organizzata e guidata da Giancarlo Cappanera, ritrov\u00f2 uno di quei fori nella montagna (grande come un volante di auto) che fece scoprire la \"porta d'ingresso\" della grotta, subito battezzata \"Grotta Grande del Vento\".\nInizialmente gli scopritori si trovarono in questa grande grotta al buio totale e le attrezzature allora esistenti non permisero loro di scendere fino alla base della cavit\u00e0 sottostante, quindi si stim\u00f2 l'altezza della grotta lanciando un sasso, misurando il tempo di caduta e utilizzando le leggi della fisica. Un primo approssimativo calcolo portava all'inaspettata altezza di oltre 120 m. Successivamente gli esploratori si dotarono di attrezzature adeguate ed esplorarono l'immenso spazio, che venne chiamato \"Abisso Ancona\" in onore della citt\u00e0 degli scopritori. La notizia della scoperta fu diffusa tramite stampa, ed \u00e8 da questo momento che inizia la notoriet\u00e0 al grande pubblico delle Grotte di Frasassi.\nSi riportano alcune frasi tratte dal Corriere Adriatico del 6 ottobre 1971, quando gli speleologi erano gi\u00e0 arrivati a scoprire la Sala delle Candeline.\nIn effetti le esplorazioni continuarono per tutto il resto dell'anno. L'8 dicembre 1971 venne scoperto un collegamento tra la Grotta del Fiume e la Grotta Grande del Vento, che venne ribattezzato \"Condotta dei fabrianesi\", e si cre\u00f2 cos\u00ec il Complesso carsico \"Fiume-Vento\".\nLe scoperte si susseguirono negli anni e numerosi altri ambienti pi\u00f9 o meno accessibili furono scoperti ed esplorati dagli speleologi. Al momento il complesso delle grotte di Frasassi ha una lunghezza di oltre 20\u00a0km. Oltre all'Abisso Ancona, sono note la \"Sala 200\", cos\u00ec chiamata perch\u00e9 \u00e8 un corridoio di 200 metri, la \"Sala delle Candeline\", che deve il nome alle numerose stalagmiti cilindriche di piccole dimensioni circondate da un anello di roccia che ricordano delle candeline su un piattino, la \"Sala Bianca\" il cui colore \u00e8 dovuto a numerosi strati di calcite pura, la \"Sala dell'Orsa\" per un masso presente in essa che grazie all'erosione millenaria dell'acqua ha assunto, in maniera completamente casuale, la vaga forma di un'orsa, la \"Sala dei Pagliai\" e la \"Sala dell'Infinito\", cos\u00ec denominata perch\u00e9 ha una forma irregolarmente circolare e durante le prime esplorazioni gli speleologi vi persero l'orientamento e si ritrovarono a girare intorno alla sala diverse volte prima di trovare un'uscita, come se fossero in un percorso infinito.\nAnche l'apertura al pubblico del complesso di gallerie present\u00f2 non pochi problemi di ordine tecnico, che ebbero inizio gi\u00e0 dai calcoli necessari per stabilire il punto esatto in cui scavare il tunnel di accesso.\nSi assunse il compito e la responsabilit\u00e0 delle misurazioni l'ingegner Aldo Neroni Mercati di Fabriano a cui in seguito venne affidato dall'Amministrazione del Comune di Genga l'incarico di progettazione dell'opera (a ricordo del suo lavoro, fino a pochi anni fa era affissa una piccola lapide all'ingresso delle grotte).\nIl percorso fu studiato con la massima cura e nel rispetto dell'ambiente, evitando soprattutto di abbattere le concrezioni.\nIl progetto originale includeva anche una galleria di ritorno all'aperto che sarebbe dovuta sfociare a livello della strada da cui si era partiti (di questo progetto figura la rappresentazione nella bacheca situata all'ingresso attuale della Grotta Grande).\nAll'interno delle grotte di Frasassi c'\u00e8, durante tutto l'anno, una temperatura costante di e un'umidit\u00e0 relativa prossima al 100%.\nLa genesi.\nCirca un milione di anni fa il fiume Sentino scorreva molto pi\u00f9 in alto nella gola rispetto alla quota attuale, le sue acque penetravano all'interno di grandi faglie dentro al banco di calcare massiccio che forma la Gola di Frasassi. Queste acque fredde incontravano risalite di acqua sulfurea con la quale si miscelavano e questa miscelazione aumentava in maniera esponenziale la dissoluzione della roccia calcarea, creando enormi vuoti e generando nei millenni successivi tutto il sistema di grotte.\nStalattiti e stalagmiti.\nAll'interno delle cavit\u00e0 carsiche si possono ammirare delle sculture naturali, formatesi per opera di stratificazioni calcaree nel corso di 190 milioni di anni grazie all'opera dell'acqua e della roccia. L'acqua, veicolando il biossido di carbonio nelle rocce calcaree, crea un processo chimico che d\u00e0 origine all'idrogenocarbonato di calcio, un sale che esiste solamente in soluzione [H2O+CO2+CaCO3 = Ca(HCO3)]. Tale fenomeno determina il trasferimento di piccole quantit\u00e0 di carbonato di calcio da un posto all'altro e, nel corso di uno stillicidio che dura millenni, finisce per formare delle concrezioni di notevoli dimensioni e di forme completamente casuali e a volte anche curiose. Le concrezioni si dividono in stalagmiti (colonne che crescono progredendo dal basso verso l'alto) e stalattiti (che invece scendono dal soffitto delle cavit\u00e0).\nLe forme e le dimensioni di queste opere naturali hanno stimolato la fantasia degli speleologi, i quali dopo averle scoperte le hanno \"battezzate\" denominandole in maniera curiosa. Tra le stalattiti e le stalagmiti pi\u00f9 famose ricordiamo: i \"Giganti\", il \"Cammello\" e il \"Dromedario\", l'\"Orsa\" (un masso che a seguito della millenaria erosione ha assunto la vaga forma di un orso), la \"Madonnina\", la \"Spada di Damocle\" (la stalattite pi\u00f9 grossa, di 7,40 m di altezza e 150\u00a0cm di diametro), le \"piccole cascate del Niagara\", la \"Fetta di pancetta\" (di colore rosa chiaro) e la \"Fetta di lardo\" (completamente bianca, per via della calcite), l'\"Obelisco\" (stalagmite alta 15 metri al centro della Sala 200), le \"Canne d'organo\" (concrezioni conico-lamellari che devono il loro nome al fatto che se vengono colpite dall'esterno risuonano), il \"Castello delle streghe\".\nAll'interno delle grotte sono presenti anche dei laghetti in cui ristagna l'acqua dello stillicidio e dei \"pozzi\", cavit\u00e0 cilindriche profonde fino a 25 m che possono raccogliere l'acqua o convogliarla verso piani carsici inferiori.\nNelle grotte non penetra in alcun punto la luce naturale superficiale, pertanto l'illuminazione \u00e8 completamente artificiale e utilizza solo luci bianche fredde, cio\u00e8 che non producono calore verso le concrezioni (come gi\u00e0 detto la temperatura \u00e8 costante). Le uniche luci non di questo tipo sono quelle azzurre usate per mettere in evidenza i pozzi e i laghetti.\nFauna delle grotte.\nNel complesso delle grotte sono state censite ben 67 specie di animali, alcune delle quali endemiche di questo ecosistema ipogeo.\nSono presenti decine di specie diverse di pipistrelli, con una colonia di oltre 12 000 miniotteri. Tra gli anfibi sono segnalati il geotritone italiano (\"Speleomantes italicus\"), la salamandra dagli occhiali (\"Salamandrina terdigitata\") e il tritone italiano (\"Lissotriton italicus\").\nFra gli invertebrati merita infine una menzione la presenza del \"Niphargus ictus\", un piccolo crostaceo troglobio che vive nelle pozze di acqua sulfurea, e di almeno altre due specie del genere \"Niphargus\" (\"N. frasassianus\", \"N. montanarius\").\nRicerca scientifica.\nAll'interno delle grotte di Frasassi si svolgono esperimenti scientifici di cronobiologia. Tra gli speleologi che hanno trascorso pi\u00f9 tempo all'interno delle grotte si ricorda Maurizio Montalbini.\nLe altre grotte vicine.\nAnche se \u00e8 noto principalmente agli speleologi, sopra, sotto e di fronte alla Grotte di Frasassi, sono presenti altri tre gruppi di grotte:\nla \"Grotta del fiume\", scoperta nel 1948, la grotta \"Buco cattivo\", scoperto nel 1949 e il complesso di grotte \"Grotta Beata Vergine-Grotta del Mezzogiorno\", noto da secoli\n, che attraversa il monte Frasassi dal lato del fiume, partendo dal Tempio del Valadier fino all'altro lato verso Pierosara.\nA circa 20 km di distanza si trova la Grotta di Monte Cucco, ubicata sull'omonima montagna, la quale anch'essa rappresenta un importante sistema carsico esteso diverse decine di chilometri."}
{"id": "2291606", "revid": "287204", "url": "https://it.wikipedia.org/wiki?curid=2291606", "title": "Ferdin\u00e1nd Zichy", "text": "Biografia.\nFerdin\u00e1nd nacque a V\u00e1zsonyk\u0151 il 13 maggio 1783, era membro di una famiglia della nobilt\u00e0 ungherese, avente titolo comitale. Egli era, nello specifico, figlio del Conte K\u00e1roly Zichy (1753-1826), collaboratore di Metternich nel periodo della restaurazione in Austria.\nCresciuto negli ambienti di corte di Vienna, egli intraprese la carriera militare giungendo in breve tempo al grado di Feldmaresciallo dell'esercito imperiale. Distintosi per il suo impegno nella lotta alle ribellioni d'indipendenza dell'Ungheria, il 22 marzo 1848 venne nominato Governatore del Veneto, ma dovette soccombere nell'aprile successivo alle pressioni dei ribelli che instaurarono nella Serenissima un governo provvisorio.\nAccusato per questi atti di infedelt\u00e0 e di incapacit\u00e0 ai danni dello Stato, nel 1849 venne condannato all'ergastolo, ma venne graziato dall'Imperatore Francesco Giuseppe nel 1851. Tornato in libert\u00e0, ma offeso nell'animo, Zichy decise di ritirarsi a vita privata, lasciando per sempre Vienna e trasferendosi a Presburgo, l'odierna Bratislava, ove mor\u00ec il 7 ottobre 1862."}
{"id": "2291609", "revid": "1543377", "url": "https://it.wikipedia.org/wiki?curid=2291609", "title": "Municipalit\u00e0 locale di Inxuba Yethemba", "text": " \nInxuba Yethemba \u00e8 una municipalit\u00e0 locale (in inglese Inxuba Yethemba Local Municipality) appartenente alla municipalit\u00e0 distrettuale di Chris Hani della Provincia del Capo Orientale in Sudafrica. \nIn base al censimento del 2001 la sua popolazione \u00e8 di 60.296 abitanti.\nLa sede amministrativa e legislativa \u00e8 la citt\u00e0 di Cradock e il suo territorio si estende su una superficie di ed \u00e8 suddiviso in 9 circoscrizioni elettorali (\"wards\"). Il suo codice di distretto \u00e8 EC131.\nGeografia fisica.\nConfini.\nLa municipalit\u00e0 locale di Inxuba Yethemba confina a nord con quelle di Umsombomvu (Pixley ka Seme/Provincia del Capo Settentrionale) e Gariep (Ukhahlamba), a est con quella di Tsolwana,a sud con quella di Nxuba (Amatole), a sud e a ovest con quella di Blue Crane Route (Cacadu) e a ovest con quelle di Ubuntu, Emthanjeni (Pixley ka Seme/Provincia del Capo Settentrionale), Camdeboo (Cacadu) e con il District Management Areas ECDMA10."}
{"id": "2291614", "revid": "574302", "url": "https://it.wikipedia.org/wiki?curid=2291614", "title": "Chicago Film Critics Association Awards 1989", "text": "La cerimonia di premiazione della 2\u00aa edizione dei Chicago Film Critics Association Awards si \u00e8 tenuta l'8 marzo 1990 al Pump Room di Chicago, Illinois, per premiare i migliori film distribuiti negli Stati Uniti nel corso del 1989 secondo la Chicago Film Critics Association (CFCA). \nL'edizione \u00e8 stata la prima ad avere una cerimonia fisica con ospiti e candidati presenti. \n\"Fa' la cosa giusta\" vi ha vinto tre premi, tra cui quello per il miglior film.\nVincitori.\nI vincitori sono indicati in grassetto:"}
{"id": "2291621", "revid": "102508721", "url": "https://it.wikipedia.org/wiki?curid=2291621", "title": "Adaptive Multi-Rate", "text": "L'Adaptive Multi-Rate (AMR) \u00e8 un algoritmo di compressione audio di tipo \"lossy\" ottimizzato per la codifica della voce.\nAMR \u00e8 stato adottato come \"codec\" standard per la voce dal 3GPP nell'ottobre 1998 ed \u00e8 utilizzato nelle specifiche GSM e UMTS.\nAMR \u00e8 ottimizzato per l'audio vocale (frequenza di campionamento 8 kHz) e non \u00e8 ideale per altre fonti sonore come la musica. La codifica si adatta alle caratteristiche della connessione selezionando uno di 8 differenti \"bit rate\".\nAMR \u00e8 anche un formato file con estensione .amr per memorizzare audio \"parlato\" utilizzando il codec AMR. Molti moderni telefoni cellulari permettono di memorizzare brevi registrazioni vocali nel formato AMR oltre a registrare video in formato 3gp, il quale utilizza proprio AMR per la codifica del canale audio.\nEsistono programmi, sia \"open source\" che commerciali, per convertire da AMR ad altri formati come MP3 e viceversa."}
{"id": "2291650", "revid": "339392", "url": "https://it.wikipedia.org/wiki?curid=2291650", "title": "Corte Suprema della Finlandia", "text": ""}
{"id": "2291651", "revid": "1543377", "url": "https://it.wikipedia.org/wiki?curid=2291651", "title": "Los Angeles Film Critics Association", "text": "La Los Angeles Film Critics Association (LAFCA) \u00e8 un'associazione di critici cinematografici fondata nel 1975. \nA dicembre di ogni anno, l'associzione vota per i Los Angeles Film Critics Association Awards, per onorare i membri dell'industria cinematografica che hanno eccelso per il loro lavoro nel corso dell'anno. I premi sono consegnati ogni anno nel mese di gennaio. \nStoria.\nL'associazione \u00e8 stata tra le prime a promuovere la categoria miglior film d'animazione, introdotta nel 1989; il primo film a ricevere questo premio \u00e8 stato \"La sirenetta\" (\"The Little Mermaid\")."}
{"id": "2291663", "revid": "71433", "url": "https://it.wikipedia.org/wiki?curid=2291663", "title": "Los Angeles Film Critics Association Award", "text": ""}
{"id": "2291664", "revid": "71433", "url": "https://it.wikipedia.org/wiki?curid=2291664", "title": "Los Angeles Film Critics Association Awards", "text": ""}
{"id": "2291666", "revid": "767487", "url": "https://it.wikipedia.org/wiki?curid=2291666", "title": "Rudo y Cursi", "text": "Rudo y Cursi \u00e8 un film comico messicano diretto dal regista Carlos Cuar\u00f3n e interpretato dalla coppia comica di attori Gael Garc\u00eda Bernal e Diego Luna. \u00c8 uscito in Messico nel dicembre del 2008.\nTrama.\nIl film racconta la storia di due fratelli, Tato e Beto, che vivono in un piccolo paesino messicano e tirano avanti lavorando in un bananeto, sognando un futuro diverso fatto di musica e calcio. Tato (Gael Garc\u00eda Bernal) vorrebbe diventare un cantante, ma intanto si destreggia come attaccante giocando insieme a Beto (Diego Luna), un ottimo portiere. Un giorno, un osservatore argentino si accorge per caso del loro talento e li porta a Citt\u00e0 del Messico. La metropoli li travolge donando loro fama, donne, eccessi e mettendoli di fronte a scelte importanti.\nProduzione.\nAl regista Carlos Cuar\u00f3n venne l'idea di realizzare \"Rudo y Cursi\" durante il periodo promozionale di \"Y tu mam\u00e1 tambi\u00e9n - Anche tua madre\". La produzione del film \u00e8 a cura dei tre registi messicani pi\u00f9 famosi al mondo: Alejandro Gonz\u00e1lez I\u00f1\u00e1rritu, Alfonso Cuar\u00f3n (fratello del regista) e Guillermo del Toro.\nIl film \u00e8 stato girato nel 2007 nello stato di Jalisco, a Toluca e a Citt\u00e0 del Messico. La piantagione di banane che compare nel film appartiene alla famiglia Cuar\u00f3n.\nAccoglienza.\nIl film ha avuto un grande successo in Messico, piazzandosi al sesto posto fra gli incassi pi\u00f9 alti di sempre. All'estero \u00e8 stato presentato in alcuni festival cinematografici (San Francisco International Film Festival, Tribeca Film Festival, Edinburgh International Film Festival, ecc.) ma nelle sale ha avuto una distribuzione limitata. In Italia \u00e8 inedito.\nColonna sonora.\nFa parte della colonna sonora la canzone \"Quiero que me quieras\", cover di \"I Want You To Want Me\" dei Cheap Trick, cantata nel film da Gael Garc\u00eda Bernal. Il Messico il brano \u00e8 stato diffuso in radio e ha ottenuto un grande successo."}
{"id": "2291674", "revid": "124782361", "url": "https://it.wikipedia.org/wiki?curid=2291674", "title": "L'Appeso", "text": "L'Appeso o L'Impiccato \u00e8 la dodicesima carta degli arcani maggiori o trionfi dei tarocchi; nei mazzi pi\u00f9 antichi lo stesso arcano viene talvolta indicato anche come Il Traditore. Viene utilizzato sia nei giochi di carte sia a scopo divinatorio.\nRappresentazioni.\nNelle rappresentazioni moderne, l'Appeso \u00e8 un giovane che appare capovolto, appeso per una caviglia al ramo di un albero o allo stipite superiore di una cornice. Ha una gamba piegata dietro l'altra e i polsi dietro la schiena, presumibilmente legati (Tarocchi Visconti), poich\u00e9 la posizione nel complesso \u00e8 associata a un supplizio pubblico. Alcune correnti eretiche, di matrice gnostica, si identificano in questa lama perch\u00e9 incarnano, nei confronti del mondo, il ribaltamento della fede comune. Nei mazzi pi\u00f9 antichi, in cui l'arcano si chiama \"Il Traditore\" (ad esempio nei Tarocchi di Carlo VI), l'appeso tiene in mano due sacchetti di monete talvolta stilizzati in semplici sfere, a rappresentare il prezzo del suo tradimento.\nSebbene la carta descriva un supplizio, il giovane appeso viene tradizionalmente raffigurato con un volto sereno, in preda all'estasi pi\u00f9 che al dolore o all'umiliazione. In alcuni casi, come nel caso dei tarocchi Rider-Waite, ha anche il volto contornato da una aureola. A questi elementi, oltre che alla intrinseca ambiguit\u00e0 grafica della carta (che si presta a essere osservata capovolta) si riconducono molti dei significati simbolici associati all'Appeso in cartomanzia, che lo associano all'accettazione, all'armonia interiore o alla capacit\u00e0 di trascendere le convenzioni e osservare il mondo da un punto di vista pi\u00f9 spirituale.\nL'Appeso nella letteratura.\nLa carta dell'Appeso \u00e8 l'immagine che chiude la \"storia dell'Orlando pazzo per amore\" nel libro di Calvino \"Il Castello dei destini incrociati\".\nOrlando, il paladino impazzito e gi\u00e0 rappresentato dal Matto, viene legato a testa in gi\u00f9 e, recuperato il senno, afferma: \u00abLasciatemi cos\u00ec. Ho fatto tutto il giro e ho capito. Il mondo si legge all'incontrario. Tutto \u00e8 chiaro\u00bb."}
{"id": "2291675", "revid": "1543377", "url": "https://it.wikipedia.org/wiki?curid=2291675", "title": "Coppa del mondo di ciclismo su strada femminile 2008", "text": "La Coppa del mondo di ciclismo su strada femminile 2008 (ing.: \"2008 UCI Women's Road World Cup\"), undicesima edizione della competizione, prevedeva 11 eventi tra il 24 febbraio ed il 16 settembre 2008.\nLa tedesca Judith Arndt si \u00e8 aggiudicata la Coppa del Mondo, mentre il Team High Road Women, squadra statunitense ha vinto il titolo a squadre."}
{"id": "2291676", "revid": "146092", "url": "https://it.wikipedia.org/wiki?curid=2291676", "title": "Chiesa di Santa Maria la Colonna", "text": ""}
{"id": "2291688", "revid": "144796", "url": "https://it.wikipedia.org/wiki?curid=2291688", "title": "Carlo d'Inzaghi", "text": "Biografia.\nCarlo Borromeo Rodolfo d'Inzaghi (talvolta indicato nella variante tedesca di \"Karl Borrom\u00e4us Rudolph Inzaghi\" o \"Inzaghy\"), nacque a Idrija (nell'odierna Slovenia) nel 1777, membro di una nobile famiglia di origini italiane che vantava tra i propri illustri parenti anche Francesco Filippo d'Inzaghi (1731-1816), vescovo di Diocesi di Trieste, Gorizia e Gradisca.\nIntrapresa la carriera di studi di giurisprudenza, Carlo d'Inzaghi si introdusse rapidamente negli ambienti di corte viennesi come diplomatico, iniziando il proprio servizio alla corte di Parma ove era regnante Maria Luisa d'Austria, vedova di Napoleone e figlia dell'Imperatore Francesco II. Tornato a Vienna, venne nominato Gran Cancelliere della Commissione Aulica degli studi della Monarchia austriaca, Gran Cancelliere dell'I.R. Cancelleria Aulica Riunita, Consigliere segreto dell'Imperatore e Ciambellano di corte.\nNel 1820 venne nominato Governatore del Veneto all'interno del Regno Lombardo-Veneto da poco costituito, rimanendo in carica sino al 1826. Spos\u00f2 la contessa friulana Elizabeth von Attems.\nRitiratosi a vita privata, mor\u00ec a Graz nel 1856 e venne sepolto nel cimitero viennese di W\u00e4hring."}
{"id": "2291695", "revid": "599013", "url": "https://it.wikipedia.org/wiki?curid=2291695", "title": "John Grochowalski", "text": "Carriera.\n\u00c8 stato selezionato dai Chicago Bulls al settimo giro del Draft NBA 1975 (122\u00aa scelta assoluta), ma non ha mai giocato nella NBA.\nHa giocato nella massima serie italiana solo con l'Auxilium Torino, mentre ha giocato in Serie A2 con la Pallacanestro Livorno e la Pallacanestro Firenze. In realt\u00e0 la sua carriera in Italia era iniziata l'anno precedente con la Pallacanestro Cant\u00f9 giocando come \"straniero di coppa\" in coppia con Bob Lienhard e contribuendo alla vittoria della Coppa Intercontinentale.\nHa segnato un totale di 6.123 punti in Serie A."}
{"id": "2291705", "revid": "767487", "url": "https://it.wikipedia.org/wiki?curid=2291705", "title": "Big Love (Fleetwood Mac)", "text": "Big Love \u00e8 una canzone dei Fleetwood Mac, inserita nell'album \"Tango in the Night\" del 1987 e pubblicata nello stesso anno come singolo, contenente anche il brano \"You &amp; I Part 1\"."}
{"id": "2291714", "revid": "228587", "url": "https://it.wikipedia.org/wiki?curid=2291714", "title": "Adaptive multi-rate compression", "text": ""}
{"id": "2291715", "revid": "767487", "url": "https://it.wikipedia.org/wiki?curid=2291715", "title": "Herny\u00e9k", "text": "Herny\u00e9k \u00e8 un comune dell'Ungheria di 114 abitanti (dati 2001). \u00c8 situato nella provincia di Zala."}
{"id": "2291718", "revid": "767487", "url": "https://it.wikipedia.org/wiki?curid=2291718", "title": "Homokkom\u00e1rom", "text": "Homokkom\u00e1rom \u00e8 un comune dell'Ungheria di 230 abitanti (dati 2001). \u00c8 situato nella provincia di Zala."}
{"id": "2291720", "revid": "729019", "url": "https://it.wikipedia.org/wiki?curid=2291720", "title": "Hossz\u00fav\u00f6lgy", "text": "Hossz\u00fav\u00f6lgy \u00e8 un comune dell'Ungheria di 188 abitanti (dati 2001). \u00c8 situato nella provincia di Zala."}
{"id": "2291723", "revid": "110157", "url": "https://it.wikipedia.org/wiki?curid=2291723", "title": "Hott\u00f3", "text": "Hott\u00f3 \u00e8 un comune dell'Ungheria di 342 abitanti (dati 2001). \u00c8 situato nella provincia di Zala."}
{"id": "2291730", "revid": "729019", "url": "https://it.wikipedia.org/wiki?curid=2291730", "title": "Iborfia", "text": "Iborfia \u00e8 un comune dell'Ungheria di 22 abitanti (dati 2001). \u00c8 situato nella provincia di Zala."}
{"id": "2291733", "revid": "339392", "url": "https://it.wikipedia.org/wiki?curid=2291733", "title": "PalaStampa", "text": ""}
{"id": "2291734", "revid": "767487", "url": "https://it.wikipedia.org/wiki?curid=2291734", "title": "Ikl\u00f3db\u00f6rd\u0151ce", "text": "Ikl\u00f3db\u00f6rd\u0151ce \u00e8 un comune dell'Ungheria di 352 abitanti (dati 2001). \u00c8 situato nella provincia di Zala."}
{"id": "2291736", "revid": "1983214", "url": "https://it.wikipedia.org/wiki?curid=2291736", "title": "Oyster Bay", "text": ""}
{"id": "2291737", "revid": "98077", "url": "https://it.wikipedia.org/wiki?curid=2291737", "title": "Nemo iudex in causa propria", "text": ""}
{"id": "2291739", "revid": "22874045", "url": "https://it.wikipedia.org/wiki?curid=2291739", "title": "Greggenhofen", "text": ""}
{"id": "2291740", "revid": "767487", "url": "https://it.wikipedia.org/wiki?curid=2291740", "title": "Kacorlak", "text": "Kacorlak \u00e8 un comune dell'Ungheria di 237 abitanti (dati 2001). \u00c8 situato nella provincia di Zala."}
{"id": "2291741", "revid": "775504", "url": "https://it.wikipedia.org/wiki?curid=2291741", "title": "Canal+ (Spagna)", "text": "Canal+ (fino al 17 ottobre 2011 nota come Digital+) \u00e8 stata una piattaforma televisiva satellitare a pagamento spagnola. Era stata fondata il 23 luglio 2003, grazie alla fusione di \"Via Digital\" (di propriet\u00e0 di Telef\u00f3nica) e di \"Canal Sat\u00e9lite Digital\".\n\"Digital+\" offriva ai suoi abbonati una serie di canali televisivi, spagnoli e internazionali e altri servizi come la Pay-per-view, trasmessi grazie ai satelliti SES Astra (19.2\u00b0 E) e Hispasat (30\u00b0 W). Fino al 2005 trasmetteva a pagamento nel canale 4 della televisione analogica terrestre.\nLa propriet\u00e0 era suddivisa fra il Gruppo PRISA (56%), Telef\u00f3nica (22%) e Mediaset Espa\u00f1a (22%) fino al 7 luglio 2015, quando Canal+ \u00e8 stata rilevata interamente da Telef\u00f3nica, che l'ha fusa con Movistar TV, dando vita ad una nuova piattaforma a pagamento, Movistar+."}
{"id": "2291744", "revid": "129019", "url": "https://it.wikipedia.org/wiki?curid=2291744", "title": "Dino Fava", "text": ""}
{"id": "2291745", "revid": "767487", "url": "https://it.wikipedia.org/wiki?curid=2291745", "title": "Kall\u00f3sd", "text": "Kall\u00f3sd \u00e8 un comune dell'Ungheria di 104 abitanti (dati 2001). \u00c8 situato nella provincia di Zala."}
{"id": "2291749", "revid": "729019", "url": "https://it.wikipedia.org/wiki?curid=2291749", "title": "Karmacs", "text": "Karmacs \u00e8 un comune dell'Ungheria di 834 abitanti (dati 2001). \u00c8 situato nella provincia di Zala."}
{"id": "2291750", "revid": "1305772", "url": "https://it.wikipedia.org/wiki?curid=2291750", "title": "Ponte di Card\u00e8", "text": "Il ponte di Card\u00e8, primo in cemento armato costruito sul Po con sistema Hennebique, \u00e8 un ponte ad arco situato a Card\u00e8, in provincia di Cuneo. \nIl Ponte \u00e8 regolato da un semaforo in quanto \u00e8 presente solo una corsia di senso di marcia\nRealizzazione.\nLa struttura venne progettata e costruita dall'Impresa \"Ingegneri Giay Emilio ed Eugenio\" di Torino per sostituire la passerella in legno preesistente, perennemente danneggiata dalle piene stagionali, e per collegare Card\u00e8 alla frazione Ormea, Barge e Villafranca Piemonte. In precedenza, le persone ed i carichi pesanti venivano traghettati da una sponda all'altra del fiume dal portolano, la cui figura spar\u00ec definitivamente nel 1915. \nI lavori per la sua realizzazione durarono dal 5 febbraio al 7 dicembre 1914; la posa della pietra fondamentale avvenne il 19 aprile dello stesso anno. Il 6 ottobre 1919 l'onorevole Camillo Peano, il cui interessamento rese possibile la realizzazione della struttura, tenne un discorso durante la cerimonia di inaugurazione del ponte, ufficiata dal prevosto Lorenzo Pronino, alla presenza del sindaco Gaspare Bollati, dei consiglieri provinciali e dei rappresentanti dai comuni circonvicini.\nStoria.\nIn tutta la sua storia, il ponte rischi\u00f2 molte volte di venir abbattuto. Nel settembre 1944, in piena guerra, alcuni cacciabombardieri americani lanciarono delle bombe che per poco non lo colpirono. L'esplosione provocata fu in grado di scaraventare un rullo di pietra a parecchi metri di distanza. \nQuello stesso anno, i Tedeschi aprirono dei varchi nei pilastri del ponte per farlo saltare con la dinamite. Tuttavia i partigiani trasportarono le cariche a Staffarda, seppur con grande difficolt\u00e0, dato l'ingente peso delle casse, dove le bruciarono. I soldati, per trovare i colpevoli, rinchiusero nel bar tutti quelli che erano presenti in piazza, incluso l'allora parroco don Lorenzo Pronino. In seguito vennero liberati tutti quanti poich\u00e9 un ragazzo disse loro che era stata opera dei ribelli. Nell'inverno del 1945, quando i nemici batterono in ritirata, cercarono invano di far brillare gli ordigni, tuttavia i detonatori erano stati fatti sparire da altri coraggiosi cardettesi ed il ponte fu salvo.\nCollasso.\nIl 9 febbraio 2004, durante alcuni lavori di manutenzione al pilastro centrale, il ponte sprofond\u00f2 nell'alveo del fiume di 35 centimetri, determinandone la chiusura temporanea. Accantonata l'idea di abbatterlo, in quanto bene architettonico, si decise di ripristinarlo.\nRipristino.\nNel 2008 il pilone danneggiato \u00e8 stato riportato all'assetto originario mediante l'uso di venti martinetti idraulici che, facendo forza su una nuova base in cemento, hanno sollevato l'intero impalcato, permettendo l'avanzarsi dei lavori. Il recupero del ponte sar\u00e0 possibile grazie all'ausilio di fibre in carbonio. Ulteriori fasi includeranno il rifacimento totale dell'impalcato e dei marciapiedi, il restauro estetico dell'infrastruttura, la pulizia e il ripristino degli intonaci.\nRiapertura.\nIl 23 ottobre 2013, dopo dieci anni dal crollo del pilastro,\u00e8 stata rinaugurata l'apertura del ponte.."}
{"id": "2291751", "revid": "1573940", "url": "https://it.wikipedia.org/wiki?curid=2291751", "title": "PE32", "text": "Personal Editor 32 (PE32) \u00e8 un potente editor di testo con interfaccia testuale: usa cio\u00e8 la console di emulazione DOS presente in tutte le versioni di Windows. \u00c8 un programma scritto completamente a 32 bit e quindi pu\u00f2 sfruttare tutte le potenzialit\u00e0 dei sistemi operativi a 32 bit.\nPE32 \u00e8 l'unico aggiornamento del Dos IBM Personal Editor e delle sue revisioni chiamate PE2 e PE3 ed \u00e8 completamente compatibile con i comandi e i file di configurazione originali."}
{"id": "2291752", "revid": "767487", "url": "https://it.wikipedia.org/wiki?curid=2291752", "title": "K\u00e1l\u00f3cfa", "text": "K\u00e1l\u00f3cfa \u00e8 un comune dell'Ungheria di 187 abitanti (dati 2001). \u00c8 situato nella provincia di Zala."}
{"id": "2291755", "revid": "729019", "url": "https://it.wikipedia.org/wiki?curid=2291755", "title": "K\u00e1nyav\u00e1r", "text": "K\u00e1nyav\u00e1r \u00e8 un comune dell'Ungheria di 154 abitanti (dati 2001). \u00c8 situato nella provincia di Zala."}
{"id": "2291757", "revid": "155118", "url": "https://it.wikipedia.org/wiki?curid=2291757", "title": "Jennifer Nicole Freeman", "text": ""}
{"id": "2291758", "revid": "22874384", "url": "https://it.wikipedia.org/wiki?curid=2291758", "title": "Numero aleatorio", "text": ""}
{"id": "2291759", "revid": "729019", "url": "https://it.wikipedia.org/wiki?curid=2291759", "title": "K\u00e1v\u00e1s", "text": "K\u00e1v\u00e1s \u00e8 un comune dell'Ungheria di 249 abitanti (dati 2001). \u00c8 situato nella provincia di Zala."}
{"id": "2291760", "revid": "767487", "url": "https://it.wikipedia.org/wiki?curid=2291760", "title": "Seduto alla sua destra", "text": "Seduto alla sua destra \u00e8 un film italiano del 1968 diretto da Valerio Zurlini.\nIn origine l'opera doveva appartenere al film \"Amore e rabbia\" insieme agli episodi di Marco Bellocchio, Bernardo Bertolucci, Jean-Luc Godard, Carlo Lizzani e Pier Paolo Pasolini.\nTrama.\nMaurice Lalubi, leader di un movimento di liberazione africano, viene catturato dai mercenari del governo; in carcere conosce l'avventuriero italiano Oreste, imprigionato a causa dei suoi loschi traffici, e tra i due nasce una profonda amicizia. Lalubi viene sottoposto a varie torture per indurlo ad abiurare pubblicamente le sue idee ma resiste coraggiosamente; viene poi fatto uccidere dall'esercito, e Oreste con lui.\nSoggetto.\nIl film \u00e8 ispirato alla vicenda del leader indipendentista congolese Patrice Lumumba, fatto uccidere dal dittatore Mobutu nel 1961."}
{"id": "2291761", "revid": "767487", "url": "https://it.wikipedia.org/wiki?curid=2291761", "title": "Kehidakust\u00e1ny", "text": "Kehidakust\u00e1ny \u00e8 un comune dell'Ungheria di 1.059 abitanti (dati 2001). \u00c8 situato nella provincia di Zala."}
{"id": "2291764", "revid": "767487", "url": "https://it.wikipedia.org/wiki?curid=2291764", "title": "Kemendoll\u00e1r", "text": "Kemendoll\u00e1r \u00e8 un comune dell'Ungheria di 540 abitanti (dati 2001). \u00c8 situato nella provincia di Zala."}
{"id": "2291765", "revid": "382961", "url": "https://it.wikipedia.org/wiki?curid=2291765", "title": "Kem\u00e9nfa", "text": "Kem\u00e9nfa \u00e8 un comune dell'Ungheria di 97 abitanti (dati 2001). \u00c8 situato nella provincia di Zala."}
{"id": "2291769", "revid": "62748", "url": "https://it.wikipedia.org/wiki?curid=2291769", "title": "Giandomenico Del Giovane Da Nola", "text": ""}
{"id": "2291774", "revid": "1305772", "url": "https://it.wikipedia.org/wiki?curid=2291774", "title": "P\u00fabol", "text": "P\u00fabol \u00e8 un piccolo nucleo abitativo di 136 abitanti (2014) del comune spagnolo di La Pera, che si trova nella comarca del Baix Empord\u00e0, in provincia di Gerona.\nLa fama di P\u00fabol \u00e8 essenzialmente dovuta al fatto che nel suo castello visse gli ultimi anni della propria vita l'artista Salvador Dal\u00ed e che, nel 1982, lo stesso Dal\u00ed venne nominato da re Juan Carlos \u201cmarchese di Pubol\u201d (in spagnolo \"Marqu\u00e9s de Pubol\")."}
{"id": "2291777", "revid": "1665991", "url": "https://it.wikipedia.org/wiki?curid=2291777", "title": "Sante Cancian", "text": "Biografia.\nSante Cancian nacque a Castello Roganzuolo, nel comune di San Fior, sulle colline della provincia di Treviso, decimo e ultimo figlio di Antonio, che aveva studiato disegno a Conegliano, e di Maria Bortolon. Dal padre eredita la passione per il disegno.\nSante pass\u00f2 la sua infanzia nel paese natale, abitando in Borgo Gradisca e frequentandovi i primi anni di elementari, fino al 1911. Poi la famiglia si trasfer\u00ec a Treviso, dove Sante termin\u00f2 gli studi elementari e frequent\u00f2 due anni di scuola tecnica. I suoi studi terminarono qui: la sua formazione artistica \u00e8 di autodidatta.\nDopo la morte della madre nel 1915 e durante le vicissitudini della Grande Guerra, la famiglia di Sante, nel 1918, fu a Genova, luogo verso il quale sembr\u00f2 avere una certa insofferenza, essendo legato a Treviso e ai luoghi natali. Ritornato nella citt\u00e0 trevigiana la sua vera inclinazione lo port\u00f2 verso le arti visive: inizi\u00f2 collaborando a \"Il Cagnan\", giornale satirico di Treviso, per il quale produsse numerose caricature.\nNel 1922 fece il servizio militare. Tra 1925 e 1928 compie due fondamentali viaggi: visit\u00f2 due volte la capitale mondiale dell'arte, Parigi, realizzando, sulla scia dei lavori trevigiani, copiosi schizzi di ambiente parigino.\nNel 1927 mor\u00ec il padre: le gi\u00e0 precarie condizioni economiche di Sante si aggravarono, costretto a cambiare spesso dimora e ad essere ospitato ora qua ora l\u00e0, tra Treviso e Valdobbiadene. In questi anni prov\u00f2 la condizione disagiata degli artisti, ai margini della societ\u00e0 e acclamati solo \"post mortem\": condizione che Sante denunci\u00f2. In questo periodo, tuttavia, pur non consentendogli il sostentamento, Sante Cancian fece molte mostre.\nNel 1930 tent\u00f2 la fortuna, recandosi a Bruxelles, dove visse di stenti per due anni. Di questo periodo dice in lettera all'amico Giuseppe Mazzotti: \nFece cos\u00ec numerosi lavori, anche degradanti, trovando saltuari impieghi soprattutto nel campo pubblicitario. Deluso dal viaggio in Belgio, nel 1931 ritorn\u00f2 a Treviso.\nNel capoluogo trevigiano ebbe il suo successo, con mostre che lo affiancarono al nome di artisti come Arturo Martini e gli diedero fama nel biennio 1933-1934: al punto che il re Vittorio Emanuele III acquist\u00f2 un suo acquerello e che nel 1934 fu chiamato a esporre alla Biennale di Venezia. All'esposizione veneziana port\u00f2 opere che incarnavano il vissuto trevigiano. Malgrado la notoriet\u00e0, la povert\u00e0 continu\u00f2 a caratterizzare la vita di Sante, deluso dai modesti proventi delle mostre.\nNel 1936 arriv\u00f2 il matrimonio, con la nobile Guerrina De Piccoli. La coppia si stabil\u00ec a Treviso, dove Sante intensific\u00f2 la sua attivit\u00e0 di pittore e illustratore.\nMa nel 1939 fu chiamato alle armi, per lo scoppio della guerra. Pochi mesi dopo ritorn\u00f2 al lavoro artistico, con viaggi in Friuli e a Milano tra 1941 e 1942. Nel '43 realizz\u00f2 uno dei suoi pi\u00f9 celebri disegni, \"Galeotto numero 1\", caricatura del duce in occasione della caduta del fascismo. Questa caricatura, durante il pi\u00f9 drammatico anno della guerra, il 1945, gli cre\u00f2 grandi problemi presso le autorit\u00e0.\nCon la fine della guerra, nella vita di Sante sembr\u00f2 ritornare una certa serenit\u00e0: dipinse molto, fece un'importante mostra a Treviso nel '45. Ma fu solo un'illusione: nel 1947 mor\u00ec prematuramente all'ospedale di Treviso lasciando la moglie incinta. Il 22 giugno del 1947 nacque Sante Cancian Junior che in futuro avrebbe seguito le orme del padre.\nStile.\nSante Cancian, da autodidatta, improvvisa uno stile proprio, suggestivo nella sua genuinit\u00e0: egli carpisce figure e scene della quotidianit\u00e0 trevigiana, mettendole su carta per mezzo di matita, carboncino o sanguigna; traccia con l'inchiostro di una penna o abbozza con l'acquerello. I caratteri cui si ispira sono quelli trovati nelle osterie, per le strade: questi i suoi modelli. I luoghi che ritrae sono le vie, gli angoli del centro: questa la sua scuola. La sua pittura giovanile \u00e8 semplice ma laboriosa, ritrae una realt\u00e0 storica spesso marginale di povert\u00e0 della gente comune, ma non di miseria.La sua mano di illustratore lo porta a essere lineare e essenziale in caricature e ritratti, ma anche nei paesaggi, come nella \"veduta di Borgo Gradisca\", luogo della sua infanzia a Castello Roganzuolo, immagine realizzata a carboncino nel 1923. Non va dimenticata la sua vasta produzione di manifesti pubblicitari, che spaziano dal liberty dei primi anni al razionalismo della maturit\u00e0 (non va dimenticato che siamo negli anni in cui domina il fascismo e ha grande fortuna il futurismo).Il pittore di Castello Roganzuolo si oppone al realismo di fine Ottocento, ma non entra a far parte neppure delle avanguardie: \u00e8 una personalit\u00e0 a s\u00e9 stante, pur fortemente radicata in un panorama veneto che, tra le due guerre, vede avvicendarsi numerosi artisti dalle esperienze vicine a quella del Cancian."}
{"id": "2291780", "revid": "767487", "url": "https://it.wikipedia.org/wiki?curid=2291780", "title": "Tagada Jones", "text": "Tagada Jones \u00e8 un gruppo francese di genere hardcore punk, proveniente da Rennes, attivo dal 1993.\nIl suo nome deriva dal nome di una variet\u00e0 di fragole, le tagada, e dal cognome del cantante del gruppo, Niko, ovvero Jones\nLe loro canzoni sono contro il fanatismo religioso (Soleil de feu, Kamikaze), il sessismo, la globalizzazione (canzoni come Ecowar), il capitalismo (canzoni come Combien de temps encore?, L'alternative), l'estrema destra (canzoni come Antinazis, Ma vie n'a pas de prix, Mort aux Cons) e sono a favore per il rispetto dell'ecologia (canzoni come Ecowar)."}
{"id": "2291786", "revid": "212348", "url": "https://it.wikipedia.org/wiki?curid=2291786", "title": "6.6.6", "text": "6.6.6 \u00e8 un album del gruppo musicale francese hardcore punk dei Tagada Jones, pubblicato nel 2007.\nIl titolo del CD, uscito nei negozi in occasione del concerto numero 1000, \u00e8 dovuto al fatto che contiene 6 brani inediti, 6 remix e 6 cover. Le cover sono tutte canzoni realizzate da gruppi francesi, a eccezione di Alternative, poich\u00e9 gli Exploited, ovvero coloro che hanno composto la canzone, sono Scozzesi. Le 6 canzoni inedite sono state composte dai Tagada Jones, con tracce che parlano contro la droga, l'ostilit\u00e0 delle nazioni e delle guerre; inoltre c'\u00e8 da ricordare che la traccia 11 \u00e8 stata composta assieme al gruppo francese synthpunk/industrial Punish Yourself, mentre la traccia 12 (Sous le Bombes), \u00e8 stata composta assieme al DJ rap Cellule X.\nLe ultime 6 tracce, sono dei remix realizzati da vari DJ francesi di loro canzoni, tutte contenute nell'album precedente, \"Le feu aux poudres\".\nFormazione.\n\u00b0 Gus ha lasciato la band quando l'album non era ancora finito, in quel periodo \u00e8 stato Boiboi ad occuparsi dei campionatori"}
{"id": "2291787", "revid": "3831", "url": "https://it.wikipedia.org/wiki?curid=2291787", "title": "Dj Ashba", "text": ""}
{"id": "2291789", "revid": "767487", "url": "https://it.wikipedia.org/wiki?curid=2291789", "title": "Signori professori", "text": "Signori professori \u00e8 un film documentario prodotto e diretto da Maura Delpero tra il 2007 e il 2008. Viene distribuito su DVD in maniera limitata e dal 13 gennaio 2010 si pu\u00f2 vedere in tv sul canale Current\nChi ancora chiama gli insegnanti \"signori\" professori? Evidentemente il titolo vuole ironicamente segnalare la perdita sociale di prestigio, oltrech\u00e9 lo svantaggio economico, di lavoratori, che annoverano tra di loro molti precari, soprattutto giovani, ma non solo, che si dedicano a una professione che oscilla tra entusiasmo e depressione.\nTrama.\nIl film segue le vicende di giovani insegnanti, a diversi gradi della loro carriera, in tre diverse regioni rappresentative dell'Italia di oggi.\nViene narrata la scuola dalla parte della cattedra ricorrendo alle esperienze dirette di tre veri insegnanti che rappresentano se stessi e le cui storie non s'intersecano se non nel modo differente di rapportarsi con i loro studenti.\nLisa Bentini che interpreta se stessa \u00e8 una giovane laureata che ottiene la sua prima supplenza nella scuola media di Bentivoglio nei pressi di Bologna. Naturalmente non ha nessuna esperienza d'insegnamento e per di pi\u00f9 ha a che fare con una classe difficile e mal amalgamata. Un'esperienza, questa di Lisa, dolorosa che si riverbera anche nella sua vita privata dove porta il suo scontento e la sua insoddisfazione.\nLa seconda storia \u00e8 quella di Dario Tulipano insegnante precario che vive a Palermo e che finalmente ottiene una supplenza lunga un anno ma che dovr\u00e0 trasferirsi all'altro capo d'Italia: a Bolzano dove naturalmente si trover\u00e0 a vivere in un mondo tutto diverso da quello a cui era abituato e dove dovr\u00e0 coraggiosamente combattere la sua solitaria battaglia con ragazzi tanto diversi da lui.\nInfine una storia quasi positiva: quella di Silvana de Fazio, una professoressa ormai prossima alla pensione che insegna nell'ultima classe di una scuola superiore napoletana. Silvana \u00e8 la classica insegnante che forte della sua lunga esperienza ha un buon rapporto, quasi materno, con i suoi ragazzi che dovr\u00e0 preparare per l'esame finale di stato. Gli studenti apprezzano il suo lavoro e la sua umanit\u00e0 e glielo dimostrano nella gita alla fine dell'anno scolastico con un affetto che ripaga l'insegnante di tutti i suoi sacrifici.\nCon il sistema del montaggio alternato le singole storie dei tre insegnanti che pure non si incrociano mai presentano aspetti e problemi che coinvolgono anche gli altri cos\u00ec che ne esce una figura unica di insegnante \"universale\"."}
{"id": "2291794", "revid": "599013", "url": "https://it.wikipedia.org/wiki?curid=2291794", "title": "Tetrossido di osmio", "text": "Il tetrossido di osmio \u00e8 il pi\u00f9 noto composto chimico dell'osmio e ha formula OsO4. Il composto trova molte applicazioni, nonostante l'osmio sia un elemento molto raro. \u00c8 un solido volatile e un forte ossidante, ma \u00e8 anche molto tossico.\nStoria.\nLa volatilit\u00e0 dell'osmio tetrossido permise a Smithson Tennant di scoprire l'elemento osmio nel 1803. Egli not\u00f2 per primo l'odore pungente di OsO4, e chiam\u00f2 osmio il nuovo elemento dalla parola greca \"osme\" che significa \"odore\". Tennant fu anche il primo a notare le propriet\u00e0 coloranti per le quali OsO4 \u00e8 usato ancora oggi.\nPropriet\u00e0 fisiche.\nIl tetrossido di osmio \u00e8 un solido cristallino di colore giallo pallido dal caratteristico odore pungente simile all'ozono. Il cristallo non contiene ioni, ma singole molecole tetraedriche OsO4 legate tra loro debolmente da forze di Van der Waals; per questo motivo si hanno basse temperature di fusione e di ebollizione. Il solido, inoltre, \u00e8 volatile e sublima a temperatura ambiente. \u00c8 molto solubile in CCl4, e moderatamente solubile in acqua. L'osmio tetrossido \"puro\" dovrebbe essere presumibilmente incolore ed \u00e8 stato suggerito che il colore giallo chiaro sia dovuto ad impurezze di diossido di osmio (OsO2), che \u00e8 giallo-bruno o nero.\nStruttura molecolare e configurazione elettronica.\nIn OsO4 l'osmio ha formalmente stato di ossidazione +8; questo \u00e8 il pi\u00f9 alto stato di ossidazione noto nella tavola periodica, e lo si riscontra anche nell'analoga specie RuO4. L'Os(VIII) ha una configurazione d0, senza elettroni nel guscio degli orbitali esterni, mentre ciascun ione ossido ha otto elettroni. La molecola OsO4 ha quindi 32 elettroni esterni e ne deriva una struttura tetraedrica, analoga a quella delle specie isoelettroniche MnO4\u2212 e CrO42\u2212\nSintesi.\nOsO4 si forma per sintesi diretta tra osmio metallico e ossigeno ad alta temperatura (300-800\u00a0\u00b0C), \no per ossidazione di altri composti di osmio con acido nitrico.\nReattivit\u00e0.\nFormazione di ossifluoruri.\nOsO4 reagisce formando vari ossifluoruri, tutti molto sensibili all'umidit\u00e0. Trattando OsO4 in HF anidro con KF2 si ottiene il \"cis\"-OsO2F4 di colore porpora:\nOsO4 reagisce con F2 formando OsO3F2 di colore giallo:\nOsO4 reagisce con un equivalente di [Me4N]F a 298 K e con 2 equivalenti a 253 K:\nOssidazione di alcheni.\nOsO4 catalizza l'idrossilazione in \"cis\" di alcheni con perossido di idrogeno o altre fonti di atomi di ossigeno in presenza di acqua. La reazione che viene catalizzata \u00e8\nIl meccanismo \u00e8 il seguente: OsVIIIO4 si addiziona agli alcheni formando \"esteri\" ciclici R4C2O2OsVIO2, che poi si idrolizzano per dare dioli vicinali con rilascio di un ossido di osmio ridotto (OsVI):\nBasi di Lewis come ammine terziarie e piridine aumentano la velocit\u00e0 di reazione. Questa \"accelerazione con leganti\" \u00e8 dovuta alla formazione di addotti OsO4L, che si sommano pi\u00f9 rapidamente all'alchene. Se l'ammina \u00e8 chirale si pu\u00f2 avere una diidrossilazione enantioselettiva conosciuta con il nome di diidrossilazione asimmetrica di Sharpless.\nOsO4 \u00e8 un prodotto tossico e costoso, e quindi viene usato in quantit\u00e0 catalitiche. Il catalizzatore di osmio \u00e8 rigenerato con ossidanti, quali H2O2, N-metilmorfolina-N-ossido, e K3Fe(CN)6. Questi ossidanti non reagiscono direttamente con gli alcheni.\nUn'altra reazione in cui OsO4 attacca il doppio legame C=C si ha nella formazione di un addotto col buckminsterfullerene, un allotropo del carbonio di formula C60. In un caso particolare, l'utilizzo di un derivato di OsO4 ha portato all'addotto C60(OsO4)(4-\"tert\"-butilpiridina)2. Poich\u00e9 in questa ultima specie la simmetria del fullerene \u00e8 rimossa, \u00e8 stato possibile ottenerne dei cristalli e confermare la struttura del C60 per cristallografia a raggi X.\nAltre reazioni.\nOsO4 si scioglie in soluzione alcalina formando l'anione osmiato:\nOsO4 \u00e8 un acido di Lewis, e quando le basi di Lewis sono ammine si ha sostituzione dell'ossido. Quindi con NH3 si ha l'ossonitruro:\nL'anione [Os(N)O3]- contiene un triplo legame Os\u2261N, ed \u00e8 isoelettronico e isostrutturale con OsO4. Con ammine primarie \"tert\"-BuNH2 si ottiene il corrispondente derivato imidico:\nOsO4 d\u00e0 \"carbonilazione riduttiva\" in metanolo a 400 K sotto 200 bar di pressione di CO per formare il cluster triangolare Os3(CO)12:\nIn questa reazione lo stato di ossidazione dell'osmio cambia di otto unit\u00e0.\nUsi.\nSintesi organica.\nIn sintesi organica OsO4 \u00e8 molto usato per ossidare alcheni a dioli vicinali, sommando due gruppi ossidrile sullo stesso lato della molecola (addizione \"syn\"). Vedi sopra reazione e meccanismo. Questa reazione pu\u00f2 essere condotta sia in modo catalitico (diidrossilazione Upjohn) che in modo asimmetrico (diidrossilazione asimmetrica di Sharpless).\nOsO4 \u00e8 anche usato in quantit\u00e0 catalitiche nella amminoidrossilazione di Sharpless per ottenere ammino-alcoli vicinali.\nOsO4 \u00e8 usato assieme al periodato di sodio (NaIO4) per la rottura ossidativa degli alcheni. Il periodato serve sia a rompere il diolo formato nell'idrossilazione, sia a riossidare OsO3 a OsO4. La reazione complessiva corrisponde a quella dell'ozonolisi. Un esempio \u00e8 dato dalla sintesi totale dell'isosteviolo.\nColorante biologico.\nOsO4 \u00e8 un colorante molto usato in campo biologico per aumentare il contrasto delle immagini in microscopia elettronica a trasmissione (TEM). Dato che colora i lipidi, \u00e8 anche molto utile nella microscopia elettronica a scansione (SEM) in alternativa alla ricopertura per sputtering. OsO4 incorpora direttamente un metallo pesante nelle membrane cellulari, creando una emissione elettronica secondaria intensa senza che sia necessario ricoprire la membrana con uno strato metallico, che andrebbe a oscurare i dettagli delle membrane cellulari. OsO4 \u00e8 usato anche per colorare i lipidi nella microscopia ottica. Colora anche la cornea umana (vedi Tossicit\u00e0). Il tetrossido di osmio si pu\u00f2 anche usare per fissare campioni biologici assieme al HgCl2. La sua tossicit\u00e0 \u00e8 usata per uccidere rapidamente specie come i protozoi.\nColorante per polimeri.\nOsO4 \u00e8 usato anche per colorare copolimeri in modo preferenziale. L'esempio pi\u00f9 noto riguarda copolimeri a blocchi, dove si pu\u00f2 colorare una sola fase in modo da mostrare la microstruttura del materiale. Ad esempio, copolimeri a blocchi stirene-butadiene hanno una catena centrale di polibutadiene e parti terminali di polistirene. Trattando con OsO4 , l'ossido \u00e8 assorbito preferenzialmente dalla matrice di butadiene. La presenza del metallo pesante \u00e8 sufficiente a bloccare il fascio elettronico del microscopio TEM, e si possono osservare chiaramente i domini di polistirene in film sottili.\nRaffinazione dei minerali di osmio.\nOsO4 \u00e8 un intermedio nella raffinazione dei minerali di osmio. I residui contenenti osmio si trattano con Na2O2 per formare anioni [OsO4(OH)2]2\u2212, che formano poi OsO4 per riscaldamento e trattamento con cloro gassoso (Cl2). L'ossido \u00e8 sciolto in NaOH alcolica formando anioni [OsO2(OH)4]2\u2212, che reagiscono con NH4Cl per dare OsO2Cl2(NH4)4. Questo \u00e8 bruciato con idrogeno gassoso (H2) e rimane osmio puro (Os).\nTossicit\u00e0.\nOsO4 \u00e8 molto tossico, anche a bassi livelli di esposizione, e va maneggiato con adeguate precauzioni, dato che \u00e8 molto volatile. Oltre a contenere un metallo pesante, OsO4 \u00e8 un forte ossidante e attacca tutti i tessuti biologici. In particolare, l'inalazione anche a concentrazioni inferiori a quelle necessarie a percepirne l'odore pu\u00f2 portare a edema polmonare e successiva morte. I sintomi possono essere percepiti anche ore dopo l'esposizione. OsO4 attacca inoltre la cornea umana e pu\u00f2 portare a cecit\u00e0 se non si rispettano le prescrizioni di sicurezza.\nIl 6 aprile 2004 fonti dei servizi segreti inglesi credettero di aver sventato un attentato che prevedeva una bomba contenente OsO4 . Esperti intervistati dalla rivista New Scientist confermarono che il tetrossido di osmio \u00e8 tossico, ma alcuni rilevarono che era difficile usarlo in un'arma, dato che \u00e8 molto costoso. Inoltre, il tetrossido di osmio potrebbe distruggersi nell'esplosione e i fumi tossici rimanenti potrebbero pure disperdersi in seguito all'esplosione."}
{"id": "2291797", "revid": "767487", "url": "https://it.wikipedia.org/wiki?curid=2291797", "title": "Balindong", "text": "Balindong (in passato Watu) \u00e8 una municipalit\u00e0 di Quarta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBalindong \u00e8 formata da 38 baranggay:"}
{"id": "2291798", "revid": "767487", "url": "https://it.wikipedia.org/wiki?curid=2291798", "title": "Ghazal (gruppo musicale)", "text": "Ghazal \u00e8 di un gruppo musicale formato dal suonatore di kamencheh curdo-iraniano Kayhan Kalhor, dal sitarista indiano Shujaat Husain Khan, e dal suonatore di tabla indiano Swapan Chaudhuri. I tre fanno una musica che incorpora elementi della tradizione classica persiana e dell'India settentrionale.\nL'album dal vivo del 2003 \"The Rain\" nel 2004 ha ricevuto una nomination al Grammy Award per il miglior album di World Music."}
{"id": "2291809", "revid": "1305772", "url": "https://it.wikipedia.org/wiki?curid=2291809", "title": "Pigs on the Wing", "text": "Pigs on the Wing \u00e8 un brano musicale in due parti della progressive rock band inglese Pink Floyd.\nIl brano, scritto interamente da Roger Waters, \u00e8 stato pubblicato per la prima volta nel concept album \"Animals\" del 1977.\n\u00c8 inoltre presente nell'album live di Roger Waters \"In The Flesh - Live\" e, nella versione originale cantata da Pink Floyd, nell'album \"Goldtop\" di Snowy White (in quella registrazione secondo chitarrista della band).\nFormazione.\nMembri aggiuntivi"}
{"id": "2291811", "revid": "343572", "url": "https://it.wikipedia.org/wiki?curid=2291811", "title": "Foro Traianeo", "text": ""}
{"id": "2291814", "revid": "767487", "url": "https://it.wikipedia.org/wiki?curid=2291814", "title": "Bayang", "text": "Bayang \u00e8 una municipalit\u00e0 di quinta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBayang \u00e8 formata da 49 baranggay:"}
{"id": "2291817", "revid": "114755467", "url": "https://it.wikipedia.org/wiki?curid=2291817", "title": "Candeletta", "text": "Le candelette sono gli elementi incandescenti alimentati dall'impianto elettrico, montate vicino agli iniettori dei motori a gasolio per favorire l'accensione del combustibile a motore freddo.\nFunzione e caratteristiche.\nLe candelette entrano in funzione prima dell'avviamento e sono in grado di raggiungere valori elevati di temperatura in un tempo molto breve, dai 3 ai 5 s, in modo da facilitare la combustione spontanea. Esse non vanno confuse con le candele d'accensione che invece hanno il compito, nei motore a ciclo Otto, di scoccare la scintilla quando tra i due suoi elettrodi si stabilisce una differenza di potenziale.Bench\u00e9 i moderni motori Diesel a iniezione diretta possano avviarsi a freddo senza candelette con temperature ambientali non particolarmente rigide, queste sono ancora utilizzate in tali motori, in quanto utili per la riduzione sia delle emissioni sia della rumorosit\u00e0."}
{"id": "2291821", "revid": "834", "url": "https://it.wikipedia.org/wiki?curid=2291821", "title": "The Trial (brano musicale)", "text": "The Trial \u00e8 una canzone dei Pink Floyd pubblicata nel 1979, all'interno dell'album \"The Wall\".\nComposizione.\nIl brano dura circa 5 minuti e 13 secondi.\n\u00c8 conosciuto in particolare per l'esecuzione vocale di Roger Waters, unito al particolare stile musicale, che lo rendono pi\u00f9 simile ad un pezzo di un'opera teatrale che ad una canzone rock, dato che \u00e8 in gran parte musicato da un'orchestra, e solo verso la fine del brano entra la chitarra di David Gilmour, comunque in sottofondo. I ritornelli sono cantati in parte da Waters ed in parte da un coro di voci femminili.\nLa canzone \u00e8 particolarmente interessante per il fatto di essere stata scritta nello stile teatrale di Bertolt Brecht e Kurt Weill.\nLa canzone si apre con il suono di un chiavistello, dopodich\u00e9 entrano l'orchestra e, qualche secondo dopo, la voce di Roger Waters che impersona vari personaggi (tutti legati alla vita del protagonista vedi sotto). Il brano presenta alcune somiglianze con la prima canzone cantata da Dorothy nel film \"Il Mago Di Oz\", ma il produttore ha detto che i Pink Floyd non hanno mai menzionato in studio quel film.\nSi conclude con il suono di un muro (\"il muro\") che crolla.\nTrama.\nCome le altre canzoni dell'album \"The Wall\", \"The Trial\" narra una parte della storia di Pink, il protagonista dell'album.\nInsieme ad \"Outside the Wall\", \u00e8 l'unico brano dell'album a raccontare la storia da un punto di vista diverso da quello del protagonista.\nLa canzone si concentra sul personaggio principale, Pink, che avendo vissuto una vita piena di disturbi emotivi cercando di compensarli con l'abuso di sostanze stupefacenti, ha un terribile esaurimento nervoso (che aveva cominciato a manifestarsi con l'inizio delle allucinazioni in \"In the Flesh\").\n\"The Trial\" (il processo) rappresenta un punto fondamentale per la salute mentale di Pink.\nPink viene giudicato per essere stato \"colto in flagrante mentre mostrava sentimenti di natura \"quasi\" umana\". Di sicuro questo significa che Pink ha commesso un crimine contro se stesso, contro ci\u00f2 che \u00e8 diventato, tentando di comportarsi come una persona normale, di uscire dal suo \"muro\", fallendo e diventando l'individuo che pi\u00f9 odia, simile a quello che ha ucciso il padre: un Nazista.\nNaturalmente non \u00e8 un vero nazista nella sua vita, ma lo \u00e8 nelle sue allucinazioni, causate probabilmente dall'iniezione del dottore in \"Comfortably Numb\", allucinazioni nelle quali ora si trova sotto processo.\nVari personaggi della vita di Pink partecipano al processo, come testimoni: il severo maestro di scuola, avverso al protagonista; la moglie, che lo ha tradito e che lo accusa di non averle parlato abbastanza spesso; la sua soffocante madre iperprotettiva, che lo vuole riportare a casa da lei. Il giudice Verme, invece, incarna la difficolt\u00e0 di Pink a raggiungere la sanit\u00e0 mentale.\nLa prima parte del processo \u00e8 condotta dall'avvocato dell'accusa, interrotto dal ritornello di Pink, che piange per la sua sempre pi\u00f9 precaria salute mentale e si chiede dov'\u00e8 la porta nel muro dalla quale \u00e8 entrato. Il processo termina con la sentenza del giudice, il quale ordina che Pink venga messo davanti ai suoi pari e impone a Pink di abbattere il muro. Pink obbedisce e da qui si introduce la canzone \"Outside the Wall\".\nNon \u00e8 ben chiaro come sia stato abbattuto il muro, e si sente il frastuono di un fucile.\nComunque, nella versione video di \"The Trial\", mentre il muro viene distrutto, si pu\u00f2 sentire un grido (probabilmente) di rabbia disumanamente prolungato, fino a scendere di tono e zittirsi.\nVersione Video.\nNel film \"Pink Floyd The Wall\" il segmento di \"The Trial\" \u00e8 interamente animato da Gerald Scarfe ed \u00e8 caratterizzato da disegni insoliti dai colori accesi.\nIl segmento del film non si basa solo sulle immagini, ma anche sui temi, la musica, e il testo della canzone originale. Tutti i personaggi hanno le classiche forme dei cartoni animati e si muovono con gesti molto teatrali.\nIl \"processo\" si svolge su un palco, davanti al pubblico, e si apre con l'avvocato dell'accusa che fa il suo discorso di apertura davanti al giudice, un'enorme tenia.\nL'avvocato chiama subito il primo testimone, \"Il Professore\" (citato anche in \"The Happiest Days of Our Lives\"), rappresentato come una marionetta manovrata dalla sua autoritaria moglie \"grassa e psicopatica\".\nDurante la sua testimonianza, ovviamente contro Pink, il professore \u00e8 rappresentato mentre trita i suoi studenti in un tritacarne e mentre, per sfogarsi dalla rabbia repressa che gli causa la moglie, li picchia. Prima di uscire di scena chiede al giudice di martellare il suo ex-studente, rappresentato come un pupazzo inerme, e si trasforma in un martello.\nIl secondo testimone ad essere chiamato \u00e8 l'ex moglie di Pink, che appare con le sembianze di uno scorpione, poi si trasforma in una mantide religiosa, che tiene Pink tra le sue mani con disprezzo.\nAppena scompare la moglie entra in scena la madre, che precipita dal cielo prima con le sembianze di un aeroplano, poi di due gigantesche labbra che mangiano Pink, per poi trasformarsi nella vera immagine della madre che culla il suo bambino. Sulle parole \"Let me take him home\" la donna si trasforma nel muro (The Wall).\nIl giudice Verme, rappresentato come i genitali di un uomo visto da dietro, con l'ano al posto della bocca, uno scroto al posto del mento e completo di gambe, \u00e8 l'ultima caricatura che compare nel segmento del film; questa strana scelta di disegnare cos\u00ec il giudice deriva da una citazione del libro \"Oliver Twist\" di Charles Dickens: \"The law is an ass\" (in italiano: \"La legge \u00e8 un culo\").\nInfine, dopo la sentenza del giudice (abbattere il muro) si rivedono in \"stile flashback\" le scene pi\u00f9 tragiche della vita di Pink. A poco a poco, queste \"scene\" si dissolvono, facendo rimanere la cupa immagine del muro, che nel silenzio totale, esplode ad un tratto in un boato assordante.\nLa sequenza animata venne proiettata sul muro nei concerti del tour di \"The Wall 1980/81\" mentre Roger Waters cantava davanti alle immagini. Inoltre, nel filmato si possono notare numerosi richiami all'immagine del martello, protagonista in tutto l'album."}
{"id": "2291822", "revid": "1728", "url": "https://it.wikipedia.org/wiki?curid=2291822", "title": "Angelo Donati (banchiere)", "text": "Biografia.\nAngelo Donati nacque da una famiglia : aveva sette fratelli ed il padre Lazzaro era morto quando aveva cinque anni. Il fratello maggiore Salvatore subentr\u00f2 all'attivit\u00e0 di commercio di pelli del padre e del nonno Mandolino, sostenendo la famiglia insieme alla madre Rosina Donati Formiggini.\nAngelo Donati partecip\u00f2 alla terza guerra di indipendenza nel Corpo Volontari Italiani comandato da Giuseppe Garibaldi inquadrato nel 7\u00ba Reggimento, 3\u00ba Battaglione, 17\u00aa Compagnia del tenente colonnello Luigi La Porta e combatt\u00e9 nell'assedio del Forte d'Ampola e nella battaglia di Bezzecca, tutto all'et\u00e0 di 19 anni.\nPort\u00f2 a Bezzecca una bandiera ricamata a colori rosso, bianco e verde dalla moglie del fratello Lazzaro Donati, Enrica Reinach, sorella del fondatore della Oleoblitz Ernesto Reinach.\nNel 1869 si trasfer\u00ec a Milano con il fratello Lazzaro Donati e fond\u00f2 con i fratelli Moise Jarach e Alberto Jarach la Banca Donati Jarach.\nLa banca ebbe sede per tutti i trent'anni di attivit\u00e0 in via Santa Margherita 5, presso Piazza della Scala, dove avevano il loro ufficio gran parte dei cambiavalute di Milano. Nel 1881 il capitale sociale era di 400\u00a0000 lire, pari a 1 milione di euro attuali e Angelo ne possedeva il 20%.\nLa banca super\u00f2 con successo il difficile biennio 1873-74 e la crisi bancaria del 1893 diversificando i rischi. Nel 1899, dopo la morte di Angelo nel 1897, Gustavo e Alberto Weill-Schott, titolari dell'omonima banca, decisero di incorporare la societ\u00e0 Donati Jarach nella loro nuova Societ\u00e0 Bancaria Milanese, alleandosi con un gruppo di banchieri e industriali milanesi e acquistarono la banca dai tre soci rimanenti.\nEbbe il titolo di Cavaliere."}
{"id": "2291823", "revid": "125919917", "url": "https://it.wikipedia.org/wiki?curid=2291823", "title": "Vibo Valentia", "text": "Vibo Valentia (: , ), gi\u00e0 Monteleone fino al 1863 e Monteleone di Calabria dal 1863 al 1928 (\"Vibbu Valenzia\" o \"Muntiliuni\" in dialetto vibonese), \u00e8 un comune italiano di abitanti, capoluogo dell'omonima provincia in Calabria.\nLa citt\u00e0 di Vibo Valentia ha una storia lunga oltre 8.000 anni. \u00c8 anche stata capoluogo della \"Calabria Ultra\" e tesoreria delle due Calabrie (la Calabria Ulteriore e la Calabria Citeriore). \nGeografia fisica.\nTerritorio.\nLa posizione della citt\u00e0, adagiata sul pendio di un colle, assume un'importanza strategica in ambito territoriale. Crocevia sin dai tempi dell'antica Grecia e dell'impero romano, domina sia l'hinterland, sia la catena montuosa delle Serre calabresi, sia la zona marittima con il suo porto e le stazioni turistiche. \u00c8 necessario viaggiare su gomma anche per raggiungere il porto della frazione Vibo Marina.\nLa citt\u00e0 di Vibo Valentia sorge su un grande terrazzamento collinare scistoso, Il palazzo comunale sorge a 476 ma il comune raggiunge i 567 metri s.l.m. nella parte pi\u00f9 alta e si trova sul livello del mare nella zona Marina. Le tre maggiori concentrazioni di attivit\u00e0 industriali del comune sono presso la Localit\u00e0 Aeroporto, presso Porto Salvo (adiacente a Vibo Marina, grazie allo sfruttamento delle opportunit\u00e0 fornite dalla presenza del porto polifunzionale e dello scalo ferroviario), e infine al confine con Maierato, mentre la zona commerciale \u00e8 sita all'interno della citt\u00e0 sulla collina, come anche la maggior concentrazione demografica.\nIdrografia.\nIl fiume pi\u00f9 importante del territorio comunale \u00e8 il Mesima, che nasce alle pendici del monte Mazzucolo (942\u00a0m) e sfocia nel mar Mediterraneo a nord di San Ferdinando, localit\u00e0 tra Nicotera (VV) e Rosarno (RC). Gli confluiscono a sinistra il fiume Marepotamo, il fiume Metramo e il fiume Vena e a destra il fosso Cinnarello e il torrente Mammella. Nel territorio comunale scorre alle spalle del castello normanno-svevo, all'interno dell'omonima vallata. La citt\u00e0 presenta inoltre numerose \"fiumare\", tra cui spiccano il Sant'Anna e il Trainiti.\nClima.\nIl clima estivo in citt\u00e0 non \u00e8 mai veramente caldo, a stento supera i 30\u00a0\u00b0C ma in compenso \u00e8 umido e afoso, situazione diversa sulla marina dove le temperature raggiungono anche i 35\u00a0\u00b0C ma con un livello molto inferiore di umidit\u00e0. Il clima \u00e8 piacevole, mai troppo freddo e si concede spesso a giornate soleggiate che raggiungono anche i 20\u00a0\u00b0C. Le precipitazioni non sono molto frequenti, e in particolare le nevicate sono rare.\nIn base alla media trentennale di riferimento 1961-1990, la temperatura media dei mesi pi\u00f9 freddi, gennaio e febbraio, si attesta a +12,2\u00a0\u00b0C; quella del mese pi\u00f9 caldo, agosto, \u00e8 di +26,3\u00a0\u00b0C.\nLe precipitazioni medie annue si aggirano sui 550\u00a0mm e si distribuiscono mediamente in 73 giorni, con un prolungato minimo estivo e un moderato picco tra l'autunno e l'inverno.\nClassificazione climatica: zona D\nOrigine del nome.\nNel corso della sua millenaria storia, Vibo Valentia ha avuto differenti nomi, che corrispondono all'evoluzione della citt\u00e0 nelle epoche storiche:\nStoria.\nDalla preistoria all'epoca romana.\nAl Neolitico, risalgono tracce di un'intensa frequentazione dell'attuale Vibo Valentia (strumenti del Neolitico sono venuti alla luce durante lo scavo della Necropoli Occidentale di Hipponion, Orsi segnalava altri rinvenimenti relativi a questo periodo vicino ai resti del tempio dorico in localit\u00e0 Belvedere Telegrafo e nel tratto delle mura greche di Hipponion in localit\u00e0 Trappeto Vecchio, il Topa ricorda vari ritrovamenti del Neolitico a Vibo, infine in recenti scavi presso via Romei sono emerse significative tracce di questo periodo). Tracce di occupazione nell'Et\u00e0 del bronzo e del ferro sono state ritrovate durante lo scavo della Necropoli Occidentale, dell'area sacra in localit\u00e0 Scrimbia e nell'area sacra in via Romei. Il nome di questo primo insediamento indigeno doveva essere \"Veip\" o \"Veipuna\". Per avere uno sbocco commerciale sul mar Tirreno ed evitare di fare il periplo della Calabria e quindi attraversare lo stretto (sotto l'influenza di Rhegion), nella seconda met\u00e0 del VII secolo a.C. i greci di Locri Epizefiri fondarono la sub-colonia con il nome di \"Hipponion\". Alla fine del VI secolo a.C., la citt\u00e0 sconfisse in battaglia Crotone con l'aiuto di Locri e Medma: la notizia \u00e8 riportata su uno scudo con incisa una dedica ritrovato a Olimpia, \u00e8 da sottolineare che \"Hipponion\" ricopre il primo posto sull'incisione di certo per la principalit\u00e0 avuta nello scontro. Inizialmente si era supposto che lo scudo fosse un trofeo della battaglia della Sagra, ma la differente collocazione cronologica di questo evento rispetto alla datazione dello scudo e il fatto che le fonti non riportino Hipponion e Medma nella battaglia della Sagra, mentre nella dedica \"Hipponion\" occupa il ruolo principale, ha fatto cadere tale teoria. Lo scudo infatti \u00e8 della fine del VI secolo a.C., sembra riferibile piuttosto a una battaglia non ricordata dalle fonti, inquadrabile probabilmente in un periodo di poco successivo allo scontro fra Sibari e Crotone, avvenuto nel 510 a.C. Nel 422 a.C. Tucidide riporta la notizia di uno scontro di Hipponiati e Medmei contro la propria madrepatria Locri Epizefiri, inteso fino a poco tempo fa come una sorta di ribellione delle sub-colonie contro Locri, ma in realt\u00e0 i ritrovamenti archeologici attestano che Hipponion dovette essere autonoma fin dall'inizio: i ricchi doni votivi dell'area sacra in localit\u00e0 Scrimbia attestano infatti la presenza di una ricca classe aristocratica che aveva il controllo della citt\u00e0 sin dall'et\u00e0 arcaica, ci\u00f2 fa comprendere come l'organizzazione sociale di Locri fosse analoga a quella di Hipponion e quindi non subordinata a quella della citt\u00e0 madre.\nUn altro segno dell'indipendenza di Hipponion \u00e8 dato anche dallo \"scudo di Olimpia\", dal quale si evince che fu Hipponion la citt\u00e0 che guid\u00f2 una guerra contro Crotone e dallo stesso Tucidide che definisce gli Hipponiati come \"homoroi\" (confinanti) dei Locresi. Probabilmente ci furono dei legami di tipo federale fra Locri, Hipponion e Medma secondo il quale in caso di guerra una polis poteva richiedere l'ausilio delle altre due, e forse per una richiesta troppo pesante da parte dei Locresi in questa lega, origin\u00f2 nel 422 a.C., lo scontro. Dell'esito del conflitto Tucidide non ci d\u00e0 notizie, ma che sia stato favorevole a Hipponiati e Medmei sembra certo dai successivi avvenimenti che videro schierarsi Locri insieme a Dionisio il Vecchio, tiranno di Siracusa. All'inizio del IV secolo a.C., infatti, Dionisio si sposava con una donna locrese e Locri dar\u00e0 supporto al tiranno nelle sue spedizioni in Italia. Nel 393 a.C., il tiranno, una volta occupata Medma, deporta parte dei suoi abitanti a Messana e lascia il territorio della citt\u00e0 ai Locresi. Ci\u00f2 spinse Hipponion, Rhegion, Kaulon, Kroton, Thurii, Velia e una serie di centri minori, ad allearsi in vista della minaccia siracusana, creando la cosiddetta Lega Italiota, tuttavia nel 388 a.C. dopo la sconfitta degli Italioti a Kaulon nella battaglia dell'Elleporo (389a.C), Dionisio conquister\u00e0 \"Hipponion\" e deporter\u00e0 parte degli abitanti a Siracusa, consegnandone il territorio ai Locresi. Nove anni dopo, nel 379 a.C., i Cartaginesi libereranno la citt\u00e0 e la ripopoleranno con gli Hipponiati deportati da Dionisio e con altri esuli a causa della tirannia. Nel 356 a.C. la nascita del popolo Brettio caus\u00f2 non gravi problemi a \"Hipponion\", che forse, seppure per un breve periodo verr\u00e0 occupata da questa popolazione Italica. Nel 340-331 a.C. interverr\u00e0 contro i Brettii Alessandro il Molosso re dell'Epiro che inizialmente riuscir\u00e0 a liberare la greca Terina (citt\u00e0 a Nord di \"Hipponion\") passata da alcuni anni sotto il controllo brettio e conquistando le Brettie Pandosia e Cosenza, dando sollievo a per un certo periodo a \"Hipponion\".\n Ma nel 331 a.C. l'epirota morr\u00e0 ucciso a tradimento vicino a Pandosia. Inizier\u00e0 alla fine del IV secolo a.C. la realizzazione di una nuova fase della cinta muraria, dotata di torri circolari che dovevano richiedere un enorme spesa pubblica e la presenza di manodopera specializzata. Nel 294 a.C. Agatocle, Tiranno di Siracusa conquista \"Hipponion\" secondo quanto tramandato da Diodoro \"Agatocle pose l'assedio alla citt\u00e0 degli Hipponiati...[lacuna]... e mediante le macchine lanciasassi ebbero la meglio sulla citt\u00e0 e la conquistarono\" (Diod XXI, fr. 8). Agatocle rese \"Hipponion\" uno dei suoi principali centri per il controllo dei possedimenti in Italia: da Strabone sappiamo che ne ingrand\u00ec il porto, le testimonianze archeologiche attestano il rafforzamento delle mura che renderanno la citt\u00e0 una vera e propria grande roccaforte. Poco dopo la morte di Agatocle ci sar\u00e0 lo scontro delle citt\u00e0 della Magna Grecia con i Romani e l'intervento di Pirro. Dopo la fine della guerra, \"Hipponion\", come gli altri centri italioti e Bruzi, passer\u00e0 sotto il controllo dei Romani e verr\u00e0 insediato un presidio romano. Il controllo romano sar\u00e0 assente durante la seconda guerra punica, quando i Brettii passati dalla parte di Annibale se ne impossesseranno. Nel 192 a.C., pochi anni dopo la fine della II Guerra punica, i Romani dedurranno a \"Hipponion\" una colonia a diritto latino (Liv., XXXV, 40, 5-6) chiamata \"Valentia\", con diritto di zecca e varie autonomie. Il nome Valentia (attestato sulle monete della colonia e dall'epigrafe di Polla che ricorda la costruzione della via Popilia), in latino significa forza, potenza militare, insieme al massiccio invio di coloni superiore a tutti gli altri centri del Bruzio: 4.000 soldati, di sicuro con donne e figli, fa comprendere come la capitale dell'Impero riconosceva al centro tirrenico grande importanza strategica ed economica. Successivamente, dall'89 a.C. quando divenne municipio, Vibo Valentia fu il nome utilizzato per indicare la citt\u00e0 (Strabone, Plinio il vecchio, ecc.).\nLa citt\u00e0 possedeva un ampio territorio: in epoca greca la sua \"chora\" (territorio in greco) era confinante con quella di Locri Epizephiri (Thucid. 5,5,1). Secondo gli studi pi\u00f9 recenti il suo territorio doveva avere per confine a nord il torrente Lametos (ora Amato), a sud Nicotera e a est la catena montuosa delle Serre, a ovest il mar Tirreno; in epoca romana il confine dell'ager Vibonensis (cos\u00ec come lo chiama Tito Livio) si era spinto a sud poco pi\u00f9 in gi\u00f9 del fiume Mesima (prendendo anche il posto di Medma, situata presso l'odierna Rosarno, che da fiorente colonia greca era ormai scomparsa in epoca romana). Durante il periodo romano, la costruzione della Via Popilia interess\u00f2 la citt\u00e0 che divenne un'importante stazione.\nDi grande importanza per lo sviluppo della citt\u00e0 fu anche il porto, i cui resti sono in parte interrati e in parte sott'acqua fra la localit\u00e0 Trainiti e Bivona nel comune di Vibo Valentia. Parlando di Vibo, Strabone riferisce che essa possedeva un \"epineion\", ossia un porto che sorge a una certa distanza dalla citt\u00e0 da cui dipende, che sarebbe stato rafforzato da Agatocle tiranno di Siracusa, dopo averlo conquistato nel 294 a.C. Durante l'epoca romana, il porto divenne il principale scalo di partenza, sul Tirreno, del legname della Silva Bruttia per la costruzione delle navi del potente esercito romano.\nGrazie alla sua importanza strategica e politica, Vibo ebbe l'onore di ospitare Giulio Cesare, Ottaviano e Cicerone, che la ricorda nelle sue lettere.\nGaio Giulio Cesare aveva utilizzato il porto della citt\u00e0, durante le guerre civili, per ospitare met\u00e0 della sua flotta; lo stesso Cesare descrive un episodio bellico avvenuto nei pressi del porto della citt\u00e0. La flotta stanziata a Vibo riusc\u00ec a respingere un assalto dei Pompeiani, guidati da Cassio Longino, distruggendo la nave dello stesso generale nemico che dovette fuggire su una scialuppa per, poi, una volta raggiunto le altre navi allontanarsi definitivamente dalle acque Vibonesi.\nOttaviano come il suo padre adottivo utilizz\u00f2 il porto della citt\u00e0 come base navale. Infatti, nel 36 a.C., il futuro imperatore venne sconfitto e messo in fuga da Sesto Pompeo (figlio del pi\u00f9 famoso Gneo) che si era impadronito della Sicilia, cos\u00ec con la flotta duramente colpita dalla sconfitta si rifugi\u00f2 nella fiorente citt\u00e0 tirrenica ove stabil\u00ec il suo quartier generale e visse per circa un anno. Appiano nell'opera sulle guerre civili descrive i vari spostamenti della flotta che aveva come base principale Vibo Valentia. Quando Pompeo venne sconfitto definitivamente, la citt\u00e0, che per l'importanza e la prosperit\u00e0 raggiunta era stata scelta come territorio da assegnare ai veterani come colonia, venne esonerata dal gravoso incarico insieme a Reggio per i meriti ottenuti in questo frangente, mantenendo cos\u00ec illesa la sua fiorente economia.\nAlmeno a partire dal V secolo (ma probabilmente gi\u00e0 un secolo prima) diventa sede di una diocesi, il nome nel tardo impero cambia in quello di Vibona.\nDal Medioevo al secolo XIX.\nDopo la fine dell'impero romano i bizantini provvidero a fortificarla, ma i saraceni l'attaccarono e saccheggiarono pi\u00f9 volte. Ruggero I di Sicilia pose nell'XI sec. i suoi accampamenti a Vibo e in seguito trasfer\u00ec la sede della diocesi, presente a Vibo fin dal V o IV secolo, nella sua Mileto. Sempre in questo periodo, Ruggero smantell\u00f2 colonne e marmi degli antichi edifici classici di Vibo Valentia per utilizzarli a Mileto nella costruzione di altri edifici. Federico II di Svevia passando dalla citt\u00e0, rimasto impressionato per la bellezza e il potenziale strategico del luogo (Nicolai de Jamsilla, \"De rebus gestis Federici II imperatoris\"), diede l'incarico al \"secreto\" di Calabria, Matteo Marcofaba, di ricostruirla e ripopolarla e da allora cambi\u00f2 il nome in \"Monteleone\".\nIn questo periodo venne realizzata la prima fase del castello che per errore veniva attribuita al periodo Normanno. Sotto gli Angioini la citt\u00e0 acquis\u00ec ancora pi\u00f9 prestigio e prosperit\u00e0, divenendo serie del vicario reale. Sempre nello stesso periodo venne ulteriormente rafforzato e ingrandito il castello e la cinta muraria medievale. In seguito fra il periodo Angioino e Aragonese, divenne Feudo dei Caracciolo e poi comune demaniale. Nel 1501, usurpando quelli che erano i diritti della citt\u00e0, venne affidata nuovamente come feudo ai Pignatelli. Per questo scoppi\u00f2 una rivolta per il quale dovette intervenire il generale Lo Tufo del regno di Napoli. Quest'ultimo non riuscendo a domarla, chiam\u00f2 per discutere i sette capi del popolo che vennero uccisi a tradimento. Qualche anno dopo, la monteleonese Diana Recco che aveva perso un fratello e il padre nella rivolta, uccise a pugnalate il generale Lo Tufo che stava partecipando alla cerimonia di matrimonio di una delle figlie. In ogni caso i Pignatelli pensarono allo sviluppo della citt\u00e0, creando filande, oleifici e favorendo molte attivit\u00e0 artigianali.\nNel XVII secolo, Monteleone \u00e8 uno dei centri serici pi\u00f9 produttivi della regione. In questo periodo nella citt\u00e0 si svolgeva un importante mercato della seta che aveva come destinazione Napoli o Cava dei Tirreni.\nNell'Ottocento i francesi la elevarono a capoluogo della Calabria Ultra e da allora fino a pochi decenni addietro fiorirono tanti mestieri, il cui ricordo \u00e8 nel nome di strade (Via Forgiari, via Chitarrari, via Argentaria, ecc.) e di istituzioni come il Real Collegio Vibonese (l'ancora esistente Convitto Filangieri e il teatro Comunale, demolito negli anni sessanta). Dopo il ritorno dei Borbone la citt\u00e0 perse il ruolo di capoluogo e la sua importanza politica ed economica venne ridimensionata. Durante le guerre per l'Unit\u00e0 d'Italia, Garibaldi pass\u00f2 da Monteleone dove ottenne aiuti materiali e finanziamenti da parte degli abitanti. Nel 1861, dopo l'Unit\u00e0 d'Italia, il nome della citt\u00e0 venne cambiato in \"Monteleone di Calabria\".\nPeriodo fascista.\nSotto il Fascismo, per opera di Luigi Razza, giornalista, politico, deputato al Parlamento e Ministro dei Lavori Pubblici, si avvi\u00f2 un grande rilancio nel campo dei lavori pubblici, in cui spicca la costruzione del Palazzo del Municipio (finito di costruire nel 1935 e che, secondo il progetto iniziale, avrebbe dovuto accogliere, al termine, la Prefettura della costituenda provincia) in stile razionalista. Per iniziativa dello stesso Razza, nel 1927 un regio decreto ispirato dal governo fascista che diverr\u00e0 effettivo il 13 gennaio 1928, ribattezz\u00f2 la citt\u00e0 da Monteleone di Calabria a, secondo l'antica dizione latina, Vibo Valentia. La spinta edilizia pubblica nella citt\u00e0 ebbe un deciso arresto quando il ministro Razza scomparve in un incidente aereo in Egitto nel 1935. La citt\u00e0 ha voluto successivamente onorarne la memoria con una statua bronzea, a figura intera, scolpita da Francesco Longo nel 1938 e personalmente inaugurata da Benito Mussolini nel 1939 durante la sua visita alla citt\u00e0, la quale si erge in Piazza San Leoluca su un alto piedistallo, sormontato da una stele recante in cima l'effigie marmorea della Vittoria alata. Un'altra effigie gli \u00e8 stata riservata nel Palazzo del Municipio, a lui intitolato. A Luigi Razza la citt\u00e0 ha inoltre intitolato il proprio aeroporto militare, lo stadio, una piazza e una via del centro storico.\nEt\u00e0 contemporanea.\nAvvenimento pi\u00f9 importante degli ultimi anni, nel 1992, \u00e8 stata la proclamazione dell'omonima provincia, che in precedenza era compresa nella provincia di Catanzaro.\nNel 1993, con la realizzazione di un monumento, la citt\u00e0 ha inteso onorare la memoria di un suo abitante, Michele Morelli, patriota e martire del risorgimento.\nNel corso degli anni novanta, Vibo Valentia dedica una Piazza e un busto bronzeo al poeta Vincenzo Ammir\u00e0.\nIl 3 luglio 2006 viene duramente colpita da una alluvione, che provoca la morte di 4 cittadini e ingenti danni economici all'industria, al turismo e ai beni dei privati. I danni maggiori si registrano nelle localit\u00e0 di Longobardi, Vibo Marina e Bivona, investite da una grande quantit\u00e0 di acqua, fango e detriti.\nGli interventi di sistemazione sono stati affidati a una commissione presieduta da Pasquale Versace, docente di Idrologia e Progettazione di Opere Idrauliche all'Universit\u00e0 della Calabria.\nSimboli.\nScudo partito d'oro e di rosso e al terzo superiore spaccato di azzurro. Nel primo ha tre monti di verde, sul medio (quello centrale) pi\u00f9 alto un leone rampante lampassato di rosso, di cui una met\u00e0 di azzurro nel campo d'oro, e l'altra dello stesso nel campo di azzurro. Nel secondo ha due corna di amaltea (cornucopie) d'oro colme di frutta dello stesso e un'asta d'argento sostenente sull'estremit\u00e0 una civetta nel campo di azzurro. Scudo timbrato da corona ducale, con la dicitura in basso S.P.Q.V.\nMonumenti e luoghi d'interesse.\nArchitetture militari.\nCastello normanno-svevo.\nIl castello sorge dov'era ubicata probabilmente l'Acropoli di Hipponion che in parte si estendeva pure sulla collina vicina. Nonostante la prima fase di costruzione della struttura venga volgarmente attribuita all'et\u00e0 Normanna, in realt\u00e0, essa risale al periodo Svevo quando Matteo Marcofaba governatore della Calabria venne incaricato da Federico II di ripopolare e favorire lo sviluppo della citt\u00e0. il castello venne ampliato da Carlo d'Angi\u00f2 nel 1289 quando assunse pi\u00f9 o meno un aspetto simile a quell'odierno. Fu rafforzato dagli Aragonesi nel XV secolo e infine rimaneggiato dai Pignatelli tra il XVI-XVII secolo, perdendo quasi del tutto la funzione militare e assumendo invece quella di abitazione nobiliare. Il secondo piano fu demolito di proposito, in quanto pericolante, a causa dei danni riportati dopo il terremoto del 1783. Il castello presenta oggi delle torri cilindriche, una torre speronata e una porta a un'arcata di epoca angioina. \u00c8 oggi sede del Museo archeologico statale.\nDelle ultime due fasi rimangono, almeno in pianta 8 torri circolari. Qualcuna di esse si \u00e8 conservata oltre le fondamenta, in particolare una che raggiunge circa i 4 metri di altezza. Queste torri dovevano essere alte in origine circa 10 metri.\nCastello di Bivona.\nIl castello di Bivona venne fatto edificare nella prima met\u00e0 del Quattrocento da Mariano d'Alagno fratello di Ugone e di Lucrezia, governatore di Monteleone, a difesa del porto. Il castello ha una pianta pi\u00f9 o meno rettangolare con quattro torri circolari agli angoli. Venne abbandonato alla fine del Seicento per la formazione di paludi nelle vicinanze. Da allora il castello \u00e8 rimasto in totale stato di abbandono; da poco \u00e8 iniziato il restauro che lo render\u00e0 nuovamente agibile.\nArchitetture civili.\nSito in via Ruggero il Normanno, ai piedi del Castello, il palazzo, di 1500\u00a0m\u00b2, \u00e8 stato costruito alla fine del XVII - inizi del XVIII secolo, su preesistenti costruzioni del 400 e 500 forse appartenenti ai Pignatelli e al governo di Monteleone.Presenta una facciata in muratura mista, a vista, su cui si apre il portale d'ingresso con arco a tutto sesto in granito, formato da conci diversamente lavorati. Al suo interno \u00e8 custodita una ricca collezione archeologica e un'importante biblioteca, tra cui spicca un foglio autografo di Giacomo Leopardi, ospite in passato del Palazzo, contenente la poesia da egli composta, \"L'infinito\".\nIl palazzo fu fatto costruire da Antonino Cordopatri nel 1784, su alcuni ruderi di un'antica costruzione del 600 andata distrutta durante il terremoto del 1783. Ubicato nella via omonima, sorge nel cuore della Vibo vecchia ed \u00e8 una fra le prime costruzioni sorte dopo il 1783, come \u00e8 evidenziato dagli elementi decorativi neoclassici del prospetto principale. Lo stato di conservazione dell'edificio, soprattutto della parte centrale, \u00e8 pessimo. Lesioni, parti mancanti, crepe, umidit\u00e0 stanno avendo il sopravvento sulle strutture murarie interne ed esterne.\nPalazzo Romei.\nIl palazzo, ubicato in via F. Cordopatri, venne costruito alla fine del Quattrocento da Giovanni Andrea Romei su progetto di Leon Battista Alberti. L'edificio ha la forma di un parallelogramma, posto su tre livelli. Di una bellezza particolare sono i suoi balconcini con ringhiera in ferro battuto a \"pancia\", realizzati con listelli volutiformi e applicazioni floreali. All'interno \u00e8 visibile un affresco con lo stemma gentilizio della famiglia Sacco, in possesso del palazzo dalla met\u00e0 del 1600 al 1730.\nIl palazzo sorge sulla parte pi\u00f9 alta di via Gioacchino Murat, via che prese questo nome per la presenza del Murat in casa del Marchese, durante il suo breve regno. L'edificio di 1800\u00a0m\u00b2, ricorda vagamente alcune ville vesuviane del Settecento, come villa Campolieto e villa De Gregorio a Roma, per alcuni spunti della facciata, e per la concezione dell'atrio opposto all'entrata del parco. Elementi Vanvitelliani concorrono a darne un gusto chiaramente classico. Il palazzo da poco pi\u00f9 di un decennio \u00e8 sottoposto a vincolo di tutela unitamente al parco.\nAlla fine del XVIII secolo, sull'area occupata precedentemente dalla Chiesa dei SS: Marco e Luca, sorgeva il primo palazzo Gagliardi, di dimensioni ridotte e che aveva pregevoli pitture di Emanuele Paparo e Michele Pagano. Nel 1860 vi soggiorn\u00f2 Giuseppe Garibaldi, come \u00e8 ricordato da una lapide sull'attuale facciata. L'edificio venne demolito nel XIX secolo per dar posto a un altro pi\u00f9 grande. Fu donato nel 1952/53 all'Associazione per il Mezzogiorno per utilizzarlo a scopi culturali e successivamente dall'Associazione pass\u00f2 al Comune della citt\u00e0. In passato ha ospitato il Museo archeologico. \u00c8 attualmente sede dell'Istituto Italiano di Criminologia.\nPalazzo Marzano sorge al centro del quartiere Marzano, nei pressi della chiesa di S. Michele. \u00c8 di propriet\u00e0 della famiglia Marzano sin dal 1658.Il palazzo a forma di E, ha un certo valore artistico soprattutto per il bellissimo portale d'ingresso, formato da una serie di cornici allineate verticalmente. Nella struttura del palazzo non sono state effettuate modifiche sostanziali. Un piccolo intervento si ebbe nel 1700 quando, per motivi di eredit\u00e0, venne realizzata una parete divisoria nella sala principale.\nIl palazzo apparteneva alla famiglia di Francia, quando nel 1927 conflui` nel patrimonio della famiglia messinese degli Stagno per lascito testamentario del Cav. Antonio di Francia alla nipote Teresa Stagno d'Alcontres.\nIl palazzo fu fatto costruire dai Marchesi Gagliardi, passando poi all'attuale famiglia in seguito al matrimonio di un rappresentante della stessa con Antonietta Gurgo vedova Gagliardi. A due piani, di 1700\u00a0m\u00b2, sorge su piazza Garibaldi, fra il palazzo Gagliardi e la Chiesa di S. Maria degli Angeli. Al piano terra due ampi portali con arco a tutto sesto immettono, attraverso un imponente androne, negli appartamenti padronali\nFatto costruire alla fine del '700 dal Barone Domenico Antonio Froggio (i Froggio vennero conosciuti fino ad ottocento inoltrato come \"Baroni di Santo Stefano\") ed \u00e8 appartenuto a questa famiglia fino al 2013. \u00c8 situato in Via Marconi (antica Piazza di Majo). Si tratta di una palazzina che richiama, non certo per la sontuosit\u00e0, l'architettura civile settecentesca napoletana (forse unico esempio di questo stile tra i palazzi vibonesi). Degni di rilievo sono l'atrio e la bella scalinata.\nSiti archeologici.\nSituate in localit\u00e0 Trappeto Vecchio, sono le mura difensive della citt\u00e0 della Magna Grecia Hipponion. Si distendono per circa 500 metri e sono costituite da blocchi squadrati di arenaria e calcarenite del VI secolo a.C. per la prima fase costruttiva. I blocchi sono disposti a doppio paramento con muretti trasversali di collegamento, il riempimento interno \u00e8 in argilla.\nSituati in localit\u00e0 Sant'Aloe. Constano di un impianto termale riferito alla citt\u00e0 romana di Vibonia del II d.C. e diverse domus, di una \u00e8 presente il peristilio, quasi tutte pavimentate con mosaici policromi. Il complesso termale \u00e8 articolato in frigidarium, calidarium e palestra, forse connesso a un'abitazione a carattere pubblico.\nL'impianto termale \u00e8 arricchito da diversi mosaici policromi figuranti divinit\u00e0, creature mitologiche o animali.\nRinvenuto da Paolo Orsi nel 1916, \u00e8 situato all\u2019interno del Parco delle Rimembranze, localit\u00e0 Belvedere Grande-Telegrafo. Il tempio \u00e8 periptero riferibile al VI-V secolo a.C. Le dimensioni sono di 17,10 x 37,45m.\nIn localit\u00e0 Cofino sono presenti i resti archeologici di un tempio ionico dedito al culto di Persefone e Demetra. \nA Cofino sono stati portati alla luce i resti di un tempio ionico (fine V-inizi IV sec. a.C.). Sono stati ritrovati due depositi sacri, uno individuato da strutture e l'altro da statuette raffiguranti Demetra, madre di Persefone, con i tradizionali attributi del porcellino e della fiaccola a croce. Il santuario ubicato sull'altura del Cofino fu utilizzato dalla fine del VI sec. a.C. e almeno fino al IV sec. a.C.; il sito sembra essere stato abbandonato in pieno periodo romano, quando nella zona furono costruite alcune abitazioni.\nSita in localit\u00e0 Scrimbia, una necropoli del VII secolo a.C. da cui provengono numerosi reperti ospitati all\u2019interno del Museo archeologico statale Vito Capialbi.\nSito nei pressi della Cava Cordopatri, nelle immediate vicinanze del Castello normanno-svevo, \u00e8 un tempio dorico, naiskos, databile al V sec. a.C..\nSituati in piazza San Leoluca, sono stati scoperti il 5 febbraio 2014 durante i lavori di rifacimento della piazza. Gli scavi hanno messo in luce le vestigia di un edificio di epoca ellenica, una domus romana di et\u00e0 imperiale ornata con un mosaico e un battistero di epoca paleocristiana, scoperta di particolare interesse unica nel suo genere in Calabria.\nSito archeologico rinvenuto nel 2009 al di sotto del palazzo municipale, in piazza Martiri D\u2019Ungheria, durante i lavori di ampliamento di questo. Si tratta di un intero quartiere artigianale di epoca Romana comprensivo di tre fornaci di diverso tipo, un pozzo e una cava di estrazione dell\u2019argilla.\nSociet\u00e0.\nEvoluzione demografica.\nDopo il boom degli anni sessanta, la citt\u00e0 degli anni settanta sub\u00ec una sostanziale stabilizzazione dell'evoluzione demografica. L'aumento dell'attivit\u00e0 edilizia nel corso degli anni ottanta consent\u00ec alla citt\u00e0 di \"recuperare\" il trend demografico positivo che aveva caratterizzato i decenni precedenti. Nel 2001, tuttavia, la popolazione della citt\u00e0 risulta in diminuzione rispetto alle rilevazioni precedenti.\n&lt;br&gt;\nPopolazione storica (migliaia)\nEtnie e minoranze straniere.\nAl 31 dicembre 2019 i cittadini stranieri residenti a Vibo Valentia erano 1.622, cos\u00ec suddivisi per nazionalit\u00e0 (sono indicati solo i dati superiori alle 50 unit\u00e0):\nQualit\u00e0 della vita.\nNel 2020 si \u00e8 piazzata al 104\u00b0 nell'annuale classifica stilata da Il Sole 24 ORE sulla vivibilit\u00e0 delle 107 province italiane.\nLingue e dialetti.\nIl calabrese meridionale, come tutti i dialetti, si \u00e8 evoluto negli anni. Nato dal greco dei coloni ellenici che fondarono varie colonie, fra le quali la stessa Hipponion, l'idioma ellenico fu parlato come in altre zone della regione anche nel periodo romano, insieme al latino, e poi fino all'et\u00e0 bizantina.\nTradizioni e folclore.\nPersefone.\nLa mitologia racconta che l\u00e0, dove l'aspro sperone del monte Ipponio si protende sul mare di Lampetia, la giovane dea Persefone-Kore, figlia di Zeus, chiamato in italiano Giove versore, e di Demetra, fu rapita un giorno da Plutone che la costrinse a seguirlo nell'Averno su un carro trainato da cavalli furenti. Il padre Zeus dispose che trascorresse i mesi dell'inverno nell'Ade e i mesi estivi sulla terra. In quel luogo fu innalzato un tempio e le fanciulle dell'antica Veip (odierna Vibo Valentia), in primavera, vestite a festa, con la testa cinta di fiori, rendevano omaggio alla dea.\nDiana Recco.\nDiana Recco fu una leggendaria eroina monteleonese (vibonese) del XVI secolo. In quel periodo Vibo Valentia era sotto il dominio della signoria del tiranno Del Tufo, il quale represse duramente una rivolta facendo giustiziare a morte sette cittadini ed esponendo le loro teste sui torrioni del castello. Diana Recco, sorella e figlia di due dei rivoltosi che furono uccisi, si fece vendetta dopo dieci anni dall'evento pugnalando Del Tufo.\nAzzo duce di Calabria.\nAzzo duce di Calabria alla testa di mille Valentini rigett\u00f2 in mare le orde Saracene che volevano distruggere la romana Valentia.\nPer celebrare la vittoria, per un arco di tempo di venti anni, Vibona Valentia tramut\u00f2 il nome in \"Millarmi\".\nGruppo folk.\nLa citt\u00e0 si fa fregio di un gruppo folkloristico, il \"Gruppo folk citt\u00e0 di Vibo Valentia\", il quale negli anni ha avuto modo di partecipare numerose volte all'Europeade, nelle capitali di mezza europa e ad altre manifestazioni nazionali e internazionali.\nI riti della Pasqua.\nIn passato il mercoled\u00ec Santo veniva celebrata l'Opera Sacra, cio\u00e8 la passione vivente di Cristo.\nIl gioved\u00ec Santo, le chiese allestiscono i \"Sepolcri\" (altare della reposizione) che, dopo la \"Missa in Coena Domini\", ricevono il pellegrinaggio di migliaia di persone. La tradizione, in particolare, vuole che se ne visitino in numero dispari.\nIl venerd\u00ec Santo, dalla chiesa del Rosario esce la processione dei Misteri Dolorosi tradizionalmente chiamata dei \"Vari\" dove sfilano le statue che raffigurano i vari momenti della Passione e Morte di Cristo accompagnate dalla banda che intona delle marce funebri. A tarda sera, molto suggestiva \u00e8 la Processione della Madonna Desolata, partendo dalla chiesa di San Giuseppe con musica e lumi ad acetilene seguita da una marea di popolo commosso e silenzioso che accompagna per le strade cittadine la statua dell'Addolorata.\nLa domenica di Pasqua, infine, ha luogo la cosiddetta \"Affruntata\": tra due ali di folla la Madonna Addolorata e San Giovanni vanno alla ricerca del Cristo Risorto. Il momento pi\u00f9 suggestivo \u00e8 dato dall'incontro tra la Madonna e il Cristo Risorto: nell'attimo dell'incontro, infatti, alla statua della Madonna viene strappato il velo nero, segno del lutto, per far spazio a un vestito azzurro e bianco, simbolo della festa della Resurrezione. La tradizione vuole che, se il velo nero rimane al suo posto, grandi sciagure attendono la citt\u00e0. \u00c8 per questo motivo che la comparsa del vestito azzurro e bianco viene salutata con un lungo applauso liberatore; segue poi una breve processione con le tre statue.\nCultura.\nMarco Tullio Cicerone a Vibo Valentia.\nMarco Tullio Cicerone sost\u00f2 a Vibo Valentia nel 71 a.C., nel 58 a.C. e nel 44 a.C. La fonte storica di queste soste \u00e8 lo stesso Cicerone, che ne d\u00e0 dettagliate notizie nelle Lettere e nelle Verrine.\nNel 71 a.C. sost\u00f2 a Vibo durante il suo viaggio verso la Sicilia, dove si rec\u00f2 accompagnato dal cugino Lucio Tullio per raccogliere prove e testimonianze relative al processo contro il pretore Verre. Si ferm\u00f2 alcuni giorni nella citt\u00e0, venendo a conoscenza di numerosi dettagli per l'accusa. La zona costiera di Vibo Valentia, infatti, soffr\u00ec gravi danni a causa delle incursioni piratesche da parte di gruppi di Italici con cui Verre era connivente. A tal proposito, nel processo Cicerone disse:\nLa sosta del 58 a.C., presso la villa dell'amico Sicca, \u00e8 documentata invece nella lettera ad Attico: Cicerone, nel marzo dello stesso anno lascia Roma su consiglio dello stesso Attico per sfuggire alla lex Clodia. Nella lettera, scritta nel viaggio tra Capua e Vibo si legge:\nAlla morte di Cesare, Cicerone viene richiamato a Roma, ma deve di nuovo partire a causa della pericolosa situazione venutasi a creare nello scontro con Antonio. \u00c8 cos\u00ec che nel 44 a.C. sosta nuovamente a Vibo da dove scrive ad Attico:\nCinema.\nNel 2002, nelle vie del centro storico della citt\u00e0, viene girato il film \"Un mondo d'amore\" per la regia di Aurelio Grimaldi, la cui storia tratta un pezzo di vita di Pier Paolo Pasolini. La maggior parte delle scene sono state girate nei palazzi del Settecento della citt\u00e0 vibonese.\nCucina.\nTipico piatto di Vibo Valentia \u00e8 la fileja, una caratteristica pasta fatta in casa che viene arrotolata su un ferretto e poi condita con rag\u00f9 di carne.\nCaratteristici del territorio vibonese sono percorsi enogastronomici della cucina tipica regionale.\nEconomia.\nL'economia del comune di Vibo Valentia si basa sulla produzione agricola, sull'artigianato, sull'industria, sul porto e sul turismo.\nArtigianato.\nAndando verso l'entroterra cambia il paesaggio e ci si addentra verso l'altopiano e il Parco Naturale Regionale delle Serre che ospita fra le altre l'oasi del lago Angitola. Qui \u00e8 particolarmente florido l'artigianato nella zona della Serre (Soriano e Sorianello) con la lavorazione del vimine e della ceramica. Presso Serra San Bruno vi \u00e8 il museo della Certosa, la pi\u00f9 antica esistente in Italia.\nIndustria.\nIl nucleo industriale \u00e8 situato nella zona tra Vibo Marina, Porto Salvo e localit\u00e0 Aeroporto, nella quale sorgono importanti piccole, medie e grandi imprese, ma non mancano aziende internazionali che progettano e realizzano impianti industriali e petrolchimici e i relativi componenti meccanici.\nNel comune di Maierato \u00e8 presente lo stabilimento della Tonno Callipo, rinomata industria di tonno, la quale d\u00e0 il nome all'omonima squadra di pallavolo della citt\u00e0. Nel comune di Limbadi ha sede la Distilleria Caffo, nota azienda di produzione e distribuzione di bevande alcoliche, nota in particolare per il Vecchio Amaro del Capo.\nServizi.\nUno degli elementi di maggior spicco dell'economia vibonese \u00e8 senza dubbio il commercio che vede nel centro commerciale Vibo Center (il secondo della Calabria) e nei corsi Vittorio Emanuele III e Umberto gli apici.\nTurismo.\nVibo Valentia \u00e8 situata presso la costa degli Dei, un'importante area turistico-balneare della Calabria.\nInfrastrutture e trasporti.\nPorto.\nIl porto di Vibo Marina \u00e8 un importante base commerciale e turistica per attivit\u00e0 quali la commercializzazione di pesce, frumento e petrolio; dal porto partono durante il periodo estivo collegamenti per le Isole Eolie.\nNumerosi cantieri per la manutenzione di piccole e medie imbarcazioni sorgono all'interno della struttura. Nella zona del porto \u00e8 presente la sede degli uffici doganali (frazione di Vibo Marina)."}
{"id": "2291826", "revid": "436907", "url": "https://it.wikipedia.org/wiki?curid=2291826", "title": "The Show Must Go On", "text": ""}
{"id": "2291827", "revid": "834", "url": "https://it.wikipedia.org/wiki?curid=2291827", "title": "The Show Must Go On (Pink Floyd)", "text": "The Show Must Go On \u00e8 una canzone dei Pink Floyd, scritta interamente da Roger Waters, pubblicata nel 1979 all'interno dell'album \"The Wall\".\nQuesta canzone non \u00e8 stata inclusa n\u00e9 nel film \"Pink Floyd The Wall\" n\u00e9 nel concerto di Waters del 1990 \"The Wall - Live in Berlin\".\nInoltre nella versione registrata nell'album mancano quattro versi che, tuttavia, compaiono nel testo di copertina:\nDopo questi c'\u00e8 il verso che effettivamente apre la canzone nell'album.\nLa canzone completa \u00e8 stata eseguita durante il tour del 1980-1981, in seguito pubblicato nell'album \"\".\nComposizione.\nIl brano dura 1 minuto e 36 secondi ed \u00e8 aperto dalle voci di un coro, per il quale Waters chiese l'aiuto di Bruce Johnston, cantante dei The Beach Boys.\nGli strumenti accompagnano dolcemente la voce di Gilmour, senza mai sovrastarla.\nIl brano termina con la parola \"On\" mantenuta a lungo da Gilmour, per poi introdurre \"In the Flesh\".\nTrama.\nCome le altre canzoni nell'album \"The Wall\", \"The Show Must Go On\" narra una parte della storia di Pink, il protagonista.\nNel brano lo \"show\" \u00e8 una metafora che indica la vita di Pink, che deve andare avanti anche se isolata dalla societ\u00e0. Tuttavia, lo stress che questa scelta comporta causa l'allucinazione che comincia in \"In the Flesh\".\nLa canzone pu\u00f2 essere anche interpretata letteralmente, vale a dire che, anche se Pink si oppone o se ha problemi di salute, viene costretto dai suoi produttori ad esibirsi."}
{"id": "2291834", "revid": "438678", "url": "https://it.wikipedia.org/wiki?curid=2291834", "title": "La prossima vittima", "text": "La prossima vittima (\"Eye for an Eye\") \u00e8 un film del 1996 diretto da John Schlesinger.\nTrama.\nKaren McCann \u00e8 una donna felicemente sposata con Mack ed \u00e8 madre di due figlie, la diciassettenne Julie, avuta da una precedente relazione e la piccola Megan, di soli sei anni. \nUn giorno, la sua vita viene sconvolta quando Robert Doob, uno sbandato che aveva adocchiato Julie durante il suo lavoro di fattorino porta a porta, introdottosi in casa sua mentre l'adolescente \u00e8 sola, la violenta e la uccide brutalmente, mentre lei assiste per telefono alla terribile agonia della figlia. Successivamente incastrato dalla prova del DNA ed arrestato dalla squadra di Polizia capitanata dal Sergente Joe Denillo, durante il processo a suo carico, un cavillo giudiziario gli permette di evitare il carcere. L'assassino viene cos\u00ec rilasciato, facendo sprofondare ancora di pi\u00f9 in un incubo la vita di Karen.\nSentendosi abbandonata da tutti coloro che le avevano promesso giustizia e straziata dal dolore, Karen inizia a partorire l'idea di farsi giustizia da sola.\nComincia cos\u00ec a seguire Robert Doob nei suoi tragitti casa - lavoro per capirne le abitudini e i movimenti e si iscrive ad un Circolo di persone che, come lei, hanno perso dei loro cari per mano di assassini che non sono mai stati puniti. Qui, ne conosce ben presto alcuni dei membri: Angel, una donna nera con la quale stringe una bella amicizia e Sidney Hughes, uno sfuggente individuo, il quale le fa capire di essere una persona che la pu\u00f2 aiutare nel realizzare il suo intento.\nRiacquistata un po' di fiducia, Karen si fa procurare dall'uomo una pistola ed inizia a frequentare un corso di difesa personale ed uno di tiro a segno. Nel frattempo, scopre con amarezza che Angel in realt\u00e0 non \u00e8 vittima della malagiustizia come le aveva fatto credere, ma un agente dell'FBI che frequentava il Circolo al solo scopo di vigilare che nessuno dei membri mostrasse, come lei, il desiderio di vendicarsi contro gli assassini dei propri cari commettendo atti contro la legge.\nMessa con le spalle al muro, Angel tenta di dissuadere Karen dal suo intento ma successivamente, dopo un nuovo stupro - omicidio commesso da Robert Doob ai danni di una giovane donna sudamericana alla quale consegnava la spesa a domicilio, vedendo che neanche a seguito di quel crimine l'assassino viene incarcerato, Karen decide di proseguire nel suo piano.\nDopo aver fatto andare via il marito e la figlia pi\u00f9 piccola per una localit\u00e0 turistica assicurando loro che li avrebbe raggiunti dopo aver risolto un problema di lavoro, Karen attira Robert Doob a casa sua e lo uccide. Quando la Polizia giunge sul posto, il Sergente Joe Denillo capisce cos'\u00e8 successo in realt\u00e0 ma, constatando anche lui che non c'era altro modo per fermare la furia omicida del criminale e capendo i sentimenti di Karen, la fa apparire come una delle potenziali vittime di Robert Doob, assolvendola al fine per legittima difesa."}
{"id": "2291836", "revid": "729019", "url": "https://it.wikipedia.org/wiki?curid=2291836", "title": "Binidayan", "text": "Binidayan \u00e8 una municipalit\u00e0 di Quinta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBinidayan \u00e8 formata da 26 baranggay:"}
{"id": "2291838", "revid": "404449", "url": "https://it.wikipedia.org/wiki?curid=2291838", "title": "Santa Lucia (Pontedera)", "text": "Santa Lucia (gi\u00e0 Pesciano e Pedisciano, Lat. Pescianum o Pediscianum) \u00e8 una frazione del comune italiano di Pontedera, nella provincia di Pisa, in Toscana.\nStoria.\nGi\u00e0 conosciuta con il nome di \"Pesciano\" e \"Pedisciano\" (anche \"Peciano\" \"Pediciano\"), la localit\u00e0, come riporta il Repetti, \u00e8 rammentata per la prima volta in un documento del 12 novembre 944 dell'Arcivescovo di Lucca, insieme con la chiesa dedicata a Santa Margherita. Tale chiesa insieme con quella di San Pietro in Appiano, dipendeva dalla pieve battesimale di Santa Maria a Travalda, o Terra Walda, detta talora anche Ducenta."}
{"id": "2291846", "revid": "767487", "url": "https://it.wikipedia.org/wiki?curid=2291846", "title": "Buadiposo-Buntong", "text": "Buadiposo-Buntong \u00e8 una municipalit\u00e0 di Quinta classe delle Filippine, situata nella Provincia di Lanao del Sur, nella Regione Autonoma nel Mindanao Musulmano.\nBuadiposo-Buntong \u00e8 formata da 33 baranggay:"}
{"id": "2291849", "revid": "78480", "url": "https://it.wikipedia.org/wiki?curid=2291849", "title": "Terra Walda", "text": ""}
{"id": "2291850", "revid": "78480", "url": "https://it.wikipedia.org/wiki?curid=2291850", "title": "Pesciano", "text": ""}
{"id": "2291852", "revid": "21880", "url": "https://it.wikipedia.org/wiki?curid=2291852", "title": "Dardo (malacologia)", "text": "In malacologia il dardo (in latino \"telum amoris\" o \"gypsobelum\") \u00e8 uno stiletto calcareo o chitinoso, presente in molte specie di molluschi gasteropodi terrestri, che subito prima dell'accoppiamento viene scagliato e infisso nelle carni del partner.\nEvoluzione.\nLa presenza di dardi in differenti superfamiglie dell'ordine Stylommatophora fa ritenere che si tratti di un carattere anatomico comparso precocemente nella storia evolutiva degli Eupulmonata, gi\u00e0 presente nel progenitore comune degli Stylommatophora. Il carattere potrebbe essersi perduto secondariamente nelle specie che ne sono sprovviste ed in talune specie (p.es Sagdidae spp.) persiste alla stadio vestigiale.\nFunzione.\nIl significato funzionale di tale formazione anatomica non \u00e8 ancora del tutto chiaro.\nIn passato si riteneva che i dardi avessero una non meglio precisata funzione \"stimolante\" durante l'accoppiamento.\nStudi recenti, condotti su chiocciole della specie \"Cornu aspersum\", hanno dimostrato che un rilascio efficace del dardo si associa con un maggiore successo riproduttivo. Osservazioni ulteriori puntano l'attenzione su sostanze mucose associate al dardo, rivelatesi in grado di stimolare la recettivit\u00e0 agli spermatozoi.\nMorfologia.\nLa morfologia del dardo varia da specie a specie. Per esempio, due specie di elicidi molto somiglianti quali \"Cepaea hortensis\" e \"Cepaea nemoralis\" si possono talora distinguere solo in base alla differente forma dei dardi.\nEsiste una ampia variabilit\u00e0 di forme, tutte grossolanamente ad ago o ad arpione, con sezione tondeggiante, ellittica o stellata. La lunghezza varia dai circa 30\u00a0mm delle specie pi\u00f9 grandi a 1\u00a0mm delle specie pi\u00f9 piccole. La maggior parte di essi comunque sono inferiori ai 5\u00a0mm.\nI dardi sono prodotti e conservati in una struttura anatomica muscolare nota come \"stiloforo\" o sacco del dardo (noto anche come \"bursa telae\"). La esatta posizione dello stiloforo varia da specie a specie, mantenendosi in contiguit\u00e0 del pene e della vagina, nei pressi del poro genitale.\nLa maggior parte delle specie ha soltanto uno stiloforo, ma alcune specie possono averne molteplici.\nIl \"sarcobelum\" presente in alcune specie della superfamiglia Limacoidea (p.es \"Deroceras reticulatum\") deriverebbe dalla involuzione dello stiloforo, di cui manterrebbe la funzione relativamente alla secrezione di sostanze mucose in grado di aumentare il successo riproduttivo.\nComposizione.\nDardi calcarei.\nSono costituiti in gran parte di carbonato di calcio, secreto da un organo specializzato presente nel sistema riproduttivo.\nI dardi calcarei sono tipici di alcune famiglie di gasteropodi polmonati dell'ordine Stylommatophora. La maggior parte di esse appartengono alla superfamiglia Helicoidea: Camaenidae, Cepolidae, Geomitridae, Helicidae, Hygromiidae e Xanthonychidae.\nSi trovano anche in alcune specie di Zonitidae (superfamiglia Zonitoidea) e di Philomycidae (Arionoidea).\nDardi a basso contenuto di calcio si trovano anche tra gli Urocyclidae (Helicarionoidea).\nDardi chitinosi.\nDardi costituiti essenzialmente da chitina si osservano tra i gasteropodi terrestri della famiglia Ariophantidae (superfamiglia Helicarionoidea), tra gli Helicarionidae (Helicarionoidea), tra i Vitrinidae (Limacoidea) e tra i Parmacellidae (Parmacelloidea).\nDardi chitinosi si possono osservare anche tra i Systellommatophora, nella famiglia Onchidiidae (Onchidioidea).\nDardi cartilaginei.\nDardi costituiti da cartilagine sono descritti nella famiglia Gastrodontidae.\nVariabilit\u00e0 interspecifica.\nLe seguenti tabelle mostrano numerosi esempi della ampia variabilit\u00e0 di forme dei dardi nelle diverse famiglie. Non tutte le famiglie e le specie sono rappresentate. Le immagini rappresentano la sezione trasversa e la vista laterale.\nStrutture simili in altri gasteropodi.\nI gasteropodi marini delle famiglie Terebridae, Turridae e Conidae sono dotati di un dardo o arpione velenoso, una struttura chitinosa differenziatasi da un dente della radula.\nQuesto arpione \u00e8 usato per iniettare una tossina nelle potenziali prede, in genere vermi marini ma anche piccoli pesci."}
{"id": "2291853", "revid": "78480", "url": "https://it.wikipedia.org/wiki?curid=2291853", "title": "Pedisciano", "text": ""}
{"id": "2291854", "revid": "343572", "url": "https://it.wikipedia.org/wiki?curid=2291854", "title": "Magazzini", "text": ""}
{"id": "2291858", "revid": "262457", "url": "https://it.wikipedia.org/wiki?curid=2291858", "title": "Gu\u0101ny\u012bn", "text": ""}
{"id": "2291860", "revid": "767487", "url": "https://it.wikipedia.org/wiki?curid=2291860", "title": "Marlbert Pradd", "text": ""}
{"id": "2291862", "revid": "80598", "url": "https://it.wikipedia.org/wiki?curid=2291862", "title": "Eterfon", "text": ""}
{"id": "2291864", "revid": "599013", "url": "https://it.wikipedia.org/wiki?curid=2291864", "title": "Bill Turner (cestista)", "text": " "}
{"id": "2291865", "revid": "288300", "url": "https://it.wikipedia.org/wiki?curid=2291865", "title": "Stadio dall'Ara", "text": ""}
{"id": "2291870", "revid": "767487", "url": "https://it.wikipedia.org/wiki?curid=2291870", "title": "Tom Hagan", "text": ""}
{"id": "2291871", "revid": "121836", "url": "https://it.wikipedia.org/wiki?curid=2291871", "title": "John Sholto Douglas", "text": ""}
{"id": "2291880", "revid": "767487", "url": "https://it.wikipedia.org/wiki?curid=2291880", "title": "Luther Green", "text": ""}
{"id": "2291888", "revid": "228587", "url": "https://it.wikipedia.org/wiki?curid=2291888", "title": "Palazzo Cuttica di Cassine", "text": "Palazzo Cuttica di Cassine \u00e8 un palazzo della citt\u00e0 di Alessandria fatto costruire nel XVIII secolo dal Marchese Cuttica di Cassine e presenta uno stile tra il rococ\u00f2 ed il classicismo.\nStoria.\nEsso divenne in breve tempo un centro mondano che accoglieva i migliori ingegni della citt\u00e0. Nel periodo napoleonico il palazzo venne scelto come abitazione dal generale francese Chasseloup e in seguito dal generale Despinois.\nNel 1806 esso divenne Prefettura di Marengo e infine venne acquistato dal Comune che vi inser\u00ec la Prefettura, l'Amministrazione Provinciale, gli Uffici finanziari e in seguito gli Uffici postali e il Tribunale.\nOggi il Palazzo accoglie il Conservatorio Statale di Musica \"Antonio Vivaldi\" e la scuola media annessa.\nMuseo Civico.\nUn'ala del Palazzo \u00e8 oggi adibita a Museo Civico.\nLa prima sala accoglie gli Arazzi, manifattura della seconda met\u00e0 del XVII secolo che narrano due episodi tratti dagli \u201cAtti degli Apostoli\u201d, provengono da Santa Maria Domus Magna di Alessandria. Il Globo Celeste, opera di padre Pietro Maria da Vinchio, \u00e8 datato 1750-51.\nLe tre Sale archeologiche ospitano la Collezione Di Negro Carpani che raccoglie reperti provenienti dalla zona dell'antica Dertona che coprono un periodo molto ampio: dall'et\u00e0 del bronzo alla fondazione della colonia romana fino al periodo di dominazione gota. In particolare nella prima sala sono conservati vasi e urne che in origine si trovavano in necropoli dertonensi. Nella seconda sala si trova la parte pi\u00f9 cospicua della collezione costituita da resti di decorazione marmorea delle domus aristocratiche. L'ultima sala ospita reperti pi\u00f9 \u201crecenti\u201d di una citt\u00e0 ormai cristianizzata, tra cui il frammento di archivolto con un'inscrizione che ricorda il vescovo Giuseppe (770).\nLa Sala del Cinque e Seicento \u00e8 adornata da tre pale d'altare di fondamentale importanza per la storia dell'arte del Monferrato alessandrino, \"Il Trittico dell'Annunciazione\" del Maestro del S. Guido di Acqui (Galeotto Nebbia?) del 1497\", Il polittico dell'Incoronazione della Vergine\" di Gandolfino da Roreto, \"L'Immacolata con i Santi San Francesco e Antonio da Padova\" di Carlo Francesco Nuvolone, proveniente dal convento dei cappuccini di Tortona.\nLa Sala Napoleonica ospita alcuni cimeli storici risalenti agli anni a cavallo tra Sette e Ottocento che segnarono profondamente la citt\u00e0 di Alessandria, particolarmente amata da Napoleone perch\u00e9 vicina al luogo della battaglia di Marengo: ricordiamo in particolare le stampe di Giuseppe Pietro Bagetti raffiguranti alcuni momenti importanti della calata in Italia del generale francese. Assai importante non solo dal punto di vista artistico, ma anche per la storia del Museo Civico, il cartone dell\u2019\"Apoteosi di Napoleone\" di Francesco Mensi, che fu appunto direttore della Pinacoteca.\nLe Sale dedicate a San Pio V rievocano l'unico papa piemontese, di origine alessandrina, che volle nella sua terra natia un convento domenicano con le opere dei migliori artisti romani dell'epoca. I Corali, circa quaranta, sono stati realizzati intorno al 1560 nella capitale pontificia appositamente per il convento di Santa Croce di Bosco Marengo e recano miniature. I Paramenti Liturgici ricordano Pio V che \u00e8 rappresentato a ricamo sul capino del piviale opera di ricamatore piemontese.\nLa Sala del Risorgimento, allestita in occasione della celebrazione dei 150 anni dell'Unit\u00e0 d'Italia, celebra le figure di Andrea Vochieri e Cristoforo Moia patrioti italiani.\nAl 2004 risale l'istituzione del Gabinetto delle Stampe Antiche e Moderne dove sono raccolte circa 2000 stampe, tra mappe, carte geografiche antiche, vedute di citt\u00e0 e soprattutto incisioni di artisti contemporanei, tra cui si distinguono i Fondi Villa, Bozzetti, Carbonati, Annone, Sassi, Pozzi."}
{"id": "2291892", "revid": "1543377", "url": "https://it.wikipedia.org/wiki?curid=2291892", "title": "Cassandro (maschera)", "text": "Cassandro \u00e8 una maschera della commedia dell'arte.\nDi origine probabilmente senese, seppur la cosa non sia appurata, sappiamo che era interpretata dall'attore Gerolamo Salimbeni della Compagnia dei Gelosi nel 1580, e ancor prima dai Rozzi: credulone e sciocco quanto infido e guastafeste questa maschera appartiene al gruppo dei \"vecchi\", come Balanzone e Pantalone.\nIl suo ruolo nelle commedie \u00e8 quello di essere d'intralcio alle storie d'amore tra i giovani, spesso fungendo da antagonista al giovane.\nDel suo costume originario non sappiamo quasi niente, la sua fisionomia si defin\u00ec con precisione nel corso del Settecento quando, dimenticato a lungo dai canovacci delle commedie, fu riportato in auge da Chapelle, comico francese. \nProprio per tale ragione l'iconografia ce lo restituisce nelle vesti di questo periodo, con abito settecentesco fornito di parrucca giallastra, sormontata da un cappello a tricorno. Gli attributi che gli sono propri sono un paio di occhiali appuntiti sul naso, l'orologio o la tabacchiera.\nUna maschera laziale del XIX secolo, Cassandrino o Pasquale, detto il monsignore, ha le stesse caratteristiche: da qui la disputa tra le due regioni sulla paternit\u00e0 della maschera."}
{"id": "2291895", "revid": "767487", "url": "https://it.wikipedia.org/wiki?curid=2291895", "title": "Lee Winfield", "text": ""}
{"id": "2291897", "revid": "599013", "url": "https://it.wikipedia.org/wiki?curid=2291897", "title": "Lamar Green", "text": ""}
{"id": "2291901", "revid": "767487", "url": "https://it.wikipedia.org/wiki?curid=2291901", "title": "Luther Rackley", "text": ""}
{"id": "2291904", "revid": "115971575", "url": "https://it.wikipedia.org/wiki?curid=2291904", "title": "Jacob Balde", "text": "Biografia.\nNacque a Ensisheim nell'alta Alsazia, e ricevette un'educazione classica nel locale collegio dei gesuiti. Complet\u00f2 la sua formazione a Ingolstadt, dove studi\u00f2 filosofia e diritto e fu ammesso nella Compagnia di Ges\u00f9 il 1\u00ba luglio 1624. Nel 1628 venne nominato professore di retorica a Innsbruck e, alcuni anni dopo, a Ingolstadt, dove fu ordinato sacerdote nel 1633 dal vescovo ausiliare Resch von Eichst\u00e4tt. Su richiesta del duca Alberto VI, Balde si rec\u00f2 a Monaco come istitutore del figlio Alberto Sigismondo, futuro vescovo di Frisinga.\nAlla morte di Geremia Dressellio nel 1638 lo sostitu\u00ec nella carica di predicatore alla corte del Principe elettore Massimiliano I.\nGli scritti di Jacob Balde sono contraddistinti da una brillante immaginazione, nobili intenti e rivelano una profonda conoscenza dell'anima umana e un amore per la natura non scevro da un sottile umorismo. Scrisse in latino, lingua delle classi colte del tempo, e per questo motivo le sue opere non ebbero una diffusione popolare durante la sua vita. Vissuto durante la guerra dei trent'anni, testimoni\u00f2 nei suoi scritti l'orrore della distruzione della sua patria.\nMor\u00ec il 9 agosto del 1668 all'et\u00e0 di sessantaquattro anni a Neuburg an der Donau dove si era stabilito per motivi di salute fin dal 1654 divenendo intimo amico del conte Filippo Guglielmo del Palatinato. \nDopo la morte di Jacob Balde la sua vasta produzione letteraria (liriche poetiche, poemi epici e pastorali, satire, elegie e drammi), che in vita gli valse il soprannome di \"Orazio germanico\", cadde presto nell'oblio, finch\u00e9 il poeta Johann Gottfried Herder tradusse e comment\u00f2 varie sue odi latine nella \"Terpsichore\" (1795\u201396), rendendolo un poeta popolare della nazione tedesca. Versioni pi\u00f9 recenti della sua opera furono realizzate da Johannes Schrott e Martin Schleich (Monaco 1870)."}
{"id": "2291905", "revid": "120881329", "url": "https://it.wikipedia.org/wiki?curid=2291905", "title": "Marco Vendrame", "text": "Carriera.\nGiocatore.\nCresciuto nelle giovanili di Portogruaro e Fiorentina, ha debuttato in Serie A con la squadra toscana nella stagione 1996-1997 prima di giocare in numerose squadre di Serie B, Serie C1 e Serie C2 dove ha vestito in ordine le maglie di Lucchese, Pistoiese, , , Treviso, , , Cesenatico, Castelfiorentino, CuoioCappiano e nuovamente Pistoiese. Nel dicembre 2010 rimane sempre in Provincia di Pistoia accordandosi con il Quarrata, club all'epoca militante nel campionato di Eccellenza.\nAllenatore.\nIl 3 agosto 2011 si accorda con la societ\u00e0 aretina O'Range Chimera Arezzo come giocatore e anche come allenatore della formazione Allievi Regionali. Nel giugno 2013 si trasferisce nel Floria 2000 di Firenze dove guider\u00e0 nella stagione 2013-2014 i Giovanissimi Regionali."}
{"id": "2291907", "revid": "320578", "url": "https://it.wikipedia.org/wiki?curid=2291907", "title": "Museo Civico (Catania)", "text": ""}
{"id": "2291908", "revid": "1305772", "url": "https://it.wikipedia.org/wiki?curid=2291908", "title": "San Feliciano", "text": ""}
{"id": "2291909", "revid": "80598", "url": "https://it.wikipedia.org/wiki?curid=2291909", "title": "Giorgio Bennato", "text": ""}
{"id": "2291914", "revid": "767487", "url": "https://it.wikipedia.org/wiki?curid=2291914", "title": "Eddie Mast", "text": ""}
{"id": "2291915", "revid": "339392", "url": "https://it.wikipedia.org/wiki?curid=2291915", "title": "Felipe di Borbone e Grecia", "text": ""}
{"id": "2291919", "revid": "80598", "url": "https://it.wikipedia.org/wiki?curid=2291919", "title": "Giorgio Zito e i Diesel", "text": ""}
{"id": "2291920", "revid": "767487", "url": "https://it.wikipedia.org/wiki?curid=2291920", "title": "Giorgio Zito", "text": "Biografia.\nFratello minore di Eugenio e di Edoardo, in giovent\u00f9 forma con loro il \"Trio Bennato\", suonando banjo e percussioni. Spinto dalla madre, intraprende come i suoi fratelli la carriera musicale: diventa quindi tecnico del suono nei concerti di Edoardo, registrando anche alcune canzoni (ad esempio \"Cantautore\", inserita nell'album \"La torre di Babele\" del 1976).\nDopo due 45 giri pubblicati sotto il nome \"B. Band\", forma un gruppo rock, i \"Diesel\" e sceglie di presentarsi con il cognome della madre, Zito, per non sfruttare la fama dei fratelli. Ottenuto un contratto discografico con la Lupus, partecipa al Festival di Sanremo 1980 con \"Ma vai, vai!\". Incide poi due 33 giri e un singolo per la Polydor. Nello stesso periodo partecipa con i Diesel al programma televisivo Napoli prima e dopo, in cui ha l'occasione di collaborare con James Senese e Tullio De Piscopo.\nNel 1985 fonda, insieme ai fratelli, la Cheyenne Records, casa discografica di cui diventa direttore artistico. Da questo momento si occuper\u00e0 principalmente di comporre e produrre per artisti esordienti, lanciati dall'etichetta. Nel 1988 scrive \"Una citt\u00e0 che vola\" insieme al fratello Eugenio, incisa da Pietra Montecorvino. Produce e canta nei due album di Enzo Canoro, \"Come noi\" (1991) e \"Light\" (1995).\nTorna ad incidere con i Demonilla, gruppo rock di Napoli, pubblicando con loro gli album \"Evoluzione\" (2007) e \"In attesa di giudizio\" (2015).\nHa una figlia, Adele, nata nel 1999."}
{"id": "2291922", "revid": "767487", "url": "https://it.wikipedia.org/wiki?curid=2291922", "title": "Un avvenimento sul ponte di Owl Creek", "text": "Un avvenimento sul ponte di Owl Creek (\"La Rivi\u00e8re du hibou\") \u00e8 un cortometraggio del 1962 diretto da Robert Enrico tratto dal racconto \"An Occurrence at Owl Creek Bridge\" di Ambrose Bierce, pubblicato originariamente nell'antologia \"Tales of Soldiers and Civilians\" (1891).\nIl titolo italiano si riferisce all'unica versione edita, quella all'interno della serie televisiva \"Ai confini della realt\u00e0\" (ep. 142).\nLa pellicola vinse la Palma d'oro al miglior cortometraggio alla 15\u00aa edizione del Festival di Cannes del 1962; successivamente, il cortometraggio venne acquistato dal produttore televisivo William Froug (che cercava di rimanere nel budget previsto per la quinta stagione de \"Ai confini della realt\u00e0\") e ridoppiato in inglese. Accorciato di pochi minuti e ampliato con la breve introduzione di Rod Serling, divenne l'ultimo episodio prodotto nella serie (anche se non l'ultimo trasmesso).\nSull'onda della notoriet\u00e0 acquisita negli Stati Uniti grazie alla serie televisiva, si aggiudic\u00f2 il Premio Oscar 1964 come Miglior Cortometraggio.\nIn Italia \u00e8 stato inedito fino al 2007 sia come cortometraggio che come episodio de \"Ai confini della realt\u00e0\", uscendo solo in DVD.\nTrama.\nAlabama, Guerra di Secessione: una spia dell'esercito confederato viene condannato a morte tramite impiccagione, sul ponte di Owl Creek. Nell'attimo fatale, la corda si spezza e l'uomo finisce nel fiume, dove riesce a liberarsi dalle funi: inseguito dai soldati che gli sparano da ogni dove, miracolosamente riesce a raggiungere la sua abitazione: ma si tratta soltanto di un'amara illusione.\nIl racconto di Bierce.\n\"Un uomo stava ritto sopra un ponte ferroviario dell'Alabama del Nord, guardando gi\u00f9 verso la corrente veloce venti piedi pi\u00f9 sotto. Le sue mani erano dietro la schiena, i polsi legati con una corda. Una fune gli stringeva forte il collo (...)\".\nInizia cos\u00ec il racconto di Bierce che sta alla base delle trasposizioni cinematografiche e televisive: spesso il racconto, diviso in 3 parti, \u00e8 stato indicato (in originale) come An Incident at Owl Creek Bridge.\nNella prima parte si narra di come Peyton Farquhar, in attesa d'impiccagione, sia sospeso a 30 piedi su un ponte, sotto il tiro di militari nordisti e di due ufficiali, un sergente e un capitano che si apprestano a procedere all'esecuzione. L'uomo, nonostante la situazione disperata, immagina di potersi liberare le mani e pensa con insistenza alla moglie, ai figli e alla sua casa. Nella seconda parte viene narrato l'antefatto: Peyton \u00e8 un agiato agricoltore e un politicante, possidente di schiavi e secessionista convinto. Non ha mai potuto combattere nella guerra di secessione in corso, ma appoggia convinto le cause del suo stato. Una sera, nella sua tenuta arriva un soldato sudista in cerca di un po' di ristoro: mentre la moglie di Peyton prende dell'acqua per il soldato, l'agricoltore chiede notizie dal fronte. Dal soldato apprende che i nordisti si sono appostati in un fortino presso l'Owl Creek, rimettendo a posto il ponte: hanno anche affisso un mandato di impiccagione per chiunque interferisca con le operazioni. Peyton vede l'occasione per partecipare a un'azione di guerra. Nella terza parte l'azione si sposta di nuovo sul ponte, al momento dell'esecuzione: Peyton, stordito e confuso, si risveglia di soprassalto e faticosamente comprende come la fune si sia spezzata e adesso stia ormai inabissandosi nell'acqua del fiume: coraggiosamente, e misteriosamente, riesce a liberarsi e a risalire. Viene visto dai soldati e gli ufficiali ordinano subito il fuoco: riesce a schivare i proiettili e a nuotare fino a riva, lontano dai militari. Il suo corpo reagisce in modo inaspettato, sente i rumori della natura, si ferma sulla sabbia del fiume, ma nei pressi ode un colpo di cannone. Si mette cos\u00ec a scappare nel fitto della foresta, correndo a perdifiato, fino a raggiungere un immenso portone, quello della sua abitazione. Varca la soglia e si lancia verso casa, dove sua moglie gli si fa incontro per abbracciarlo: mentre stanno per congiungersi, Peyton sente un colpo assordante alla nuca e viene investito da una grande luce: \u00e8 morto, e penzola col collo spezzato sopra il fiume Owl Creek.\nL'episodio ne Ai confini della realt\u00e0.\nCome accennato, il cortometraggio venne trasmesso negli Stati Uniti grazie all'intuizione del produttore William Froug che ne acquist\u00f2 i diritti e lo fece passare come episodio della serie \"Ai confini della realt\u00e0\", trasmessa dalla CBS: and\u00f2 in onda il 28 febbraio 1964 e divenne il 22\u00ba episodio della quinta stagione della famosa serie (142\u00ba totale), ormai avviata verso la chiusura.\nL'acquisizione dei diritti dell'episodio si rese necessaria per i grossi problemi economici in cui versava la produzione: un singolo episodio costava circa 65.000 dollari. \nPer molti anni, grazie alle informazioni nel best seller di Marc Scott Zicree \"The Twilight Zone Companion\", si pensava che Froug avesse acquistato i diritti per 10.000 dollari, a cui si erano in seguito aggiunte le spese minime per il doppiaggio in inglese (sono pochissimi i dialoghi nel film), consentendo cos\u00ec alla produzione di rimanere nel budget, e al tempo stesso presentando un episodio scritto dall'americano Bierce, oltre ad un'opera qualitativamente importante vincitrice del Festival di Cannes. Anche nelle edizioni seguenti del libro (ristampato pi\u00f9 volte) si riproponevano le medesime cifre: successivamente, Martin Grams, dopo accurate ricerche, corresse in 20.000 $ le spese per l'acquisto, pi\u00f9 5.000 $ per la riedizione.\nNon vi sono distinzioni particolari fra la versione originale francese del 1962 e quella americana del 1964, tranne una breve riduzione di pochi minuti (completata, come detto, dalla consueta apparizione di Rod Serling).\nAltri film tratti dal racconto e collegamenti ad altri media.\nOltre al cortometraggio francese, dal racconto di Bierce ci sono state altre trasposizioni cinematografiche e televisive:\nHa ispirato, pi\u00f9 o meno direttamente, opere come il racconto di Jorge Luis Borges \"Il miracolo segreto\" (in \"Finzioni\", 1944) ed \u00e8 stato anche d'ispirazione per film quali \"Allucinazione perversa\" (1990), \"Strade perdute\" (1997) di David Lynch, \"Donnie Darko\" (2001), \"Stay - Nel labirinto della mente\" (2005) e per il film d'animazione (2001) \"Waking Life\".\nDel racconto ci sono state varie trasposizioni in fumetto: \u00e8 uno dei racconti pubblicati, su autorizzazione della Warren Publishing Co. di New York, nell'Oscar Mondadori del 24/11/1970 \"Zio Tibia Colpisce Ancora\", col titolo \"Accadde sul Ponte di Owl Creek!\", disegno di Bob Jenney e testo di Archie Goodwin, con traduzione dall'inglese di Lydia Lax. In \"Ken Parker\" n\u00ba 50, agosto 1982 (\"Storie di soldati\") lo sceneggiatore Giancarlo Berardi fa incontrare il protagonista del fumetto con lo scrittore Bierce: davanti al fuoco di un bivacco, lo scrittore narra alcune storie, una delle quali \u00e8 \"Accadde al ponte di Owl Creek! \"\" il racconto (pagg. 33-57) \u00e8 disegnato da Giorgio Trevisan.\nInfine, \u00e8 stato adattato pi\u00f9 volte per trasmissioni radiofoniche statunitensi di successo (si ricordi la versione di \"CBS Radio Mystery Theater\" mandata in onda il 4 giugno 1974)."}
{"id": "2291924", "revid": "339392", "url": "https://it.wikipedia.org/wiki?curid=2291924", "title": "Un accadimento sul ponte di Owl Creek", "text": ""}
{"id": "2291926", "revid": "339392", "url": "https://it.wikipedia.org/wiki?curid=2291926", "title": "Un incidente al ponte di Owl Creek", "text": ""}
{"id": "2291930", "revid": "339392", "url": "https://it.wikipedia.org/wiki?curid=2291930", "title": "An Incident at Owl Creek Bridge", "text": ""}
{"id": "2291931", "revid": "339392", "url": "https://it.wikipedia.org/wiki?curid=2291931", "title": "An Occurrence at Owl Creek Bridge", "text": ""}
{"id": "2291932", "revid": "486946", "url": "https://it.wikipedia.org/wiki?curid=2291932", "title": "Fru-fru", "text": ""}
{"id": "2291933", "revid": "599013", "url": "https://it.wikipedia.org/wiki?curid=2291933", "title": "Charles Hentz", "text": ""}
{"id": "2291935", "revid": "20768", "url": "https://it.wikipedia.org/wiki?curid=2291935", "title": "Don Roberto Sardelli", "text": ""}
{"id": "2291936", "revid": "599013", "url": "https://it.wikipedia.org/wiki?curid=2291936", "title": "George Thompson", "text": ""}
{"id": "2291937", "revid": "305523", "url": "https://it.wikipedia.org/wiki?curid=2291937", "title": "IC 5265", "text": ""}
{"id": "2291939", "revid": "200154", "url": "https://it.wikipedia.org/wiki?curid=2291939", "title": "Triangolo primaverile", "text": ""}
{"id": "2291941", "revid": "339392", "url": "https://it.wikipedia.org/wiki?curid=2291941", "title": "Accadde al ponte di Owl Creek", "text": ""}
{"id": "2291942", "revid": "1564499", "url": "https://it.wikipedia.org/wiki?curid=2291942", "title": "Ottone Frangipane", "text": "Agiografia.\nOttone appartenne ai Frangipane, una nobile e potente famiglia baronale che occup\u00f2 un posto di primo piano a Roma fra l'XI e il XIII secolo. Destreggiandosi abilmente fra papato e impero, determin\u00f2 l'elezione di almeno due papi: Onorio II e Innocenzo II.\nAttorno al 1058, Ottone, da cavaliere, partecip\u00f2 a un'azione militare in difesa del papa contro dei signorotti ribelli della zona di Frascati. Catturato, fu messo in catene nella cella di una torre, da dove usc\u00ec per l'intercessione del patrono dei carcerati san Leonardo di Limoges. Tornato in libert\u00e0, and\u00f2 in pellegrinaggio nell'abbazia della Santissima Trinit\u00e0 di Cava de' Tirreni, dove sotto la direzione dell'abate Pietro segu\u00ec la regola benedettina, dedicandosi alla preghiera e ai lavori manuali. Quindi si rec\u00f2 nel monastero di Montevergine, dove conobbe san Guglielmo da Vercelli e affin\u00f2 la sua vocazione all'ascesi.\nIntorno al 1117 Ottone giunse ad Ariano. A quell'epoca tale citt\u00e0 appenninica era principalmente un luogo di transito e di sosta per pellegrini e crociati che da Roma e Benevento marciavano verso Bari e Brindisi per imbarcarsi alla volta della Terrasanta. Ottone si dedic\u00f2 alla loro assistenza, oltrech\u00e9 all'attivit\u00e0 di ciabattino. Nel 1120 decise poi di condurre vita da eremita e si ritir\u00f2 nei pressi della chiesa di San Pietro fuori le mura, poi detta \"San Pietro de' Reclusiis\"; l\u00ec si costru\u00ec una piccola cella dove pregava, vegliava, faceva penitenza e digiunava. Si era anche scavato un sepolcro, per rammentare a s\u00e9 stesso che la morte era ormai imminente; Ottone mor\u00ec nel 1127.\nCulto.\nIl martirologio romano fissa la memoria liturgica il 23 marzo.\nSubito dopo la sua morte il suo corpo fu portato in processione nella cattedrale di Ariano Irpino e l\u00ec fu sepolto.\nTuttavia nel 1220, al tempo di Federico II, nel timore di incursioni da parte dei Saraceni i suoi resti furono traslati da Ariano a Benevento. Secondo il \"Synodicon Diocesanum Sanctae Beneventanae Ecclesiae\" del 1686 qualche reliquia di Ottone Frangipane era inoltre custodita nella chiesa parrocchiale di San Pietro a Montemiletto; anche a Castelbottaccio pare che se ne conservasse qualcuna.\nIl prodigio pi\u00f9 importante che si ricorda di Ottone \u00e8 quello che avvenne attorno al 1180, quando i musulmani di Lucera, che assediavano Ariano, furono colpiti da una pioggia di ciottoli caduta dal cielo per intercessione del santo, che apparve fra le nuvole. Gli arianesi, per commemorare tale avvenimento, edificarono la chiesa di Santa Maria della Ferma, attorno alla quale fu poi realizzato, nel 1867, il cimitero cittadino.\nFra coloro che ricevettero miracoli per intercessione di Ottone vi fu anche sant'Elzeario da Sabrano, che divenne conte di Ariano e che oggi \u00e8 venerato come compatrono. Molto noto \u00e8 il voto che gli arianesi fecero nel 1528: Ariano fu colpita dalla peste e gli abitanti si rivolsero a sant'Ottone per esserne liberati. La tradizione tramanda che anche in altre circostanze il santo preserv\u00f2 la citt\u00e0 dalla peste. Una statua di argento del santo, realizzata nel Seicento, \u00e8 custodita nel museo degli argenti\ndi Ariano Irpino, ove Ottone (noto anche come \"Sant'Oto\") \u00e8 festeggiato il 23 marzo e nell'ottava dell'Assunta. A sant'Ottone Frangipane \u00e8 dedicato anche l'ospedale civile sorto in prossimit\u00e0 del suo eremo.\nOttone \u00e8 venerato anche in Molise, in particolare nel borgo di Castelbottaccio di cui \u00e8 il patrono; tuttavia in Molise il santo \u00e8 conosciuto come \"San Oto\" e festeggiato il 31 luglio."}
{"id": "2291943", "revid": "339392", "url": "https://it.wikipedia.org/wiki?curid=2291943", "title": "Jakub B\u00f6hme", "text": ""}
{"id": "2291944", "revid": "339392", "url": "https://it.wikipedia.org/wiki?curid=2291944", "title": "Jakub Bohme", "text": ""}
{"id": "2291946", "revid": "466539", "url": "https://it.wikipedia.org/wiki?curid=2291946", "title": "Giovanni di Lancaster", "text": "Biografia.\nGiovanni di Lancaster nacque il 20 giugno 1389 da Enrico di Bolingbroke e Maria di Bohun. Nel 1399 suo padre si ribell\u00f2 al cugino Riccardo II d'Inghilterra, detronizzandolo e salendo al trono come Enrico IV d'Inghilterra. Il 12 ottobre 1399, all'incoronazione del padre, Giovanni fu nominato cavaliere, mentre nel 1402 entr\u00f2 a far parte dell'Ordine della Giarrettiera. Fra il 1403 e il 1405 le sue ricchezze aumentarono notevolmente grazie alle terre requisite ai Percy, e dal 1403 al 1414 fu \"Guardiano delle marche occidentali\".\nNel 1413 suo padre mor\u00ec e al trono sal\u00ec suo fratello maggiore, che divenne Enrico V d'Inghilterra. Per suo volere l'anno seguente Giovanni ricevette i titoli di Conte di Kendal, Conte di Richmond e duca di Bedford. Nel 1422 anche Enrico mor\u00ec, lasciando il trono al giovane nipote di Giovanni, Enrico VI d'Inghilterra di appena un anno. Lui e l'ultimo dei fratelli sopravvissuti, Humphrey di Lancaster, entrarono in lizza per la reggenza della nazione. Giovanni tuttavia dovette concentrarsi sulla Guerra dei cent'anni, che andava progredendo in Francia e bench\u00e9, formalmente, fosse lui ad essere reggente, durante la sua assenza fu il fratello Humphrey ad agire come Lord protettore.\nEgli sconfisse pi\u00f9 volte i francesi, catturando e facendo ucciderne i principali comandanti nella Battaglia di Verneuil, nel 1424. La situazione cambi\u00f2 completamente dopo l'arrivo di Giovanna d'Arco, che risollev\u00f2 le sorti dei francesi. Nel 1431 Giovanni ottenne l'arresto e l'esecuzione della futura Santa per l'accusa di Eresia, e nel 1431 tent\u00f2 di nuovo e inutilmente di ottenere la corona di Francia per il nipote.\nFra il 1422 e il 1432 Giovanni fu governatore della Normandia e nel 1432 fu fondata sotto la sua egida l'Universit\u00e0 di Caen. Importante ammiratore del Manoscritto miniato, ne commission\u00f2 molti sia da Parigi che dall'Inghilterra. Uno di essi, il Bedford Hours, \u00e8 custodito presso la British Library.\nMatrimoni e morte.\nIl 14 giugno 1423, a Troyes, spos\u00f2 Anna, figlia di Giovanni Senza Paura, duca di Borgogna. La nobile mor\u00ec per\u00f2 di peste nel 1432. Il 22 aprile 1433 Giovanni si rispos\u00f2 con Giacometta, figlia di Pietro I di Lussemburgo-Saint Pol e di Margherita del Balzo.\nGiovanni mor\u00ec poco prima della stipulazione del trattato di Arras il 14 settembre 1435. Da nessuna delle sue due mogli ebbe figli, lasciando una sola figlia illegittima, Maria."}
{"id": "2291947", "revid": "183694", "url": "https://it.wikipedia.org/wiki?curid=2291947", "title": "Clemens von Pirquet", "text": "La vita.\nClemens von Pirquet nacque in una famiglia della piccola nobilt\u00e0 austriaca a Hirschstetten, una localit\u00e0 nei pressi di Vienna. Era il quarto di sei figli e pertanto, per le leggi vigenti nell'Impero austro-ungarico alla fine del XIX secolo, non avrebbe ereditato il patrimonio familiare. Pirquet teneva tuttavia molto alle tradizioni familiari: alcuni suoi lavori scientifici sono firmati \"Clemens Peter Freiherr Pirquet von Cesenatico\" (il termine tedesco \"Freiherr\" corrisponde all'italiano \"barone\"). Quando Clemens aveva sei anni i suoi genitori si trasferirono a Vienna, e nella capitale austriaca Clemens fece i primi studi frequentando dapprima il liceo scozzese di Vienna, poi il prestigioso \"Collegio Kalksburg\" retto dai Gesuiti, e infine il collegio \"Theresianum\" dove nel 1892 consegu\u00ec la maturit\u00e0. La vocazione religiosa e l'intenzione di diventare gesuita, lo spinsero a studiare teologia all'universit\u00e0 di Innsbruck e poi filosofia all'universit\u00e0 di Lovanio. La perdita della fede lo convinse a interrompere gli studi filosofici prima di conseguire la laurea, e ad intraprendere, con dispiacere dei genitori, lo studio della medicina svolto successivamente nelle universit\u00e0 di Vienna, K\u00f6nigsberg e Graz, dove si laure\u00f2 nel 1900.\nNel 1902 divenne assistente di Theodor Escherich, il pediatra che ha dato il nome all\"'Escherichia coli\", nella clinica pediatrica \"St. Anna Kinderspital\" di Vienna. Contemporaneamente cominci\u00f2 a lavorare con Rudolf Kraus all'\"Universit\u00e4tsinstitut f\u00fcr Serotherapie\" (Istituto Universitario di Sieroterapia). Quando consegu\u00ec il dottorato, nel 1908, era ormai talmente famoso da vedersi offerta la cattedra di pediatria alla Johns Hopkins University di Baltimora. Nel 1910, dopo due anni di permanenza negli USA, ottenne la cattedra di pediatria all'universit\u00e0 di Breslavia; l'anno successivo divenne successore di Theodor Escherich alla \"Universit\u00e4ts-Kinderklinik\" di Vienna, incarico che svolse fino alla morte. Per la sua attivit\u00e0 scientifica venne candidato per ben cinque volte al premio Nobel per la medicina. Alla fine degli anni venti il suo prestigio era cos\u00ec elevato che gli venne offerta la presidenza della repubblica austriaca; Clemens tuttavia rifiut\u00f2 l'offerta avendola interpretata solo un gesto di stima per le sue qualit\u00e0 professionali.\nMentre la vita pubblica fu ricca di successi, altrettanto non pu\u00f2 dirsi verosimilmente per la vita privata: il suo matrimonio con Maria Christine van Heusen, che non era stato accettato di buon grado dalla famiglia di lui, non fu molto felice: la moglie soffriva di depressione e divenne in seguito dipendente da barbiturici. Il 28 febbraio 1929, quando Clemens Freiherr von Pirque aveva 54 anni di et\u00e0 ed era al culmine della carriera, i due coniugi si tolsero la vita per assunzione di cianuro.\nL'attivit\u00e0 scientifica.\nIl primo importante lavoro di Clemens von Pirquet fu una memoria, intitolata \"Zur Theorie der Infektionskrankheiten\" (La teoria delle malattie infettive), presentata all'Accademia imperiale delle scienze, nella quale veniva delineato il ruolo del sistema immunitario nell'insorgenza delle malattie (1903).\nLa malattia da siero.\nNel 1905 von Pirquet e il suo collega B\u00e9la Schick descrissero per la prima volta la malattia da siero, attribuita alla reazione dell'organismo al siero eterologo somministrato per via parenterale a scopo terapeutico nell'istituto diretto da Rudolf Kraus nel quale lavoravano Pirquet e Schick. Il lavoro di Pirquet e Schick \u00e8 di fondamentale importanza non solo per la definizione nosologica della sindrome, la descrizione della sintomatologia e il decorso della malattia, ma perch\u00e9 lo studio dei rapporti cronologici che intercorrevano fra la somministrazione del siero e la comparsa dei sintomi (fra il sette e i quattordici giorni) permettevano di ipotizzarne il meccanismo patogenetico.\nL'allergia.\nNel 1906 Clemens von Pirquet fu il primo a riconoscere come il sistema immunitario possa svolgere anche un ruolo dannoso, essere di per s\u00e9 causa di malattie, e introdusse nel linguaggio medico il termine \u00aballergia\u00bb. Le osservazioni di Pirquet nacquero dall'osservazione che, nei pazienti che erano stati gi\u00e0 sottoposti in precedenza a somministrazione di siero eterologo, nei quali \"die Serumkrankheit\" (la malattia da siero) poteva essere pi\u00f9 grave e accelerata, insorgendo dopo soli 3 o 4 giorni dalla somministrazione del siero, anzich\u00e9 dopo 1-2 settimane come avveniva in seguito alla prima somministrazione. Von Pirquet coni\u00f2 il termine \u00aballergia\u00bb (dai vocaboli greci \"\u1f04\u03bb\u03bb\u03bf\u03c2\", che vuole dire \"altro\", ed \"\u1f14\u03c1\u03b3\u03bf\u03bd\" che significa \"lavoro\") per indicare una reazione alterata alla somministrazione di un antigene. Si osservi tuttavia che la definizione del termine \u00aballergia\u00bb di Clemens von Pirquet non coincide pi\u00f9 con quella accettata dalla medicina contemporanea e basata sulla classificazione di Gell e Coombs delle reazioni di ipersensibilit\u00e0, note come reazioni di ipersensibilit\u00e0 di grado da I a IV. Secondo la definizione di Pirquet, \u00aballergia\u00bb significava \"reazione modificata\" del sistema immune, e poteva applicarsi tanto alla malattia da siero (oggi classificata ipersensibilit\u00e0 di tipo III mediata da complessi antigene-anticorpo), quanto alla reazione alla tubercolina (oggi classificata Ipersensibilit\u00e0 di tipo IV cellulo-mediata), mentre il termine \u00aballergia\u00bb nella Classificazione di Gell e Coombs viene riservato solo alle reazioni di Ipersensibilit\u00e0 di Tipo I o immediata.\nCutireazione di von Pirquet.\nClemens von Pirquet attribu\u00ec al meccanismo dell'allergia anche la comparsa precoce del nodulo nel fenomeno di Koch in una cavia che fosse gi\u00e0 stata infettata col bacillo di Koch 4-6 settimana prima, attribuendola ad \u00aballergia batterica\u00bb (con linguaggio moderno: ipersensibilit\u00e0 ai componenti del \"Mycobacterium tuberculosis\"). Nel 1907 svilupp\u00f2 la prima prova diagnostica della tubercolosi (la cosiddetta \u00abcutireazione di von Pirquet\u00bb) consistente nell'applicazione di una goccia di tubercolina vecchia su di una scarificazione praticata sulla cute. Nel 1911 pubblic\u00f2 i risultati di una serie di test con la tuberculina da cui si inferiva che il 70 percento dei bambini viennesi di dieci anni erano stati gi\u00e0 esposti al micobatterio della tubercolosi; la percentuale saliva a 90 negli adolescenti di 14 anni di et\u00e0."}
{"id": "2291950", "revid": "105569683", "url": "https://it.wikipedia.org/wiki?curid=2291950", "title": "Terme Luigiane", "text": "Terme Luigiane \u00e8 una frazione del comune di Acquappesa, in provincia di Cosenza, dove sorge un parco termale.\nLa sorgente termale \u00e8 conosciuta fin dall'antichit\u00e0 per le sue caratteristiche e cura diversi tipi di malattie legate alla pelle: si racconta che storicamente accolse una regina la quale non poteva avere figli: le acque sulfuree la resero fertile.\nI comuni che hanno demanio sulle sorgenti sono il comune di Acquappesa per ed il comune di Guardia Piemontese per ; le acque vengono gestite in concessione dalla societ\u00e0 sa.te.ca S.p.A."}
{"id": "2291963", "revid": "339392", "url": "https://it.wikipedia.org/wiki?curid=2291963", "title": "Parashoth", "text": ""}
{"id": "2291965", "revid": "99889575", "url": "https://it.wikipedia.org/wiki?curid=2291965", "title": "Dorsale tunisina", "text": "La dorsale tunisina \u00e8 un insieme di catene montuose della Tunisia che si estende dai monti di T\u00e9bessa, al confine con l'Algeria, fino al promontorio di Capo Bon, che generalmente non viene incluso in essa.\nCostituisce il prolungamento dell'Atlante Telliano e si orienta su un asse sud-ovest/nord-est. Si caratterizza per altitudini via via decrescenti, tra il Djebel Chambi (1.544\u00a0m) a ovest, punto culminante della Tunisia, e il Djebel Boukornine (576\u00a0m) all'estremit\u00e0 est.\nLimiti.\nPiuttosto che un insieme compatto di montagne (chiamate \"djebel\"), la dorsale \u00e8 una successione di massicci montagnosi pi\u00f9 o meno allineati, pi\u00f9 o meno elevati e separati da di loro da solchi trasversali. Si possono distinguere, sul piano orografico, queste divisioni:\nAmbiente naturale.\nLa dorsale tunisina appare come uno spazio di transizione tra il nord della Tunisia da una parte ed il centro-sud dall'altra parte. In effetti il nord, o \"Tell\", si caratterizza per un clima pi\u00f9 umido, mentre il centro ed il sud sono caratterizzati da un clima arido o semi-arido. L'isoieta dei 400\u00a0mm di precipitazioni per anno attraversa la dorsale tunisina e permette di differenziare la vegetazione di montagna. Al nord, a partire da un'altitudine di 950-1.050\u00a0m, la vegetazione \u00e8 dominata dalla foresta, nella quale le specie pi\u00f9 diffuse sono la quercia spinosa, la quercia da sughero, il leccio, mentre al sud prevale una vegetazione steppica.\nPopolazione.\nNell'antichit\u00e0 la dorsale ospitava citt\u00e0 fiorenti come Oudna, Mactaris (Makthar, Hir Souar, Sufetula (Sbe\u00eftla), Cillium (Kasserine).\nDopo la conquista araba del VII secolo alcune citt\u00e0, come Sufetula o Cillium, sono state abbandonate, mentre altre sono state assorbite dalla rete di citt\u00e0 organizzate attorno a Kairouan (A\u00efn Jeloula, Agar, Hir Souar, Sbiba).\nCon le invasioni delle trib\u00f9 Banu Hilal, nell'XI secolo, si assistette ad un abbandono dell'agricoltura e ad una mutazione della popolazione verso la nomadizzazione delle trib\u00f9 beduine lasciando pochi luoghi destinati alla vita rurale sedentaria (Bargou, Serj e Kesra a nord-est).\nNel XIX e XX secolo, prima durante l'epoca dei Bey, poi quella del protettorato francese, questo spazio \u00e8 stato sfruttato a profitto delle grandi citt\u00e0 costiere (Tunisi, Sfax e Susa sia attraverso l'acquisizione di grandi superfici destinate all'agricoltura estensiva da parte di notabili urbani, della famiglia del Bey o di grandi coltivatori coloniali che con la captazione di acque sorgive (A\u00efn Tebournouk, Jougar, Bargou, Haffouz e Sbe\u00eftla). La dorsale \u00e8 stata considerata come la \"cisterna\" della Tunisia.\nDopo l'indipendenza, ottenuta nel 1956, una politica di sistemazione del territorio e di sviluppo locale ha incoraggiato alcune specializzazioni agricole intensive con l'estensione dell'irrigazione e dell'arboricoltura (meli, albicocchi). Inoltre la creazione dei governatorati ha elevato i capoluoghi (Zaghouan, Siliana e Kasserine) al rango di centri amministrativi."}
{"id": "2291968", "revid": "118653062", "url": "https://it.wikipedia.org/wiki?curid=2291968", "title": "Ziridi", "text": "Gli Ziridi () furono una dinastia berbera, della grande raggruppamento tribale dei Sanhaja, originaria della Cabilia, che governarono l'Ifriqiya, inizialmente per conto dei Fatimidi, prima di rendersi da loro indipendenti nel 1049.\nIl loro governo sopravvisse, malgrado le devastanti invasioni hilaliane (scatenate loro contro per ritorsione dai Fatimidi), fin quando furono sconfitti dagli Almohadi, dinastia gi\u00e0 regnante sul Marocco e sulla Spagna musulmana. \u02bfAbd All\u0101h, figlio dell'emiro Sharaf al-Dawla al-Mu\u02bfizz ibn B\u0101d\u012bs, nel 1036 govern\u00f2 l'Emirato di Sicilia fino a quando nel 1040 esso torn\u00f2 nelle mani dei kalbiti di Sicilia.\nI Normanni di Ruggero II di Sicilia nel 1123 tentarono uno sbarco sulle coste africane, nella battaglia di Capo Dimas gli Ziridi riuscirono a contrastare l'offensiva, sconfiggendo la flotta normanna comandata da Christodulus. L'avvenimento \u00e8 pure ricordato in un componimento di Ibn Hamdis (d\u012bw\u0101n 143), poeta arabo-siciliano, esiliato dalla fine del secolo precedente e che era ospitato alla corte ziride di Mahdiyya.\nIn seguito gli Ziridi furono battuti e i Normanni presero il controllo di tutti i porti che guardavano la Sicilia, da Tripoli sino a Tunisi, almeno fino alla morte di Ruggero nel 1154.\nUn ramo degli Ziridi (detti gli Ziridi di Granada), sotto la guida di Z\u0101w\u012b b. Z\u012br\u012b, pass\u00f2 dal Maghreb alla Spagna islamica e, in seguito alla caduta del califfato omayyade di Cordova, fond\u00f2 la taifa di Granada."}
{"id": "2291973", "revid": "2091899", "url": "https://it.wikipedia.org/wiki?curid=2291973", "title": "Domenico Ciampoli", "text": "Biografia.\nFece i primi studi ad Atessa, poi a Vasto e a Lanciano, concludendo il liceo a L'Aquila. Laureatosi in Lettere all'Universit\u00e0 di Napoli, dal 1881 insegn\u00f2 in diversi licei finch\u00e9, trasferitosi a Roma e ottenuta la libera docenza in Lingua italiana e Letterature slave, dal 1884 insegn\u00f2 nell'Universit\u00e0 di Sassari e dal 1887 al 1891 in quella di Catania.\nIntanto aveva scritto diverse raccolte di novelle popolari d'impronta verista: \"Bianca del Sangro\" (1878), \"Fiori di monte\" (1878), \"Fiabe abruzzesi\" (1880), \"Racconti abruzzesi\" (1880), \"Trecce nere\" (1882), \"Cicuta\" (1884), \"Fra le selve\" (1891), alle quali seguirono, dal 1884 al 1897, cinque romanzi influenzati dal D'Annunzio: \"Diana\", \"Roccamarina\", \"Il Pinturicchio\", \"L'invisibile\" e \"Il Barone di S. Giorgio\". Oltre a curare diverse traduzioni di canti epici e popolari slavi e di racconti e romanzi di classici russi dell'Ottocento (di autori come Tolstoj, Gogol', Pu\u0161kin, Lermontov e Turgenev), nel 1891 pubblic\u00f2 gli \"Studi letterari\" e le \"Letterature slave\", nel 1896 una ricerca erudita sull'opera poetica dell'Aleardi, \"Plagi aleardiani\", e nel 1904 i \"Saggi critici di letterature straniere\".\nNel 1892 lasci\u00f2 l'insegnamento per passare alla Biblioteca Nazionale Vittorio Emanuele II di Roma e poi alla Marciana di Venezia. Dal 1899 diresse diverse Biblioteche italiane: la Biblioteca Universitaria di Sassari, ancora la Biblioteca Nazionale di Roma, poi dal 1907 la Biblioteca Casanatense, la Biblioteca Lancisiana, l'Angelica e infine, dal 1918 ancora la Lancisiana: quest'attivit\u00e0 gli consent\u00ec di studiare, tradurre e pubblicare diversi codici. Pensionato nel 1923, mor\u00ec a Roma nel 1929.\nOpera.\nLe novelle veriste.\nLe prime raccolte di racconti di Ciampoli non furono ben accolte a Milano, nel 1881 egli pubblic\u00f2 una nuova raccolta di novelle di stampo verista, a carattere abruzzese: \"Trecce nere\", dal nome della novella aprente. A differenza dei racconti precedenti, questa raccolta, maggiormente impostata nella materia tratta, nella scelta dei caratteri e della descrizione particolareggiata dei costumi e della natura, riscosse pi\u00f9 successo. La novella aprente gi\u00f9 \u00e8 una dichiarazione di poetica ciampoliana: Mariuccia di Canzano, piccolo paese del sulmonese, \u00e8 figlia di un uomo ucciso dai briganti, e finisce per innamorarsi della persona sbagliata, legata per parentela ai briganti che uccisero suo padre, che possiede una fornace, dove lavora anche il legnaiolo Sante, innamorato perdutamente di Mariuccia, e non ricambiato, dato che lei predilige un altro. Il Ciampoli si abbandona alle descrizioni particolareggiata dei costumi tipici abruzzesi, della natura, degli istinti primordiali dei personaggi, lasciando trasparire alla stessa maniera di Giovanni Verga un destino gi\u00e0 scritto, al quale non ci si pu\u00f2 oppure, andando altrimenti incontro alla rovina.\nLa \"Trecce nere\" il Ciampoli rispose con la pubblicazione di una seconda raccolta di bozzetti, e novelle vere e proprie, anche di 50 pagine di lunghezza: \"Cicuta\" (1884), il cui titolo \u00e8 sempre collegato a quella della novella aprente. Anche qui assistiamo a una scena desolante e di grande impersonalit\u00e0: in un paesello della val di Sangro, ai piedi del Monte Pallano, una donna di nome \"La Muta\" prende marito, confidando di aver trovato l'uomo della sua vita, ma il guardiaboschi, svolgendo un lavoro abbastanza redditizio nella piccola comunit\u00e0, si trasforma in un uomo dispotico e ossessivo, soprattutto quando la Muta rimane incita di lui, che nel frattempo ha pensato di accasarsi con un partito migliore, facendo sprofondare la Muta nella disperazione e nella pazzia. Non mancano nelle raccolte ciampoliane riferimenti alla cultura abruzzese, come la descrizione di ricorrenze religiose, costumi, usanze e modi di dire, da ricordare la novella \"Il serparo\", incentrata sulla tradizionale usanza delle serpi consacrate a San Domenico abate di Cocullo.\nStudi sulla latteratura straniera.\nAltre raccolte sono \"Fra le selve\" (1890) a Catania, poi Ciampoli abbandon\u00f2 la vita accademica a Roma, lavorando presso la Biblioteca Nazionale \"Vittorio Emanuele\" per una campagna di calunnie contro di lui; il lavoro svolto presso la biblioteca trov\u00f2 il riscatto nella pubblicazione nel 1889 a Milano degli \"Studi sulla letteratura slava\", traducendo anche autori quali Lev Tolstoj, F\u00ebdor Dostoevskij, Puskin , Gorkij. Giovanni Titta Rosa nei suoi \"Narratori dell'Abruzzo e Molise\" (1971) sar\u00e0 l'unico ad esprimere un giudicio critico positivo sul Ciampoli, da sempre ritenuto come un autore minore del verismo italiano, tanto pi\u00f9 del verismo abruzzese, in cui il genere era ben rappresentato dal giovane Gabriele d'Annunzio con \"Terra vergine - Il libro delle vergini - San Pantaleone\", poi confluiti nelle \"Novelle della Pescara\" (1902).\nEppure Ciampoli tradusse molte opere straniere di novelle, come \"Racconti californiani - galiziani - russi\" (1880-81), specializzandosi sugli studi della letteratura straniera.\nUltimo periodo.\nL'ultimo periodo di Caiampoli fu occupato dall'interesse per l'ambientazione aristocratica delle novelle veriste, e uscirono nel 1889 \"Roccamarina\", nel 1896 \"L'invisibile\", nel 1897 \"Il barone di San Giorgio\", quest'ultimo corredato da varie inflessioni abruzzesi, in cui si tratta dello spiritismo. Ciampoli in questo periodo collabor\u00f2 anche con studiosi e folkloristi abruzzesi di tradizioni regionali, come Gennaro Finamore, Antonio De Nino e Giovanni Pansa. Essendo di Atessa, ad esempio Ciampoli non poteva non conoscere la leggenda del dragone che tormentava il paese, che fu ucciso dal santo patrono Leucio vescovo d'Alessandria, che ne asport\u00f2 una costola, e volle che sul colle della battaglia fosse consacrato un santuario, che poi diventer\u00e0 il Duomo (IX secolo). Per Pansa, Ciampoli raccolse dalla bocca di contadine questi racconti, mentre per Finamore, Ciampoli provvide a recuperare modi di dire e proverbi atessani per il suo \"Vocabolario dell'uso abruzzese\".\nLe favole.\nNel 1880-81 Ciampoli compose anche delle raccolte di favole, sempre apprese dalla bocca di popolani e contadine, come stava gi\u00e0 facendo a Sulmona il collega Antonio de Nino per i suoi \"Usi e costumi abruzzesi\" (i volumi 3 e 4). A differenza di Finamore, anch'egli raccoglitore di favole, che le riport\u00f2 nel dialetto del luogo di pertinenza, Ciampoli adott\u00f2 uno stile pi\u00f9 congeniale a Verga, ad esempio pi\u00f9 volte riprendendo la tipica introduzione dell'uomo dotto seduto accanto al focolare, che tra ironia e interesse rievoca le antiche credenze popolari, come fece il Verga nell'introduzione di \"Storia di una capinera\", dunque abbandonando in parte la tecnica dell'impersonalit\u00e0 dell'autore. Molte di queste favole popolari provengono da antichissime leggende abruzzesi, in parte rielaborate da Ciampoli, come \"Il duca zoppo\" incentrato sulla presenza di un signore sanguinario della dinastia Cantelma di Popoli, \"Il poema di Corradino\", sulla leggenda della vittoria di Carlo d'Angi\u00f2 contro lo Svevo a Tagliacozzo, e sulla distruzione dell'abbazia della Vittoria, su \"La rupe della zita\" presso Gissi, ossia un burrone da cui si odono lamenti in memoria della morte violenta di una giovane principessa, ecc."}
{"id": "2291978", "revid": "106456", "url": "https://it.wikipedia.org/wiki?curid=2291978", "title": "Asello", "text": ""}
{"id": "2291981", "revid": "6923", "url": "https://it.wikipedia.org/wiki?curid=2291981", "title": "Torre di Baratti", "text": "La torre di Baratti \u00e8 una torre costiera situata nel comune di Piombino, all'estremit\u00e0 meridionale del golfo di Baratti, in prossimit\u00e0 del porto di Baratti, ai piedi delle estreme pendici settentrionali del promontorio di Piombino e del borgo di Populonia.\nLa struttura architettonica venne edificata in epoca rinascimentale, pi\u00f9 precisamente nel corso del Quattrocento, per rafforzare il sistema difensivo costiero della parte settentrionale del Principato di Piombino e proteggere il suo territorio da eventuali incursioni piratesche che potevano raggiungere l'antica capitale sbarcando nel golfo ed aggirando il promontorio dal retroterra. Le sue funzioni di avvistamento e di difesa si protrassero fino all'epoca ottocentesca, quando a seguito della sua dismissione furono effettuati dei lavori di ristrutturazione che hanno modificato l'aspetto originario degli edifici annessi che costituivano gli alloggi delle guarnigioni. Tuttavia, la torre fu risparmiata dai suddetti interventi, giungendo cos\u00ec fino ai giorni nostri mantenendo pressoch\u00e9 intatti gli elementi architettonici e stilistici del periodo di costruzione.\nLa torre di Baratti si presenta a pianta quadrata, poggiante su un basamento a scarpa ben apprezzabile sul lato rivolto verso il mare. Disposta su tre livelli, \u00e8 caratterizzata da strutture murarie rivestite in pietra. In passato l'accesso alla struttura difensiva era possibile unicamente attraverso una rampa di scale esterna che conduceva alla porta d'ingresso al piano rialzato. La parte sommitale della torre risulta priva di coronamenti, culminando con un tetto di copertura a quattro fornici.\nOriginariamente, si trovavano due soli edifici annessi, uno addossato al lato orientale e l'altro pi\u00f9 distaccato sempre verso est, il cui aspetto \u00e8 stato profondamente modificato; gli altri fabbricati attualmente presenti risultano posticci."}
{"id": "2291983", "revid": "345553", "url": "https://it.wikipedia.org/wiki?curid=2291983", "title": "Lectio Divina", "text": ""}
{"id": "2291986", "revid": "345553", "url": "https://it.wikipedia.org/wiki?curid=2291986", "title": "Lingue vernacole", "text": ""}
{"id": "2291989", "revid": "72396", "url": "https://it.wikipedia.org/wiki?curid=2291989", "title": "Risposta all'impulso", "text": ""}
{"id": "2291992", "revid": "333440", "url": "https://it.wikipedia.org/wiki?curid=2291992", "title": "Filtro Gaussiano", "text": ""}
{"id": "2291997", "revid": "785863", "url": "https://it.wikipedia.org/wiki?curid=2291997", "title": "Gladys George", "text": "Biografia.\nI genitori di Gladys George erano attori girovaghi dal repertorio shakespeariano. Di origine anglosassone, all'et\u00e0 di soli tre anni esord\u00ec in teatro insieme ai genitori in uno spettacolo di \"vaudeville\" che avevano allestito per conto proprio creando una piccola compagnia di nome \"The Three Clares\".\nAll'et\u00e0 di 14 anni, ormai votata al palcoscenico, debutt\u00f2 nel teatro professionistico di Broadway con lo spettacolo \"The Betrothal\" (1918), al fianco del mostro sacro Isadora Duncan. Successivamente si un\u00ec alla compagnia teatrale dell'attrice Pauline Frederick, con la quale viaggi\u00f2 attraversando tutti gli Stati Uniti. Probabilmente influenzata dall'esperienza nel mondo del cinema muto della stessa Frederick, la George tent\u00f2 anch'essa la strada del cinema ed esord\u00ec nel film di Jerome Storm \"Red Hot Dollars\" (1919), al fianco di Charles Ray, continuando a interpretare ruoli secondari in numerose altre pellicole fino al 1921, quando rimase vittima di un terribile incidente che la costrinse a ritirarsi a vita privata per diverso tempo.\nNel 1922 si spos\u00f2 con l'attore Ben Erway, dal quale divorzier\u00e0 nel 1930. Dopo il grave incidente che la costrinse ad abbandonare il grande schermo, torn\u00f2 al teatro, fino a quando, dopo aver sposato il milionario Edward Fowler il 16 dicembre 1933, grazie anche all'aiuto di quest'ultimo, riusc\u00ec a rientrare nel circuito cinematografico, ottenendo il suo primo ruolo importante nella pellicola \"Straight Is the Way\" (1934), che rappresent\u00f2 anche il suo debutto nel sonoro. La George pot\u00e9 fare sfoggio del suo timbro vocale, ben collaudato durante gli anni in teatro, tuttavia il successo di questa pellicola fu presto offuscato dagli scandali legati alla sua sfera privata, quando la stampa inizi\u00f2 a porre in evidenza gli eccessi dell'attrice alle numerose feste mondane a cui partecipava assiduamente, fino ad accusarla di tradire suo marito con il primo attore dello spettacolo da lei interpretato dal titolo \"Personal Appearance\", nel quale, ironicamente, recitava la parte di una donna mangia-uomini.\nCostretta al divorzio nel 1935 da Fowler, costui cerc\u00f2 di osteggiare in ogni modo la carriera dell'ex moglie, che tuttavia riusc\u00ec a ottenere un contratto con la Paramount Pictures per la pellicola \"Valiant Is the Word for Carrie\" (1936), diretta da Wesley Ruggles, che le fece ottenere una candidatura all'Oscar alla miglior attrice nel 1937. A questa pellicola segu\u00ec un ulteriore ruolo di rilievo nel melodramma storico \"Madame X\" (1937), nel tormentato ruolo di Jacqueline Floriot.\nIl 18 settembre 1935 spos\u00f2 l'attore teatrale Leonard Penn, attivo a Broadway negli anni trenta, dal quale divorzi\u00f2 nel 1944. Nonostante il successo e la candidatura all'Oscar, la carriera cinematografica dell'attrice inizi\u00f2 una fase discendente, con ruoli sempre pi\u00f9 marginali, tra i quali per\u00f2 spiccano i personaggi di Madame du Barry nel dramma storico \"Maria Antonietta\" (1938), al fianco di Norma Shearer e Tyrone Power, e di Panama Smith ne \"I ruggenti anni Venti\" (1939), al fianco di James Cagney e Humphrey Bogart. Dopo essere apparsa in diversi B movie, ebbe il suo ultimo ruolo di un certo rilievo con il personaggio di Iva Archer ne \"Il mistero del falco\" (1941), al fianco di Humphrey Bogart.\nA partire dagli anni quaranta la sua carriera ebbe un brusco arresto, anche a causa dei suoi numerosi problemi di salute. A questo periodo risalgono solo due interpretazioni di rilievo, ovvero il ruolo di Hortense Derry ne \"I migliori anni della nostra vita\" (1946), al fianco di Myrna Loy, Fredric March, Dana Andrews e Virginia Mayo, e di Lute Mae Sanders nel dramma \"Viale Flamingo\" (1949), al fianco di Joan Crawford.\nNel 1946, all'et\u00e0 di 42 anni, spos\u00f2 un giovane addetto d'albergo di nome Kenneth Bradley, pi\u00f9 giovane di lei di 20 anni, e dal quale divorzi\u00f2 nel 1950. Ormai affetta da numerosi malanni, tra i quali un tumore alla gola, l'attrice si ritir\u00f2 a vita privata e mor\u00ec all'et\u00e0 di 50 anni per un infarto, sola e in gravi difficolt\u00e0 economiche. Il suo medico sollev\u00f2 il sospetto che la causa del decesso fosse riconducibile all'assunzione volontaria di barbiturici. Il suo funerale e la cerimonia di sepoltura vennero curate dal \"Motion Picture Relief Fund\", e l'attrice venne sepolta al Pierce Brothers Valhalla Memorial Park."}
{"id": "2291998", "revid": "599013", "url": "https://it.wikipedia.org/wiki?curid=2291998", "title": "Becky Dorsey", "text": "Biografia.\nSpecialista delle prove tecniche, Becky Dorsey ottenne il suo primo risultato di rilievo in Coppa del Mondo il 23 febbraio 1975 sul tracciato di Naeba in Giappone giungendo 9\u00aa in slalom gigante. Tre anni dopo venne convocata per Mondiali nell'edizione disputata a Garmisch-Partenkirchen, in Germania Ovest, dove concluse 13\u00aa nella medesima specialit\u00e0.\nIl 7 marzo 1978 sulle nevi di casa di Waterville Valley conquist\u00f2 l'unico podio di carriera in Coppa del Mondo, un secondo posto sempre in slalom gigante, alle spalle della svizzera Lise-Marie Morerod. Ottenne l'ultimo piazzamento della sua attivit\u00e0 agonistica il 19 marzo 1979, quando fu 15\u00aa nello slalom gigante di Coppa del Mondo disputato a Furano."}
{"id": "2291999", "revid": "729019", "url": "https://it.wikipedia.org/wiki?curid=2291999", "title": "Forte Focardo", "text": "Il forte Focardo \u00e8 una fortificazione costiera situata nel comune di Capoliveri, nei pressi della frazione di Naregno e sud dell'imbocco portuale di Porto Azzurro, lungo la costa sud-orientale dell'isola d'Elba rivolta verso il canale di Piombino.\nStoria e descrizione.\nL'imponente complesso fortificato venne fatto costruire in epoca seicentesca, pi\u00f9 precisamente nel 1678, dal governatore Don Ferdinando Joaquim Focardo de Roquentes y Zu\u00f1iga per implementare il sistema difensivo dello Stato dei Presidi, il cui territorio includeva anche buona parte della costa orientale e meridionale dell'isola. La fortificazione continu\u00f2 a svolgere le sue funzioni di avvistamento e di difesa fino al periodo ottocentesco, quando fu decisa la graduale dismissione della struttura militare.\nIl forte Focardo si presenta come un'imponenente fortificazione costiera, posta in posizione dominante e strategica su un promontorio lungo la linea di costa. La sua pianta quadrangolare stellata \u00e8 rafforzata da quattro baluardi angolari e da due piccoli bastioni che sporgono, uno a met\u00e0 del lato settentrionale ed uno a met\u00e0 del lato orientale; il suo aspetto generale \u00e8 particolarmente apprezzabile dall'alto. L'intero complesso \u00e8 caratterizzato dalla presenza di possenti basamenti a scarpa che si adattano all'orografia del promontorio su cui sorgono; le strutture murarie esterne si presentano rivestite in pietra sul basamento del lato Nord. Attorno alle mura esterne, sul lato terra, si sviluppava originariamente un fossato, che garantiva ulteriori condizioni di sicurezza alla fortificazione costiera in caso di attacco sia da terra che da mare. All'interno del complesso si trovano alcuni fabbricati, che in passato ospitavano la polveriera e gli alloggi delle guarnigioni.\nOggi forte Focardo ospita il faro di Capo Focardo della Marina Militare, costituito da una torre ottagonale in pietra di calcare rosa e gli alloggi del personale della Marina Militare."}
{"id": "2292009", "revid": "62004", "url": "https://it.wikipedia.org/wiki?curid=2292009", "title": "Ronde van Drenthe", "text": "Ronde van Drenthe (it. \"Giro del Drenthe\") \u00e8 il nome di una serie di corse in linea di ciclismo su strada che si tengono ogni marzo nella provincia del Drenthe, nei Paesi Bassi. Dal 2016 la serie comprende tre gare, una maschile, inclusa nel calendario UCI Europe Tour come prova di classe 1.HC, e due femminili, una delle quali, la \"Women's World Tour Ronde van Drenthe\", \u00e8 inclusa nel calendario del Women's World Tour.\nStoria.\nLa prima prova maschile, la \"Ronde van Drenthe\", nacque nel 1960 e rimase riservata ai soli dilettanti fino al 1996, quando venne aperta a Elite e Under-23. Nel 2005 venne inserita nel calendario dell'UCI Europe Tour come prova di classe 1.1. Nel 2011 venne disputata in due tappe e inserita nel calendario UCI Europe Tour come prova di classe 2.1, salvo poi tornare a essere gara in linea nel 2012. Sempre nel 2012 venne creata una nuova gara in linea la \"Dwars door Drenthe\". Nel 2016 la Ronde van Drenthe ritorna ad essere l'unica competizione maschile, e nel 2018 viene elevata a classe 1.HC.\nLa prima corsa femminile venne creata nel 1998, con il nome di \"Internationale Damesronde van Drenthe\". Venne disputata come corsa in linea fino al 2002, dal 2003 al 2006 divent\u00f2 una corsa a tappe mentre nel 2007 torn\u00f2 ad essere una corsa di un giorno, venendo inserita per la prima volta nel calendario femminile dell'UCI come prova di categoria 1.1. Rinominata prima in \"Euregio Cup\" e poi in \"EDR Cup\" e \"Eurocup\", nel 2016 \u00e8 stata soppressa. Una seconda competizione \u00e8 stata creata nel 2007, con il nome di \"Ronde van Drenthe Worldcup\": tale corsa ha fatto parte, fino al 2015, del calendario della Coppa del mondo di ciclismo su strada, mentre dal 2016 fa parte del calendario del Women's World Tour, nato in sostituzione della Coppa del mondo, come gara di classe 1.WWT.\nLa societ\u00e0 responsabile, la Stichting Ronde van Drenthe, dal 2007 organizza anche una terza prova femminile, la \"Dames Drentse 8 van Dwingeloo\", divenuta poi \"Drentse Acht van Westerveld\", corsa di un giorno inserita fino al 2012 nel calendario internazionale come prova di classe 1.1, e dal 2013 come prova di classe 1.2.\nAlbo d'oro.\nUomini.\nRonde van Drenthe.\n\"Aggiornato all'edizione 2021.\"\nDwars door Drenthe.\n\"Aggiornato all'edizione 2015.\"\nDonne.\nWomen's World Tour Ronde van Drenthe.\n\"Aggiornato all'edizione 2021.\"\nDrentse Acht van Westerveld.\n\"Aggiornato all'edizione 2021.\"\nNovilon Eurocup.\n\"Aggiornato all'edizione 2015.\""}
{"id": "2292016", "revid": "6923", "url": "https://it.wikipedia.org/wiki?curid=2292016", "title": "Mercedes-Benz Classe A F-Cell", "text": ""}
{"id": "2292017", "revid": "6923", "url": "https://it.wikipedia.org/wiki?curid=2292017", "title": "Mercedes-Benz Classe B F-Cell", "text": ""}
{"id": "2292018", "revid": "22878890", "url": "https://it.wikipedia.org/wiki?curid=2292018", "title": "Inversamente proporzionale", "text": ""}
{"id": "2292021", "revid": "22878910", "url": "https://it.wikipedia.org/wiki?curid=2292021", "title": "Proporzionalit\u00e0 diretta", "text": ""}
{"id": "2292025", "revid": "123621771", "url": "https://it.wikipedia.org/wiki?curid=2292025", "title": "Nick The Nightfly", "text": "Biografia.\nNato da madre irlandese e padre scozzese, crebbe ad Edimburgo dove giocava nella nazionale scozzese Under 18 di calcio e dove divenne campione giovanile di badminton. Studi\u00f2 chitarra ed esibendosi nei locali inglesi conobbe alcuni musicisti bresciani che lo invitarono in Italia; visse dapprima a Brescia nel 1982, dove insegn\u00f2 inglese, quindi a Milano dove assunse il suo attuale nome d'arte, ispirato all'album \"The Nightfly\" di Donald Fagen.\nLa sua carriera nelle radio inizi\u00f2 come autore quando Radio Monte Carlo gli chiese di comporre un jingle pubblicitario. Nei primi anni '90 ide\u00f2 \"Monte Carlo Nights\", lo show radiofonico serale che tuttora conduce. Durante il programma, dedicato a musica alternativa come jazz, new age, ambient, world music e lounge, Nick ospita e intervista musicisti internazionali con i quali spesso si esibisce in diretta. Alla fine degli anni '90 ha condotto con Renzo Arbore \"Aperitivo con Swing\" su Radio Capital, un programma dedicato alla musica swing e jazz. Dal 1998, sempre su Radio Capital, ha condotto i programmi \"Capital Nightfly\" e \"Navigator\" (il sabato notte).\nParallelamente all'attivit\u00e0 di conduttore radiofonico si dedica anche a quella discografica, sia come produttore che come cantante. Ha curato oltre venti compilation di artisti vari (sotto le egide \"The Nightfly\" e \"Monte Carlo Nights\"). Come interprete e compositore ha invece pubblicato due album da solista e tre con la \"Monte Carlo Nights Orchestra\", la big band da lui fondata. Come autore ha inoltre composto il brano \"Semplicemente\" (testo di Maurizio Costanzo), cantato da Andrea Bocelli.\nIn televisione ha condotto la trasmissione musicale di Italia 1 \"Jammin\" con Federica Panicucci. Sempre su Italia 1 ha presentato con Afef Jnifen \"Montecarlo Hits\", una trasmissione di musica e moda realizzata nel Principato di Monaco. Su TELE+ ha presentato l\"'Heineken Jammin Festival\" in diretta TV dall'Autodromo di Imola. \u00c8 stato ospite di programmi televisivi come il \"Maurizio Costanzo Show\", \"Nonsolomoda\" e \"Kitchen\".\nNel 2003 \u00e8 divenuto direttore artistico del locale di musica jazz \"Blue Note Milano\".\nNel 2011 ha fondato e diretto \"The Nightfly Jazz Festival On The Beach\" di Lignano Sabbiadoro.\nNel 2021 prende parte all'album \"Dare\" di Mario Biondi interpretando il brano \"Show Some Compassion\" arrangiato da Marcello Sutera insieme a Mario Biondi e ad altri artisti quali Chuck Rolando, Annalisa Minetti, Enzo Avitabile, Dodi Battaglia, Sarah Jane Morris, Jeff Cascaro, Alain Clarke, Paulo Gonzo, Luna e Omar.\nVita privata.\n\u00c8 sposato con una donna palermitana e ha due figlie."}
{"id": "2292031", "revid": "228587", "url": "https://it.wikipedia.org/wiki?curid=2292031", "title": "Orbital 2", "text": "Orbital 2 (noto anche come Brown Album) \u00e8 il secondo album in studio del gruppo musicale inglese Orbital, pubblicato durante il mese di maggio del 1993.\nA differenza dell'album d'esordio, \"Orbital 2\" presenta una musica decisamente pi\u00f9 complessa, composta da ritmi ed arrangiamenti che si differenziano notevolmente dal loro primo lavoro.\nL'album inizia con il campionamento vocale (tratto da \"\") che apre anche il loro primo album. Phil Hartnoll e Paul Hartnoll inserirono questa traccia per prendersi gioco di tutti i loro ascoltatori, anche se solo per pochi secondi, facendo credere a costoro di aver comprato un errore di stampa.\nLa seconda traccia, \"Planet of the Shapes\", contiene un campionamento (tratto dal film Shakespeare a colazione, diretto da Bruce Robinson) che dice: \"even a stopped clock tells the right time twice a day\", ovvero \"anche un orologio fermo dice l'ora esatta due volte al giorno\"\". Nell'incipit di questa canzone vengono riprodotti i classici suoni di un disco in vinile rovinato o non funzionante; i due fratelli di Sevenoaks vollero burlarsi di tutti coloro i quali comprarono l'edizione in vinile dell'album, molti dei quali credettero di aver acquistato un'unit\u00e0 difettosa.\nTracce.\nTutte le tracce sono state composte dagli Orbital. Nelle edizioni in cassetta, \"Planet of the Shapes\" era intitolata \"Planet of the Tapes\", ma la traccia \u00e8 identica."}
{"id": "2292033", "revid": "36426", "url": "https://it.wikipedia.org/wiki?curid=2292033", "title": "Badia di Santo Spirito", "text": ""}
{"id": "2292038", "revid": "729019", "url": "https://it.wikipedia.org/wiki?curid=2292038", "title": "Forte Longone", "text": "Il forte Longone, o forte di Longone (noto anche come forte di San Giacomo e nel XVII secolo come forte Benaventano in quanto il supervisore della costruzione del forte era il quinto conte di Benavente nella provincia di Zamora in Spagna), \u00e8 una fortificazione costiera situata nel comune di Porto Azzurro, lungo la costa sud-orientale dell'isola d'Elba rivolta verso il canale di Piombino. La sua ubicazione \u00e8 sul promontorio che domina da est la baia del porto.\nStoria e descrizione.\nL'imponente complesso fortificato venne edificato dagli Spagnoli all'inizio del Seicento, per potenziare il sistema difensivo costiero dello Stato dei Presidi, il cui territorio inglobava anche parte della costa orientale e meridionale dell'isola. L'intera struttura fortificata fu realizzata in soli due anni, tra il 1603 e il 1605. Le originarie funzioni di avvistamento e di difesa furono svolte fino alla met\u00e0 dell'Ottocento, quando gradualmente la struttura militare fu dismessa per essere convertita in carcere, funzione che svolge tuttora.\nIl forte Longone si presenta come un'imponente fortificazione situata in posizione dominante alla sommit\u00e0 del promontorio di Porto Azzurro. La denominazione gli \u00e8 stata conferita dall'antico nome della localit\u00e0 in cui sorge, che prima di assumere l'attuale denominazione era appunto chiamata \"porto Longone\". La fortificazione si presenta a pianta stellata convenzionalmente riconducibile ad un poligono dalla forma pentagonale irregolare; le cortine murarie esterne di cinta, rivestite in alcuni tratti in mattoni e in altri in pietra, si caratterizzano per la presenza di possenti basamenti a scarpa, che lungo i lati rivolti verso terra erano originariamente delimitati da fossati per aumentare le garanzie di sicurezza alla struttura difensiva costiera. Nell'area compresa all'interno della fortificazione si trovano vari fabbricati, che in passato ospitavano il palazzo del governatore, tre polveriere, un'armeria, gli alloggi delle guarnigioni, alcuni magazzini, un ospedale e un mulino a vento. Nell'area compresa all'interno del complesso fortificato furono edificate anche due chiese, la chiesa di San Giacomo Maggiore, in stile barocco, oltre alla cappella di Santa Barbara nella piazza d'armi.\nNel secolo scorso sono state costruite altre strutture all'interno del complesso, pi\u00f9 funzionali per lo svolgimento delle funzioni a cui \u00e8 attualmente adibito il complesso."}
{"id": "2292041", "revid": "119991", "url": "https://it.wikipedia.org/wiki?curid=2292041", "title": "Forte di Longone", "text": ""}
{"id": "2292042", "revid": "339392", "url": "https://it.wikipedia.org/wiki?curid=2292042", "title": "Pasta di cellulosa", "text": ""}
{"id": "2292044", "revid": "339392", "url": "https://it.wikipedia.org/wiki?curid=2292044", "title": "Polpa di legno", "text": ""}
{"id": "2292045", "revid": "830939", "url": "https://it.wikipedia.org/wiki?curid=2292045", "title": "Jacopo Caetani degli Stefaneschi", "text": "Biografia.\nNato a Roma, era figlio del senatore Pietro Stefaneschi e di Perna Orsini. Venne istruito a Roma e poi all'Universit\u00e0 di Parigi, dove si specializz\u00f2 in filosofia e Sacre Scritture, prima di tornare in italia dove la famiglia lo indirizz\u00f2 anche allo studio del diritto canonico e civile.\nEntrato nella cerchia degli aiutanti di Celestino V venne nominato canonico di San Pietro, revisore della Sacra Rota. Dal successivo papa Bonifacio VIII venne creato cardinale diacono di San Giorgio in Velabro, il 17 dicembre 1295, e in seguito inviato, nel 1296, come legato a Cesena, Forl\u00ec, Faenza e Bologna, dove era incaricato di sedare alcuni tumulti popolari.\nColtiv\u00f2 vari interessi per la liturgia e per la letteratura, componendo numerose opere in latino, sia in prosa che in versi, che fece copiare e miniare. Verso il 1320 lo Stefaneschi era cos\u00ec importante da poter fare dono alla basilica di San Pietro, di cui era stato nominato canonico, di una nuova pala per l'altare principale, il cosiddetto Polittico Stefaneschi, dipinto da Giotto e bottega. A Giotto aveva commissionato anche il mosaico della navicella nell'atrio e alcuni affreschi perduti nella tribuna della basilica di San Pietro, oltre agli affreschi perduti per San Giorgio in Velabro.\nVisse l'ultimo periodo della sua vita alla corte papale di Avignone. Qui commission\u00f2 al pittore italiano Simone Martini l'esecuzione degli affreschi del portico della cattedrale di \"Notre-Dame des Doms di Avignone\".\nIl 23 luglio 1334 papa Giovanni XXII nomin\u00f2 il cardinale protettore dei Minoriti. Non ricevette mai l'ordinazione sacerdotale.\nConclavi.\nDurante il periodo del suo cardinalato Jacopo Caetani degli Stefaneschi partecip\u00f2 ai conclavi:\nOpere.\nIl cardinale Stefaneschi \u00e8 noto anche per l'\"Opus Metricum\" un poema in esametri dattilici sulla vita di Celestino V, che rappresenta la pi\u00f9 antica testimonianza sulle vicende legate al papa-eremita. \u00c8 composto di tre parti, ciascuna indipendente e redatta in periodi diversi, riunite nel 1319, quando vennero spedite ai monaci della Badia di Santo Spirito di Sulmona, la casa-madre dei Celestini. La prima parte, scritta prima che lo Stefaneschi divenisse cardinale, \u00e8 composta di tre libri e descrive l'elezione, il regno e l'abdicazione di Celestino V. La seconda, scritta cinque anni dopo, \u00e8 composta di due libri e narra l'elezione e la consacrazione di Bonifacio VIII. La terza, in tre libri, descrive la vita di Celestino dopo l'abdicazione, la canonizzazione e i suoi miracoli. Il poema \u00e8 preceduto da un'introduzione in prosa, che contiene dati sull'autore e una sinopsi dell'opera.\nAltre opere dello Stefaneschi furono il \"Liber de Centesimo sive Jubileo\", un resoconto del primo Giubileo del 1300; il \"Liber ceremoniarum Curi\u00e6 Roman\u00e6\", sul cerimoniale osservato alla corte pontificia; la \"Vita Sancti Georgii Martyris\", elegia di san Giorgio, patrono della chiesa di cui il cardinale aveva il titolo; la \"Historia de miraculo Mari\u00e6 facto Avinione\", la storia di una salvataggio miracoloso di un giovane condannato a morte per opera della Vergine."}
