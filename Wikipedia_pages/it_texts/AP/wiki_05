{"id": "2203384", "revid": "2011865", "url": "https://it.wikipedia.org/wiki?curid=2203384", "title": "Giorgio di Danimarca", "text": "Biografia.\nInfanzia e vita in Danimarca.\nGiorgio nacque nel Castello di Copenaghen, figlio minore del re Federico III di Danimarca e Norvegia e della regina Sofia Amalia di Brunswick-L\u00fcneburg. Sua madre era la sorella di Ernesto Augusto, duca di Brunswick-L\u00fcneburg, poi Elettore di Hannover. Dal 1661, suo tutore fu Otto Grote, successivamente nominato ambasciatore dell'Hannover in Danimarca. Grote fu \"pi\u00f9 un cortigiano ed un uomo di stato che un educatore\" e quando lasci\u00f2 la propria patria per la corte hannoveriana nel 1665, venne rimpiazzato col pi\u00f9 influente Christen Lodberg. Giorgio ricevette un addestramento essenzialmente militare, e comp\u00ec un Grand Tour in Europa, trascorrendo otto mesi tra il 1668 ed il 1669 in Francia e sei mesi in Inghilterra nel 1669. Suo padre mor\u00ec nel 1670, mentre Giorgio si trovava in Italia, ed il fratello maggiore Cristiano eredit\u00f2 il trono danese. Giorgio torn\u00f2 quindi in patria attraversando la Germania. Riattravers\u00f2 il Sacro Romano Impero nuovamente nel 1672\u201373 per recarsi in visita alle sue sorelle, la principessa Anna Sofia e la principessa Guglielmina Ernestina, che avevano sposato rispettivamente i principi elettori di Sassonia e del Palatinato.\nNel 1674, Giorgio venne candidato al trono polacco a cui Luigi XIV aveva rinunciato. Lo strenuo luteranesimo di Giorgio fu ad ogni modo il suo principale ostacolo per la sua elezione a sovrano della cattolicissima Polonia, e Giovanni Sobieski venne prescelto al suo posto. Nel 1677, Giorgio prest\u00f2 servizio sotto il comando di suo fratello Cristiano nella Guerra di Scania contro la Svezia. Suo fratello venne catturato dagli svedesi nella Battaglia di Landskrona, e Giorgio trov\u00f2 il modo per \"tagliare le difese nemiche e recuperarlo dall'imminente pericolo di venire ucciso.\"\nCome principe protestante, Giorgio era considerato un partner ideale per la nipote di Carlo II d'Inghilterra, Anna. Pur essendo lontanamente imparentati (cugini di secondo grado, entrambi erano discendenti di re Federico II di Danimarca), i due non si erano mai incontrati. Giorgio venne ospitato da Carlo II a Londra nel 1669, ma Anna era nel frattempo in Francia. Danimarca e Gran Bretagna erano paesi di fede protestante, e Luigi XIV si dimostrava favorevole ad una alleanza anglo-danese nel tentativo di contenere il potere della Repubblica delle Sette Province Unite. Lo zio di Anna, Laurence Hyde, I conte di Rochester, ed il Segretario di Stato per il Dipartimento Settentrionale, Robert Spencer, II conte di Sunderland, negoziarono il contratto di matrimonio in segreto per evitare che gli olandesi prendessero posizione. Il padre di Anna, Giacomo, duca di York, accolse anch'egli positivamente il matrimonio dal momento che esso metteva in ombra l'influenza di suo genero, lo stadtholder olandese Guglielmo d'Orange, che naturalmente non fu contento di questa unione.\nIl matrimonio.\nGiorgio e Anna si sposarono il 28 luglio 1683, presso il palazzo reale di St. James, a Londra. Il principe ricevette subito diversi privilegi: divenne cavaliere dell'ordine della Giarrettiera, membro del Privy Council e il Parlamento gli vot\u00f2 una rendita annua di 24.000 sterline di allora, poco meno di 6.250.000 euro di oggi. Non ebbe mai accesso alla Chiesa d'Inghilterra, anglicana, poich\u00e9 rimase sempre di fede luterana.\nGiorgio non era ambizioso e sperava di vivere una vita tutto sommato tranquilla con la moglie. Scrisse ad un amico: \"Parliamo di prendere il t\u00e8, di andare a Winchester, nonch\u00e9 di riposarci in estate, che sar\u00e0 il picco della mia ambizione. Dio mi ha riservato una vita tranquilla.\"\nIl matrimonio con Anna si rivel\u00f2 un successo: la coppia continuava ad avere figli, che tuttavia non riuscirono a sopravvivere. Tra il 1684 e il 1700 ebbero diciotto parti. Solo uno si rivel\u00f2 felice, con la nascita di un erede maschio, il duca di Gloucester Guglielmo. Il giovane principe per\u00f2 premor\u00ec ai genitori poich\u00e9 cadde malato nel 1700, morendo poco dopo all'et\u00e0 di undici anni.\nNel febbraio del 1685, re Carlo II mor\u00ec senza eredi legittimi ed il suocero di Giorgio, il cattolico duca di York, divenne re col nome di Giacomo II in Inghilterra e Irlanda e Giacomo VII in Scozia. Guglielmo d'Orange si rifiut\u00f2 di partecipare all'incoronazione di Giacomo II soprattutto per il fatto che Giorgio avrebbe avuto la precedenza su di lui nel cerimoniale: infatti sebbene entrambi fossero generi di re Giacomo, Giorgio era anche figlio del fratello di un re e come tale superava di grado Guglielmo, che era \"statolder\" eletto di una repubblica.\nLa sorella maggiore di Anna, Maria si era spostata nei Paesi Bassi dopo il suo matrimonio con Guglielmo d'Orange e pertanto, in patria, l'opposizione protestante a Giacomo II si concentr\u00f2 essenzialmente attorno ad Anna e Giorgio. Questo gruppo politico e sociale incentrato sui due coniugi divenne noto come \"Cockpit Circle\" dalla residenza londinese che i due avevano presso Downing Street. Il 5 novembre 1688, Guglielmo invase l'Inghilterra in un'azione nota come \"Gloriosa Rivoluzione\" che riusc\u00ec infine a deporre re Giacomo II. Giorgio era stato avvisato dall'inviato danese a Londra, Frederick Gersdorff, che Guglielmo stava assemblando la flotta per l'invasione. Giorgio ad ogni modo inform\u00f2 Gersdorff che l'esercito inglese appariva disaffezionato al suo stesso monarca, e come tale egli rifiut\u00f2 ogni comando propostogli da Giacomo, ma prest\u00f2 servizio come volontario senza commissione. Il piano alternativo di Gersdorff per evacuare Giorgio e Anna in Danimarca venne respinto dallo stesso principe. Giorgio accompagn\u00f2 le truppe del re a Salisbur\u00ec a met\u00e0 novembre, ma altri nobili coi loro soldati presto disertarono l'esercito regio per unirsi a Guglielmo d'Orange di fronte all'incredulit\u00e0 del principe danese. Egli stesso prese infine la decisione di abbandonare Giacomo il 24 novembre e si schier\u00f2 con Guglielmo. Nelle sue memorie, Giacomo II cerc\u00f2 di scusare l'atto del genero minimizzandolo come causa di altri dissapori, ma lo stesso Gersdorff riport\u00f2 come questa defezione avesse particolarmente colpito il sovrano inglese. Nel dicembre di quell'anno, Giacomo si rec\u00f2 in esilio in Francia, e nei primi mesi dell'anno successivo Guglielmo e Maria vennero dichiarati monarchi insieme, con Anna come erede presunta. Il 2 aprile del 1689, Guglielmo proclam\u00f2 un decreto per naturalizzare Giorgio come inglese, e come tale Giorgio venne creato Duca di Cumberland, Conte di Kendal e Barone di Okingham dai nuovi sovrani. Dal 20 aprile 1689 prese il seggio nella Camera dei Lords, introdotto dai duchi di Somerset e Ormonde.\nDuca di Cumberland.\nLe incomprensioni tra Giorgio e Guglielmo vennero accantonate durante la rivoluzione del 1688\u201389 ma riemersero negli ultimi anni di regno del cognato. Giorgio apr\u00ec mutui a Femern, Tremsb\u00fcttel e Steinhorst al duca Cristiano Alberto di Holstein-Gottorp come parte della pace di Altona del 1689 negoziata da Guglielmo con Danimarca e Svezia. Durante la campagna militare di Guglielmo contro i sostenitori di re Giacomo II in Irlanda, Giorgio accompagn\u00f2 le truppe inglesi supportandole a proprie spese, ma venne escluso dal comando, venendogli addirittura negato il permesso di viaggiare nella carrozza del cognato. Snobbato dall'esercito di Guglielmo, Giorgio si dedic\u00f2 alla marina, entrandovi senza rango, ma venne ancora una volta ostacolato da suo cognato. Giorgio e Anna a questo punto si ritirarono dalla corte. Diversi decreti di riconciliazione vennero siglati dopo l'improvvisa morte della regina Maria di morbillo nel 1694, fatto che rese Anna erede apparente. Nel novembre del 1699, Guglielmo infine predispose che il parlamento pagasse a Giorgio l'estinzione dei mutui aperti.\nAl 1700, Anne era rimasta incinta diciassette volte; dodici volte aveva dato alla luce dei figli morti, e due dei figli sopravvissuti vissero un solo giorno. Uno dei figli della coppia che sopravvisse all'infanzia, il principe Guglielmo, duca di Gloucester, mor\u00ec nel luglio del 1700 a 11 anni. Con la morte di questo erede, Anna rimase l'unica persona in linea di successione al trono sulla base di quanto stabilito dalla \"Gloriosa Rivoluzione\". Per estendere la linea di successione ed assicurarsi un erede al trono futuro di fede protestante, il parlamento var\u00f2 l'Act of Settlement nel 1701, che design\u00f2 gli eredi pi\u00f9 prossimi di Anna, i principi della Casa di Hannover, come loro successori.\nGiorgio non riusc\u00ec ad avere un ruolo nel governo sino a quando sua moglie Anna non succedette come sovrana inglese alla morte di Guglielmo III nel 1702. Giorgio svolse il ruolo di capo cerimoniere al funerale del sovrano. Anna subito dopo lo nomin\u00f2 generalissimo di tutte le forze militari inglesi (17 aprile) e Lord High Admiral, capo ufficiale ma nominale della Royal Navy (20 maggio). Il potere dell'ammiragliato era detenuto all'epoca effettivamente da George Churchill, fratello minore di John Churchill, I duca di Marlborough, grande amico di Anna e capitano generale delle forze di terra inglesi. Il principe Giorgio era rimasto in contatto coi Churchill per anni: un altro fratello Charles Churchill, era stato uno dei suoi gentiluomini di camera in Danimarca, ed il duca di Marlborough aveva accompagnato Giorgio nel so viaggio dalla Danimarca all'Inghilterra per il suo matrimonio con Anna nel 1683. Il suo segretario negli anni '80 del Seicento era il colonnello Edward Griffith, cognato della duchessa di Marlborough, la migliore amica e confidente di Anna. Giorgio aveva seguito Guglielmo III come capitano generale dell'Honourable Artillery Company, ed era stato nominato Lord Guardiano dei Cinque Porti. Anne fall\u00ec, ad ogni modo, nel suo tentativo di persuadere gli Stati Generali dei Paesi Bassi a eleggere suo marito come capitano generale delle forze olandesi per mantenere unificato il comando delle forze marittime come era stato sotto il governo di Guglielmo III.\nAnne convinse il Parlamento a votare un appannaggio di 500.000 sterline per Giorgio in caso di morte della sovrana. Il decreto pass\u00f2 rapidamente dalla Camera dei Comuni ma incontr\u00f2 opposizioni alla Camera dei Lords. Il duca di Marlborough support\u00f2 il decreto, ma incontr\u00f2 per questo l'opposizione tra gli altri di suo genero, Charles Spencer, III conte di Sunderland. Marlborough, dopo questa prova, dissuase definitivamente la regina dal richiedere al parlamento di elevare l'amato consorte al rango di principe consorte del regno di Gran Bretagna.\nDi solito, durante il suo regno, Anna e suo marito trascorrevano l'inverno ai palazzi di Kensington e St James, e le estati al Castello di Windsor o ad Hampton Court Palace, dove l'aria era pi\u00f9 fresca. Giorgio infatti soffriva di asma e l'aria pulita della campagna lo aiutava nella respirazione. Su consiglio dei dottori, la coppia reale si rec\u00f2 in visita nella citt\u00e0 termale di Bath a met\u00e0 del 1702, e nuovamente l'anno successivo. Occasionalmente la coppia si recava a Newmarket per assistere alle corse dei cavalli. Durante una di queste visite Anna compr\u00f2 un cavallo a Giorgio, Leeds, per l'immensa somma di mille ghinee.\nSul finire del 1702, l'Occasional Conformity Bill venne sottoposto al parlamento, con l'intento di arginare le carriere dei non anglicani nei pubblici uffici. Anna era favorevole a questa misura, e forz\u00f2 pertanto Giorgio a votare il decreto alla Camera dei Lords anche se egli, come luterano, non poteva pienamente dirsi anglicano, pur rimanendo nella sfera dei protestanti. Dopo aver votato, si rivolse agli oppositori del decreto dicendo \"Il mio cuore \u00e8 con voi\". In questa prima occasione, il decreto non ebbe sufficienti voti da parte del parlamento e venne accantonato. L'anno successivo venne riproposto, ma Anna ritir\u00f2 il suo supporto dalla causa, temendo che la sua introduzione avrebbe accentuato l'opposizione tra i due principali gruppi politici, quello dei Tories (che erano favorevoli al decreto) e dei Whig (che vi si opponevano) ed ancora una volta esso non ottenne voti sufficienti. Giorgio non divenne mai un anglicano sebbene sua moglie fosse a capo della chiesa d'Inghilterra durante il suo regno, mantenendo per s\u00e9 anche una personale cappella per i sacramenti.\nDurante i primi anni di regno di Anna, i Whigs ottennero molto potere ed influenza a spese dei Tories. Come Lord Guardiano dei Cinque Porti, Giorgio mantenne la propria influenza politica nei porti e nella costa meridionale dell'Inghilterra, influenza che utilizz\u00f2 per supportare i candidati Whig alle elezioni del 1705. Nell'elezione di quell'anno al ruolo di Speaker della Camera dei comuni, Giorgio e Anna supportarono il candidato Whig, John Smith.\nMalattia e morte.\nTra marzo ed aprile del 1706, Giorgio appariva gravemente malato. Tracce di sangue erano infatti state trovate nel suo catarro, ma presto si riprese, anche se appar\u00ec ancora troppo debole per prendere parte alla messa di ringraziamento tenutasi alla St Paul's Cathedral nel giugno di quell'anno per la vittoria conseguita dagli inglesi nella Battaglia di Ramillies. Manc\u00f2 ad un'altra messa di ringraziamento nel maggio del 1707 per celebrare gli Acts of Union coi quali Inghilterra e Scozia erano uniti nella persona del sovrano in perpetuo, perch\u00e9 era a riprendersi a Hampton Court.\nIl Disastro navale di Scilla del 1707, nel quale la flotta comandata da Sir Cloudesley Shovell affond\u00f2 rovinosamente, mise in luce i problemi all'ammiragliato, di cui Giorgio era nominalmente il responsabile. Giunsero cos\u00ec pressioni per sostituire l'ammiraglio Churchill con qualcuno di pi\u00f9 dinamico. Dall'ottobre del 1708, cinque influenti politici, noti come i Whig Junto\u2014Lords Somers, Halifax, Orford, Wharton e Sunderland\u2014si schierarono per rimuovere sia il principe Giorgio che Churchill dai loro incarichi. Il duca di Marlborough scrisse a suo fratello consigliandogli di dare le proprie dimissioni, ma Churchill rifiut\u00f2, protetto dal principe Giorgio.\nMalgrado le pressioni politiche, Giorgio era ormai giunto alla fine, sofferente di asma e di idropisia. Mor\u00ec alle 13.30 del 28 ottobre 1708 a Kensington Palace. La regina, non appena saputa la notizia, rimase devastata. James Brydges scrisse al generale Cadogan, \"La sua morte ha gettato la Regina in un deprecabile stato di sconforto. Ella si \u00e8 rifiutata di lasciarlo sino alla morte continuando a baciarlo anche mentre spirava, portando a grande difficolt\u00e0 anche lady Marlborough nel cercare di farglielo abbandonare.\" Anne scrisse a suo nipote, Federico IV di Danimarca, \"la perdita di un marito come il mio, che mi amava cos\u00ec caramente e devotamente, \u00e8 troppo schiacciante per me.\" Anna era disperata ed intenzionata a rimanere a Kensington col corpo del marito, ma su pressione della duchessa di Marlborough, riluttante, si port\u00f2 a St James's Palace. Anna risent\u00ec molto delle azioni intrusive della duchessa, tra le quali la rimozione del ritratto di Giorgio dalla camera da letto della regina ed il suo rifiuto di restituirlo \"per evitare di vedere carte o qualsiasi cosa appartenuta all'amato appena morto\". Anna e la duchessa erano state sempre molto unite, ma la loro amicizia aveva iniziato a incrinarsi gi\u00e0 per differenze politiche. L'improvvisa morte di Giorgio danneggi\u00f2 ulteriormente la loro relazione. Il principe Giorgio venne sepolto con una cerimonia privata alla mezzanotte del 13 novembre all'Abbazia di Westminster.\nPersonalit\u00e0 e ruolo.\nCarlo II, zio di Anna, si dice abbia detto del principe Giorgio: \"l'ho visto ubriaco, l'ho visto sobrio e non c'\u00e8 nulla in lui\". Il principe appariva calmo e riservato. John Macky disse di lui che appariva \"un uomo di famiglia, ben disposto ma modesto... grasso, amante delle notizie, delle bottiglie di vino e della regina.\" Scherzando sull'asma di Giorgio, Lord Mulgrave disse che il principe era costretto a respirare pesante nel caso le persone lo credessero morto e lo seppellissero. Nell'epoca della Regina Vittoria, Giorgio aveva la reputazione di un ottuso, e fu oggetto di disprezzo. La regina Vittoria era perseguitata dall'idea che suo marito, il principe Alberto, potesse essere considerato alla stregua di un \"subordinato che aveva avuto un ruolo insignificante e piuttosto stupido nel regno della regina Anna\" e per questo si impegn\u00f2 in ogni modo a renderlo una figura importante al suo fianco. A met\u00e0 degli anni '30, Winston Churchill disse che il principe Giorgio aveva \"combinato ben poco\", ad eccezione del regno della regina Anna.\nDel resto Giorgio ebbe poco impatto nella direzione della marina inglese, ma si dimostr\u00f2 sufficientemente interessato alla navigazione ed alla gestione delle forze armate della marina da sponsorizzare la pubblicazione delle \"Observations\" di John Flamsteed nel 1704. Pur non essendosi distinto come uno dei politici pi\u00f9 coloriti della sua epoca, diede il proprio contributo per la costruzione di navi sempre pi\u00f9 moderne per la marina inglese dell'epoca e support\u00f2 apertamente il governo della moglie Anna. Il loro matrimonio fu affezionato, fedele e innaorato.\nIl precedente marito di una monarca inglese, Guglielmo d'Orange, era divenuto re, rifiutandosi di ottenere un rango subordinato a quello della moglie come principe consorte. Guglielmo e Maria avevano esemplificato il ruolo tradizionale dei monarchi del XVII secolo in Europa: Maria era la moglie dotata e Guglielmo deteneva il potere. Giorgio e Anna, ad ogni modo, invertirono questi ruoli: Giorgio era il marito rispettoso ed era Anna ad esercitare le prerogative reali. Guglielmo aveva erroneamente supposto che Giorgio avesse utilizzato il proprio matrimonio con Anna come mezzo per costruirsi un potere separato in Gran Bretagna, ma Giorgio invece non scavalc\u00f2 mai l'autorit\u00e0 della moglie e mai tent\u00f2 di intaccarne l'influenza. Anna occasionalmente utilizzava l'immagine di moglie virtuosa per sfuggire alle situazioni sgradevoli dicendo che come donna, ella poco conosceva del governo \"se non quello che il principe mi dice\", ma questo era chiaramente un artifizio politico. I mariti secondo la legge inglese avevano dei diritti legali anche nei confronti delle propriet\u00e0 della moglie, e molti ritenevano addirittura che la sottomissione di un uomo alla donna andasse contro le leggi della chiesa. Giorgio ad ogni modo si mantenne distante sempre da queste pretese; egli era felice di rimanere principe e duca. \"Sono un suddito di Sua Maest\u00e0\", diceva, \"non far\u00f2 nulla che non venga dal Suo comando.\" Nelle parole della storica Anne Somerset, \"il fatto che il principe Giorgio fosse poco considerato aiut\u00f2 a riconciliare il popolo col suo status anomalo, e per questo, Giorgio ebbe maggior successo tra le donne della sua epoca.\" Winston Churchill scrisse di lui che \"era un uomo di bell'aspetto, alto, biondo, di buona natura... Non appariva intelligente n\u00e9 poco colto, un uomo normale senza ambizioni, disposto da buon appetito ai piaceri della tavola. Il noto verdetto di Carlo su di lui non rende giustizia alle sue virt\u00f9 in famiglia ed al suo buon umore.\"\nLa Marcia del principe di Danimarca di Jeremiah Clarke venne scritta in suo onore, e la Prince George's County, nel Maryland, prese il nome da lui nel 1696. Suoi ritratti ad opera di Sir Godfrey Kneller si trovano al National Maritime Museum di Greenwich, al Castello di Drumlanrig nel Dumfriesshire, e (in un doppio ritratto con George Clarke) al All Souls College di Oxford. Tra i ritratti presenti in Danimarca ne troviamo uno particolarmente noto eseguito da Willem Wissing nella collezione Reedtz-Thott ed uno di Karel van Mander nella collezione reale del Palazzo di Frederiksborg."}
{"id": "2203387", "revid": "21739072", "url": "https://it.wikipedia.org/wiki?curid=2203387", "title": "Cupro-nickel", "text": ""}
{"id": "2203388", "revid": "1437331", "url": "https://it.wikipedia.org/wiki?curid=2203388", "title": "Christmas pudding", "text": "Il Christmas pudding (\"pudding natalizio\") o plum pudding o plum duff \u00e8 un tipico dolce natalizio inglese dalla forma rotonda e a base di uova, mandorle, frutta candita, rum e spezie, preparato - secondo la tradizione - nel periodo dell'Avvento e portato in tavola il 25 dicembre.\nViene solitamente servito flamb\u00e9 ed \u00e8 comunemente decorato con un agrifoglio.\nRappresenta il principale dessert natalizio inglese e - oltre che nel Regno Unito - \u00e8 popolare anche in Irlanda.\nOrigini del termine \"plum pudding\".\nIl Christmas pudding viene solitamente chiamato anche \"plum pudding\", che letteralmente significherebbe \"pudding di prugne\", anche se le prugne non figurano tra i suoi ingredienti. Probabilmente ci\u00f2 deriva dal fatto che nel XVII secolo venivano chiamati \"plum\" anche l'uva passa e altri tipi di frutta.\nStoria.\nIl \"Christmas pudding\" trae origine probabilmente da cibi a base di carne e frutta quali il porridge e la zuppa medievale.\nPare che in Inghilterra fosse ampiamente diffuso gi\u00e0 nel XVI secolo.\nFu in seguito abolito assieme al mince pie in seno alle battaglie condotte dai Puritani contro il Natale.\nCol ritorno alla \"piena legalit\u00e0\", nel XIX secolo, la pietanza fu adottata nella propria tavola dalla regina Vittoria, divenendo cos\u00ec - come testimoniato, tra l'altro, nel \"Canto di Natale\" di Charles Dickens - il principale dessert natalizio inglese.\nSempre nel corso del XIX secolo, inoltre, furono aggiunti nuovi ingredienti che resero il dolce pi\u00f9 consistente.\nNel 1858, fu citato per la prima volta con il nome di \"Christmas pudding\" in un racconto di Anthony Trollope.\nNel 1891 ben 18\u00a0kg di questo dolce fecero parte dei viveri che l'infermiera britannica Kate Marsden port\u00f2 con s\u00e9 nel suo viaggio di 3000\u00a0km in slitta in Siberia alla ricerca di una cura per la lebbra. Come lei stessa dichiar\u00f2, questa insolita scelta fu fatta perch\u00e9 \"Questo delizioso preparato si sarebbe sicuramente mantenuto nella stagione fredda, come sanno tutte le casalinghe; e inoltre mi piaceva\".\nNel corso della storia furono creati \"Christmas pudding\" da record, come quelli realizzati a Paignton nel 1819 e nel 1859.\nQuello realizzato nel 1859, destinato ai poveri e agli operai della citt\u00e0, fu preso d'assalto e divorato dagli abitanti ebbri di sidro.\nIl \"Christmas pudding\" pi\u00f9 grande della storia, del peso di 3,28 tonnellate, fu realizzato nel luglio 1992 ad Aughton, villaggio della parrocchia civile di Halton-with-Aughton, nel distretto di Lancaster (Lancashire).\nSuperstizioni legate al Christmas pudding.\nAl Christmas pudding sono legate varie superstizioni, come ad esempio quella secondo cui dovrebbe contenere 13 ingredienti ed essere preparato in senso orario da tutti i membri della famiglia. Si crede anche che chi non ne mangia almeno un po' perder\u00e0 sicuramente un amico nell'anno successivo.\nAltre superstizioni lo ricollegano al cosiddetto \"dolce della Dodicesima Notte\", come quella di lasciare all'interno del dessert un anello, un ditale e una moneta, che avrebbero portato fortuna a chi li avesse trovati."}
{"id": "2203395", "revid": "287204", "url": "https://it.wikipedia.org/wiki?curid=2203395", "title": "Brandenberg (disambigua)", "text": ""}
{"id": "2203399", "revid": "121836", "url": "https://it.wikipedia.org/wiki?curid=2203399", "title": "Principe Giorgio di Danimarca", "text": ""}
{"id": "2203400", "revid": "1964823", "url": "https://it.wikipedia.org/wiki?curid=2203400", "title": "Hugo Rodallega", "text": "Caratteristiche tecniche.\n\u00c8 un centravanti abile tecnicamente, forte fisicamente e nel gioco aereo, che fa della rapidit\u00e0 la sua dote migliore, possiede inoltre delle buone doti acrobatiche, abbinato ad un buon fiuto del gol.\nCarriera.\nClub.\nInizia la carriera nel Deportes Quind\u00edo, prima di trasferirsi al Deportivo Cali nel 2005. \u00c8 stato poi acquistato dai messicani del Monterrey, ma ha terminato la stagione senza molta gloria. \u00c8 stato quindi prestato all'Atlas, prima di venire ingaggiato dal Necaxa.\nIl 20 dicembre 2008, il Necaxa ha rivelato di essere in trattativa per cedere il cartellino di Rodallega agli inglesi del Wigan Athletic. Il 6 gennaio, il tecnico dei \"Latics\" Steve Bruce ha dichiarato concluso l'acquisto del colombiano e che era soltanto questione di tempo per la concessione del permesso di lavoro.\nHa debuttato con la nuova maglia il 28 gennaio 2009, nella sfida del JJB Stadium tra Wigan Athletic e Liverpool, terminata uno a uno, subentrando a partita in corso.\nNazionale.\nRodallega ha battuto il record di Luciano Galletti come miglior marcatore nelle qualificazioni sudamericane per il campionato mondiale Under-20, quando ha segnato undici reti in nove partite (il precedente record era di nove reti).\nHa debuttato nella il 9 marzo 2005, in un'amichevole contro gli . Il 4 giugno 2006 segna la sua prima rete con la maglia della nazionale colombiana, nella vittoria per 2-0 in amichevole contro il .\nDurante la Copa Am\u00e9rica 2007, ha giocato come portiere a causa dell'espulsione di R\u00f3binson Zapata, poich\u00e9 la sua squadra non aveva cambi a disposizione. La \u00e8 riuscita comunque ad imporsi per uno a zero.\nIl 30 aprile 2008, ha siglato una doppietta ai danni del Venezuela, nella vittoria per 5-2.\nHa partecipato alla Copa Am\u00e9rica 2011.\nIn sei anni di nazionale, ha raccolto complessivamente 43 presenze segnando 8 reti con i \"Los Cafeteros\"."}
{"id": "2203404", "revid": "228587", "url": "https://it.wikipedia.org/wiki?curid=2203404", "title": "Seni e coseni", "text": "Seni e coseni \u00e8 il nono album di Ivan Graziani pubblicato nel 1981.\nClassifica.\nAlbum"}
{"id": "2203405", "revid": "287204", "url": "https://it.wikipedia.org/wiki?curid=2203405", "title": "John Erskine", "text": ""}
{"id": "2203410", "revid": "1305772", "url": "https://it.wikipedia.org/wiki?curid=2203410", "title": "Jillian (I'd Give My Heart)", "text": "Jillian (I'd Give My Heart) \u00e8 un singolo del gruppo symphonic metal olandese Within Temptation. Pi\u00f9 precisamente \u00e8 la terza traccia del terzo album della band, \"The Silent Force\" (2004).\nNel 2005 il brano \u00e8 stato pubblicato sotto forma di \"promo-single\" per promuovere il DVD \"The Silent Force Tour\", pubblicato nello stesso anno."}
{"id": "2203412", "revid": "486946", "url": "https://it.wikipedia.org/wiki?curid=2203412", "title": "Criminale di Guerra", "text": ""}
{"id": "2203413", "revid": "119252631", "url": "https://it.wikipedia.org/wiki?curid=2203413", "title": "Ballata per 4 stagioni", "text": "Ballata per 4 stagioni \u00e8 il secondo album di Ivan Graziani pubblicato nell'aprile del 1976 dall'Etichetta discografica Numero Uno.\nIl disco.\nL'album, il primo di Graziani per la Numero Uno, l'etichetta di Mogol e Lucio Battisti, fu registrato allo studio Fonoroma di Milano; il tecnico del suono \u00e8 Piero Bravin.\nLe canzoni sono tutte scritte da Ivan Graziani (tranne \"Donna della terra\", la cui musica \u00e8 scritta da Graziani con Claudio Maioli), ed arrangiate dal cantautore insieme con il produttore del disco, Claudio Pascoli; l'unico brano gi\u00e0 conosciuto \u00e8 \"Il campo della fiera\", che era stato gi\u00e0 inciso nel 1973 in una versione acustica per l'album \"La citt\u00e0 che io vorrei\".\nTutte le canzoni sono edite dalle edizioni musicali Universale, tranne \"Il campo della fiera\" e \"Il mio cerchio azzurro\", edite dalle edizioni musicali Freedom Italiana.\nLa copertina del disco \u00e8 stata realizzata da Francesco Logoluso dalla foto di Caesar Monti.\nDall'album fu tratto il 45 giri \"Ballata per quattro stagioni\"/\"E sei cos\u00ec bella\".\nL'album \u00e8 stato ristampato in CD nel 1997 dalla BMG Ricordi (numero di catalogo 74321460162)\nTracce.\nParole e musica di Ivan Graziani\nFormazione.\nNote aggiuntive"}
{"id": "2203414", "revid": "767487", "url": "https://it.wikipedia.org/wiki?curid=2203414", "title": "Joseph O'Dea", "text": "Il suo debutto avviene nel 1952, all'et\u00e0 di 49 anni, sotto la regia di John Ford in \"Un uomo tranquillo\" in un ruolo minore. Solo 5 anni dopo, nel 1957, torna a recitare nel secondo film ancora sotto la regia di Ford in \"Storie irlandesi\", chiamato a interpretare un ruolo ancor pi\u00f9 minore di quello precedente. Dopo quest'ultimo film non recit\u00f2 pi\u00f9 e mor\u00ec nel 1968."}
{"id": "2203421", "revid": "599013", "url": "https://it.wikipedia.org/wiki?curid=2203421", "title": "Ibrahim Yattara", "text": "Carriera.\nClub.\nIbrahima Yattara (nome turco: \u0130brahim \u00dc\u00e7\u00fcnc\u00fc) ha iniziato la sua carriera nel suo paese nativo, la Guinea, con la squadra San Garedi. Si \u00e8 trasferito all'Athl\u00e9tico de Col\u00e9ah, un altro club della Guinea prima di intraprendere la sua carriera in Europa. \u00c8 passato all'Anversa, in Belgio, nel 2000 ed \u00e8 stato utilizzato principalmente sul lato destro di centrocampo. Si \u00e8 poi trasferito al Trabzonspor nel 2003 dove resta per otto anni. Diventa bandiera del club turco, tanto che riceve numerose richieste da club prestigiosi come la Roma e il Real Madrid. Il Trabzonspor valuta molto il fantasista guineano, infatti in cambio chiede il capitano della Roma, Francesco Totti.\nNell'estate 2011 passa all'Al Shabab firmando un contratto annuale. Conclude la sua stagione in Arabia con 14 presenze e 4 gol. Il 1\u00ba luglio 2012 torna in turchia, firmando un contratto con il Mersin \u0130dmanyurdu."}
{"id": "2203422", "revid": "110157", "url": "https://it.wikipedia.org/wiki?curid=2203422", "title": "Hochiss", "text": "L'Hochiss (2.299 ) \u00e8 la montagna pi\u00f9 alta delle Alpi di Brandenberg nelle Alpi Calcaree Nordtirolesi. Si trova nel Tirolo austriaco.\nPer salire sulla vetta \u00e8 possibile passare dal rifugio \"Erfurter H\u00fctte\"."}
{"id": "2203428", "revid": "1543377", "url": "https://it.wikipedia.org/wiki?curid=2203428", "title": "Tensore degli sforzi di Maxwell", "text": "In elettrodinamica, il tensore degli sforzi di Maxwell \u00e8 un tensore il cui flusso rappresenta la variazione di quantit\u00e0 di moto di un campo elettromagnetico per unit\u00e0 di tempo.\nIn relativit\u00e0 ristretta il tensore degli sforzi di Maxwell viene generalizzato dal tensore degli sforzi elettromagnetico, che \u00e8 il tensore energia impulso associato al campo elettromagnetico.\nDefinizione.\nIl tensore degli sforzi di Maxwell \u00e8 il tensore degli sforzi associato al campo elettromagnetico, che nel sistema internazionale di unit\u00e0 di misura \u00e8 definito come:\ndove formula_2 \u00e8 la costante dielettrica, formula_3 la permeabilit\u00e0 magnetica, formula_4 il campo elettrico, formula_5 il campo magnetico e formula_6 la delta di Kronecker.\nNel sistema CGS \u00e8 dato da:\ndove formula_8 \u00e8 il campo magnetico nella materia.\nIn modo equivalente, il tensore degli sforzi di Maxwell pu\u00f2 essere scritto come:\ndove formula_10 \u00e8 il prodotto fra tensori.\nDerivazione.\nLa forza di Lorentz ha la forma:\nData una distribuzione di carica elettrica, l'entit\u00e0 della forza di Lorentz per unit\u00e0 di volume \u00e8 data da:\nAttraverso le equazioni di Maxwell \u00e8 possibile scrivere le sorgenti formula_13 e formula_14 in funzione dei campi formula_15 e formula_16:\nLa derivata temporale pu\u00f2 essere scritta in modo da evidenziare il vettore di Poynting formula_18:\nUtilizzando la regola di Leibniz e la legge di Faraday si ottiene:\nScrivendo formula_21 come:\ne raggruppando i termini contenenti formula_15 e formula_16, si ha:\nPer ottenere un'espressione \"simmetrica\" in formula_26 si somma il termine nullo formula_27:\nUtilizzando l'identit\u00e0 vettoriale:\ni prodotti vettoriali scompaiono, e si ha:\nTutti i termini ad eccezione dell'ultimo possono essere scritti come la divergenza di un tensore formula_31 del secondo ordine:\nIl tensore degli sforzi di Maxwell permette di esprimere la precedente scrittura di formula_21 in modo compatto:"}
{"id": "2203430", "revid": "767487", "url": "https://it.wikipedia.org/wiki?curid=2203430", "title": "I lupi (Ivan Graziani)", "text": "I lupi \u00e8 il quinto album di Ivan Graziani, pubblicato nel 1977 dall'etichetta discografica Numero Uno.\nIl disco.\nL'album \u00e8 il primo che ottiene un certo successo, anche per il traino di \"Lugano addio\", la canzone che viene pubblicata su 45 giri insieme alla title track (#19 posto della Hit Parade).\nAlla realizzazione del disco collabora Antonello Venditti, con cui Graziani aveva suonato nell'album Ull\u00e0lla e nel tour successivo.\nIl disco fu registrato nello studio \"Il Mulino\", che Mogol aveva allestito ad Anzano del Parco (Como), con il tecnico del suono Riccardo Pizzamiglio, allo studio \"Regson\" di Milano con il fonico Gianni Prudente ed agli studi \"RCA\" di Roma (solo i brani \"Ninna nanna dell'uomo\" e \"Il topo nel formaggio\").\nTutte le canzoni sono scritte da Ivan Graziani ed edite dalle edizioni musicali Universale\n\"Ninna nanna dell'uomo\" \u00e8 l'unica canzone in dialetto abruzzese incisa da Ivan Graziani nella sua carriera.\nL'album \u00e8 stato ristampato in CD nel 1997 dalla BMG Ricordi (numero di catalogo 74321460202).\nTracce.\nParole e musica di Ivan Graziani\nFormazione.\nNote aggiuntive"}
{"id": "2203439", "revid": "1545773", "url": "https://it.wikipedia.org/wiki?curid=2203439", "title": "Luigi Consonni", "text": "Caratteristiche tecniche.\nRegista mancino - in grado di adattarsi a trequartista - dotato di una buona visione di gioco. In giovent\u00f9 \u00e8 stato impiegato come mezzapunta.\nCarriera.\nGiocatore.\nCresce calcisticamente nelle giovanili della Juventus. In seguito approda al , in Serie C1, dove resta quattro stagioni, due di Serie C1 e le restanti due in Serie C2. Viene poi ceduto in compropriet\u00e0 al , sempre in Serie C2. Esordisce con i romagnoli il 3 settembre 2000 in Lanciano- (1-2), realizzando la rete che apre le marcature. Chiude la stagione con 30 presenze e 6 reti.\nA fine stagione viene riscattato dal , che lo cede alla Pistoiese. Esordisce in Serie B il 26 agosto 2001 in Vicenza-Pistoiese (1-1), subentrando al 35' della ripresa al posto di Marco Piovanelli. Termina la stagione - conclusa con la retrocessione - con 34 presenze e 1 rete.\nIl 21 giugno 2002 si trasferisce al , in Serie B. Esordisce con i rossoblu il 31 agosto 2002 contro il Palermo. Nella sessione invernale di mercato la ne rileva in prestito il cartellino. A fine stagione i campani retrocedono in Serie C1.\nRientrato a , viene portato dalla famiglia Pagliuso, proprietaria del club, alla . Esordisce con i biancoazzurri il 7 settembre 2003 nella trasferta contro il Pisa, entrando al 61' al posto di Aur\u00e9lio. Segna la sua prima rete in campionato alla 33\u00aa giornata contro il . Chiude la stagione con 30 presenze e 1 rete.\nLa stagione seguente fa il suo esordio in campionato alla prima giornata contro il Sora, realizzando il goal vittoria che vale l'1-0 finale. Realizza un'altra rete decisiva alla 16\u00aa giornata in - (2-1), siglando il goal che consente ai suoi di avere la meglio sugli ospiti.\nA causa dei problemi economici della societ\u00e0 estense, durante la sessione del calciomercato invernale passa in compropriet\u00e0 al Napoli, in Serie C1. Esordisce con i campani il 6 gennaio contro il (3-0), giocando titolare e uscendo al 33' della ripresa al posto di Cataldo Montesanto. Il 20 marzo 2005, in occasione di Napoli-, realizza in pieno recupero il goal che decide il match in favore dei partenopei, con un sinistro al volo dall'interno dell'area che si infila all'incrocio dei pali. Contribuisce con 15 presenze e 2 reti al raggiungimento dei play-off validi per la promozione in Serie B, poi persi in finale contro l'. A fine stagione viene riscattato alle buste dalla .\nLa stagione seguente, voluto fortemente dal tecnico Massimiliano Allegri, che lo aveva gi\u00e0 allenato alla , viene acquistato dal , in Serie C1. Esordisce con i \"maremmani\" da titolare l'11 settembre 2005 in Frosinone-Grosseto (1-0). Mette a segno la sua prima rete in campionato il 23 aprile 2006 contro il Napoli. Conclude l'annata - terminata con l'eliminazione nella finale play-off contro il Frosinone - con 35 presenze e 2 reti.\nIl 13 maggio 2007 il Grosseto ottiene, grazie al successo all'ultima giornata per 1-0 a Padova, la sua prima storica promozione in Serie B. Il 24 maggio 2007 vince nella doppia sfida contro il la Supercoppa di Lega di Serie C1.\nL'anno successivo diventa capitano della squadra. Il 10 maggio 2008 in Grosseto-Bologna, realizza con un pallonetto la rete che chiude la partita sul 3-0 in favore dei \"maremmani\", che sancisce la matematica salvezza dei toscani. Termina l'annata con 29 presenze e 2 reti.\nIl 30 maggio 2009 il Grosseto conquista la qualificazione ai play-off validi per l'accesso in Serie A. Nel corso della semifinale di ritorno - persa contro il Livorno 4-1 - viene espulso al 30' della ripresa per doppia ammonizione, lasciando la squadra in sette.\nL'anno successivo, a causa delle continue squalifiche, per risparmiargli sanzioni pi\u00f9 pesanti, gli viene tolta la fascia da capitano, che viene assegnata a Filippo Carobbio.\nIl 6 gennaio 2011 riporta la lesione infratendinea del tendine di Achille, rimanendo fermo per tre mesi. Rientra in campo il 16 aprile nel derby perso contro il (0-1), subentrando al 57' a Leandro Vitiello. Il 29 maggio 2011 raggiunge le 172 presenze in maglia biancorossa, piazzandosi al ventesimo posto nella classifica dei giocatori con pi\u00f9 presenze nella storia della societ\u00e0 unionista.\nIl 31 marzo 2012 si frattura il malleolo nel corso della sfida disputata contro il Sassuolo (2-2 il finale). Rientra in campo all'ultima giornata nel derby perso contro il Livorno (2-0), sostituendo Crimi al 37' della ripresa. Il 30 giugno 2012 scade il contratto che lo legava alla societ\u00e0 biancorossa, rimanendo svincolato. Lascia i biancorossi dopo sette stagioni, 216 presenze e 10 reti. Con i toscani ha vinto un campionato di Serie C1 e una Supercoppa di Lega di Serie C1.\nIl 30 ottobre 2012 firma con l'Albinia, in Eccellenza. Il 17 dicembre rescinde il suo contratto con i toscani. Il 3 gennaio 2013 viene ufficializzato il suo ritorno all'Albinia. Il 3 febbraio mette a segno una doppietta - la prima in carriera - nello scontro disputato contro il Pelli (vinto per 4-1). Termina la stagione con 15 presenze e 4 reti. Il 9 luglio rinnova il proprio contratto per un'altra stagione.\nIl 31 luglio 2014 viene acquistato dal Roselle, societ\u00e0 militante nel campionato di Prima Categoria. Oltre al ruolo di giocatore, svolger\u00e0 anche la funzione di tecnico della squadra giovanissimi provinciali.\nL'8 aprile 2015 - grazie al successo per 0-1 contro il Cortona Camucia, incontro valido per la finale di Coppa Toscana - la squadra viene promossa in Promozione. Il 12 aprile il Roselle si impone per 3-1 contro il Valdarbia, vincendo il campionato con due giornate d'anticipo. Il 17 aprile 2016 la squadra viene promossa in Eccellenza.\nAllenatore.\nIl 19 novembre 2012 fa ritorno al , nel ruolo di vice allenatore, alle spalle di Lamberto Magrini. Il 18 dicembre, dopo aver ottenuto quattro punti in altrettante partite, i due vengono sollevati dall'incarico, e sostituiti da Leonardo Menichini.\nIl 5 maggio 2016 vince alla guida del Roselle il titolo del campionato giovanissimi provinciali. Nel 2017 - ritiratosi definitivamente - gli viene affidata la panchina del , rinato calcisticamente in seguito al cambio di denominazione da parte del Roselle. Viene esonerato il 23 gennaio 2018.\nIl 14 gennaio 2019, con l'esonero di Sebastiano Miano dalla guida della Prima squadra del Grosseto, ed il passaggio di David Stefani dalla guida della formazione degli Juniores Regionali al ruolo di vice del nuovo allenatore Lamberto Magrini, Consonni viene richiamato dal Grosseto per guidare la stessa Juniores. Nella stagione successiva passa alla guida degli Allievi Regionali, per poi venire promosso dopo due stagioni ad allenatore della Berretti maremmana.\nCalcioscommesse.\nIn seguito allo scandalo del calcioscommesse, l'8 maggio 2012 viene deferito dalla Procura federale della FIGC.\nIl 1\u00ba giugno 2012 il procuratore federale Stefano Palazzi richiede per lui un anno di squalifica per omessa denuncia. Il 18 giugno 2012 viene prosciolto dall'accusa.\nStatistiche.\nPresenze e reti nei club.\n\"Statistiche aggiornate al 12 maggio 2017.\""}
{"id": "2203444", "revid": "1318658", "url": "https://it.wikipedia.org/wiki?curid=2203444", "title": "Dacnomania", "text": "Per dacnomania in campo medico si intende la tendenza a mordere persone e oggetti. Si tratta di un sintomo che evidenzia una patologia sottostante.\nPatologie correlate.\nTale impulso lo si ritrova in varie forme di schizofrenia.\nEtimologia.\nLa parola deriva dal greco (da \"daknein\" ovvero mordere)"}
{"id": "2203445", "revid": "729019", "url": "https://it.wikipedia.org/wiki?curid=2203445", "title": "Darnycja", "text": "Darnycja (, ) \u00e8 una stazione della Metropolitana di Kiev, situata sulla Linea Svjato\u0161yns'ko-Brovars'ka.\nStoria.\nLa stazione fu inaugurata il 5 novembre 1965, insieme alle altre stazioni dell'estensione verso est e verso ovest del ramo Brovarij; si tratta della prima fermata ad essere interamente sulla riva sinistra del Dnepr, e prende il nome dallo storico quartiere di Kiev, Darnycja.\nDisegnata dagli architetti I. Maslenkov e V. Bohdanovs'kyj, la stazione si presenta con una semplice banchina in superficie con un tetto in cemento sostenuto da pilastri, un design quasi identico alle altre tre stazioni che furono inaugurate insieme a Darnycja, e tipico dell'architettura pubblica degli anni sessanta. In origine, la stazione fungeva da capolinea, non lontana dal deposito \"Darnycja\", che fu il primo ad essere operativo a Kiev, e che serv\u00ec anche la Linea Obolons'ko-Teremkivs'ka dal 1976 al 1992, anno dell'apertura del deposito \"Obolon'\".\nLa stazione Darnycja si trova al confine di un grande parco, sul viale Brovary. Originariamente esisteva un solo sottopassaggio che conduceva alla stazione; il 28 novembre 2006 \u00e8 stato poi aggiunto un secondo tunnel a ovest. Ci\u00f2 si \u00e8 reso necessario in quanto la stazione \u00e8 una delle pi\u00f9 frequentate del ramo, a causa del grande numero di utenti che giungono dai quartieri della parte settentrionale della riva sinistra, e a causa del centro commerciale di Darnycja."}
{"id": "2203447", "revid": "61051", "url": "https://it.wikipedia.org/wiki?curid=2203447", "title": "LAPE", "text": ""}
{"id": "2203448", "revid": "105911", "url": "https://it.wikipedia.org/wiki?curid=2203448", "title": "Pigro", "text": "Pigro \u00e8 il sesto album di Ivan Graziani, pubblicato nel 1978 dall'etichetta discografica Numero Uno. \n\u00c8 considerato la massima vetta raggiunta dal cantautore abruzzese o il primo di \"una trilogia di lavori di elevato livello\". Contiene otto storie di vite spezzate dalla pigrizia mentale e dall'indolenza, come nei brani \"Pigro\", \"Monna Lisa\", \"Paolina\", e \"Gabriele D'Annunzio\". \nLa copertina dell'album di Mario Convertino, che ritrae un maiale con i tipici occhiali a montatura rossa indossati da Graziani, vinse il premio di copertina dell'anno.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 61.\nFu registrato nello studio \"Il Mulino\" (dove furono registrati numerosi album di Lucio Battisti e di propriet\u00e0 di Mogol) di Anzano del Parco e mixato agli Stone Castle Studios di Carimate."}
{"id": "2203449", "revid": "22475", "url": "https://it.wikipedia.org/wiki?curid=2203449", "title": "Onychogalea frenata", "text": "Il wallaby dalle briglie (Onychogalea frenata ) \u00e8 una specie minacciata di wallaby che sopravvive al giorno d'oggi solo in tre gruppetti separati nel Queensland, in Australia. Questo piccolo marsupiale deve il nome a una linea bianca simile a una briglia che corre dal retro del collo fino attorno alle spalle. Si ritiene che la popolazione totale di questo animale sia di soli 500 esemplari.\nDescrizione.\nPu\u00f2 raggiungere 1 metro di lunghezza, met\u00e0 della quale \u00e8 costituita dalla coda, e i 4\u20138\u00a0kg di peso. Le femmine sono un po' pi\u00f9 piccole dei maschi.\nAspetti chiave della sua fisionomia sono le suddette \u00abbriglie\u00bb, una striscia dorsale nera e lo sperone della coda. Come molte altre specie di wallaby, presenta anche una serie di strisce sulle guance. Lo sperone della coda, che pu\u00f2 raggiungere 3\u20136\u00a0mm di lunghezza, \u00e8 in parte ricoperto di pelo. Il suo utilizzo \u00e8 ignoto.\nLa \u00abcoda unghiuta\u00bb \u00e8 una caratteristica comune ad altre due specie di wallaby, il wallaby dall'unghia lunata e quello dalla coda unghiuta. Mentre il primo \u00e8 stato dichiarato estinto nel 1956, il secondo \u00e8 diffuso ancora in gran numero nel Queensland settentrionale e nel Territorio del Nord.\nNotturno per natura, questo wallaby \u00e8 attivo soprattutto di notte e al crepuscolo. \u00c8 solito trascorrere le ore del giorno dormendo in cavit\u00e0 tra gli alberi o i cespugli. Nelle aree dove tuttora sopravvive, si tiene vicino ai margini dei terreni di pascolo.\nHa la reputazione di essere un animale timido e solitario. Ogni tanto, quando il cibo scarseggia, pu\u00f2 pascolare in piccoli gruppi di 2-4 esemplari.\nIl wallaby dalle briglie preferisce evitare il confronto diretto con il pericolo e per sfuggirgli pu\u00f2 comportarsi in due modi diversi - nascondendosi nella cavit\u00e0 di un albero o strisciando sotto i bassi cespugli. Se colto di sorpresa all'aperto, cerca di rimanere immobile con la speranza di non essere scorto.\nIl periodo di riproduzione varia a seconda della disponibilit\u00e0 delle risorse alimentari. La femmina d\u00e0 alla luce un unico piccolo dopo un periodo di gestazione di circa 23 giorni; il cangurino viene trasportato nel marsupio materno per circa quattro mesi.\nStoria.\nAi tempi della colonizzazione europea, il wallaby dalle briglie era comune lungo tutta la regione costiera orientale a ovest della Grande Catena Divisoria. I naturalisti del XIX secolo riportarono che l'areale di questa specie si estendeva dalla regione del Fiume Murray, nel Victoria, attraverso il Nuovo Galles del Sud, fino a Charters Towers, nel Queensland.\nLa specie inizi\u00f2 a diminuire notevolmente alla fine del XIX secolo e agli inizi del XX; tra il 1937 e il 1973 non ne venne avvistato neanche un esemplare, tanto che si credette che fosse estinta. Dopo aver letto su una rivista un articolo riguardo alle specie estinte dell'Australia, un produttore di recinti annunci\u00f2 che ne esisteva ancora una popolazione in una propriet\u00e0 nei pressi di Dingo, in Queensland.\nConservazione.\nDal momento della sua riscoperta, il wallaby dalle briglie \u00e8 stato l'obiettivo di progetti conservativi privati per ristabilire popolazioni vitali. I programmi di riproduzione in cattivit\u00e0 hanno permesso di ricostituire tre popolazioni: due nei parchi nazionali statali di Idalia e Taunton, e un'altra in una riserva privata, Project Kial, situata nei pressi di Marlborough, nel Queensland Centrale. Si stima che la popolazione totale di questi animali sia di 400-600 esemplari.\nIl rischio maggiore per la specie \u00e8 costituito dalla predazione da parte delle specie introdotte, soprattutto gatti rinselvatichiti e volpi. Proteggere gli habitat da questi predatori \u00e8 la chiave per un buon mantenimento delle popolazioni nelle riserve.\nImportanza scientifica.\nIl wallaby dalle briglie si \u00e8 dimostrato una specie di notevole interesse per i ricercatori, dato che il suo sistema immunitario sembra essere migliore di quello di altre specie di marsupiali. Secondo l'immunologa specializzata in marsupiali Lauren J. Young, dell'Universit\u00e0 del Queensland Centrale, \u00abrispetto agli altri marsupiali, questi wallaby sembrano essere in grado di sopravvivere con pi\u00f9 facilit\u00e0 a infezioni parassitarie e virali e a varie malattie\u00bb."}
{"id": "2203450", "revid": "1856513", "url": "https://it.wikipedia.org/wiki?curid=2203450", "title": "L\u00edneas A\u00e9reas Postales Espa\u00f1olas", "text": "La L\u00edneas A\u00e9reas Postales Espa\u00f1olas, conosciuta anche con il suo acronimo LAPE, era una compagnia aerea spagnola fondata dal governo della Seconda repubblica spagnola in sostituzione della precedente Compa\u00f1\u00eda de L\u00edneas A\u00e9reas Subvencionadas Sociedad An\u00f3nima (CLASSA).\nBench\u00e9 collegamento tra l'Aeroporto di Madrid-Barajas e Barcellona venne stabilito dalla CLASSA gi\u00e0 negli anni venti, fu la LAPE a creare un collegamento regolare tra i due aeroporti ed inaugurare i primi collegamenti aerei internazionali con la Francia ed il Portogallo.\nStoria.\nNel 1928 il governo del dittatore Miguel Primo de Rivera decise di nazionalizzare le tre compagnie aeree private che operavano sul territorio spagnolo; la Compa\u00f1\u00eda Espa\u00f1ola de Tr\u00e1fico A\u00e9reo (CETA), fondata nel 1921, la Uni\u00f3n A\u00e9rea Espa\u00f1ola (UAE) e la Compa\u00f1\u00eda A\u00e9rea de Transportes che, nel 1927, stabil\u00ec le prime rotte commerciali tra Madrid e Barcellona.\nLa nuova compagnia prese la denominazione di Compa\u00f1\u00eda de L\u00edneas A\u00e9reas Subvencionadas Sociedad An\u00f3nima (CLASSA), tuttavia, il trasporto aereo non riusc\u00ec a decollare fino all'instaurazione della Seconda repubblica spagnola, il cui governo sostitu\u00ec la precedente CLASSA con una nuova realt\u00e0 aziendale, la L\u00edneas A\u00e9reas Postales Espa\u00f1olas, che inaugur\u00f2 i primi servizi regolari sulle rotte che collegavano la capitale Madrid a Barcellona, Isole Baleari, Isole Canarie, Valencia, Siviglia e, fuori dai confini nazionali, a Parigi e Lisbona."}
{"id": "2203458", "revid": "1257944", "url": "https://it.wikipedia.org/wiki?curid=2203458", "title": "Enteroptosi", "text": "Con il termine enteroptosi in medicina si indica un movimento che riguarda la massa intestinale, essa si sposta verso il basso.\nEziologia.\nSi manifesta in seguito ad un evento che ha portato un indebolimento della parete addominale.\nPatologie correlate.\nSi sono riscontrati casi di enteroptosi in caso di stipsi, dolore addominale, dispepsia, vomito.\nEtimologia.\nla parola deriva dal greco: \"enteron\" che significa intestino e \"ptosis\" ovvero caduta.\nTerapia.\nIl trattamento \u00e8 principalmente di tipo contenitivo, nei casi pi\u00f9 gravi si ricorre a enteropessi."}
{"id": "2203460", "revid": "41713", "url": "https://it.wikipedia.org/wiki?curid=2203460", "title": "Agnese dolce Agnese", "text": "Agnese dolce Agnese \u00e8 il settimo album di Ivan Graziani pubblicato nel 1979.\nIl titolo dell'album \u00e8 tratto dal brano \"Agnese\", la cui melodia \u00e8 tratta dalla Sonatina in Sol maggiore di Muzio Clementi (1751-1832) ed \u00e8 molto simile alla canzone \"A Groovy Kind of Love\", gi\u00e0 eseguita da diversi interpreti (tra i quali i Camaleonti, in versione italiana) e successivamente portata al successo da Phil Collins: entrambi i brani (\"A Groovy Kind of Love\" e il pezzo autonomamente composto da Graziani) si richiamano al rond\u00f2 della Sonatina op. 36 n. 5 in Sol maggiore, terzo movimento, di Muzio Clementi.\nIl primo verso della canzone \"Agnese\", \u00abSe la mia chitarra piange dolcemente\u00bb, \u00e8 un esplicito riferimento alla canzone dei Beatles \"While My Guitar Gently Weeps\", scritta e cantata da George Harrison."}
{"id": "2203464", "revid": "879070", "url": "https://it.wikipedia.org/wiki?curid=2203464", "title": "Onychogalea unguifera", "text": "Il wallaby dalla coda unghiuta (Onychogalea unguifera ) \u00e8 una specie di Macropodide diffusa in Queensland, Australia Occidentale e Territorio del Nord. Diversamente dai suoi parenti, il wallaby dalle briglie (\"O. fraenata\") e quello dall'unghia lunata (\"O. lunata\"), non \u00e8 una specie minacciata.\nIl wallaby dalla coda unghiuta \u00e8 di gran lunga la specie pi\u00f9 grande del genere \"Onychogalea\". \u00c8 un animale solitario e notturno che si nutre brucando una grande variet\u00e0 di foglie. La sua pelliccia, di color sabbia, d\u00e0 origine all'altro nome con cui viene indicato.\nNe sono state riconosciute due sottospecie, ma la loro validit\u00e0 viene ancora discussa."}
{"id": "2203468", "revid": "287204", "url": "https://it.wikipedia.org/wiki?curid=2203468", "title": "Blue (rivista)", "text": "Blue \u00e8 stata una rivista antologica di fumetti erotici, pubblicata in Italia da vari editori dal gennaio 1991 fino al dicembre 2009. \nVenne pubblicata per 200 numeri, arrivando a vendere 20.000 copie a numero.\nStoria editoriale.\nFondata da Francesco Coniglio, che ne fu anche editore, si occupava di erotismo nelle sue diverse espressioni ma con particolare attenzione per il mondo dei fumetti erotici. \nHa pubblicato opere di noti autori come Milo Manara, Jean Giraud, Roberto Baldazzini, Giovanna Casotto, Filippo Scozzari, Gipi, Enrico Teodorani e Silvio Cadelo.\nNel 1999 dall'esperienza del progetto della rivista Blue, \u00e8 derivato il progetto della rivista mensile X Comics, orientata espressamente al mondo del fumetto porno e con tematiche pi\u00f9 spinte rispetto a Blue.\nNel marzo 2010 la Coniglio Editore ne ha cessato le pubblicazioni lanciando al suo posto una nuova rivista, \"Touch\" sempre bimestrale ma che ebbe breve durata."}
{"id": "2203469", "revid": "729019", "url": "https://it.wikipedia.org/wiki?curid=2203469", "title": "Ky\u016bsh\u016b J7W", "text": "Il Ky\u016bsh\u016b J7W1 \"Shinden\" (\u9707\u96fb, \"Fulmine glorioso\") era un caccia intercettore monomotore realizzato dall'azienda giapponese Ky\u016bsh\u016b Hik\u014dki Kabushiki Kaisha nella prima parte degli anni quaranta e rimasto allo stato di prototipo.\nCaratterizzato da un aspetto anticonvenzionale, adottava una configurazione alare canard ed un impianto propulsivo in configurazione spingente con il motore collocato sulla parte posteriore della fusoliera.\nRealizzato per dotare la marina imperiale di un intercettatore ad alta manovrabilit\u00e0, venne costruito in soli due esemplari a causa del termine della seconda guerra mondiale. I piani di sviluppo prevedevano anche una versione potenziata, designata J7W2 \"Shinden Kai\" ed equipaggiata con un motore a getto, ma rimase solo una proposta che non super\u00f2 mai la fase progettuale.\nStoria.\nSviluppo.\nIl J7W venne progettato per rispondere ad una specifica emessa dalla Marina imperiale giapponese che prevedeva la fornitura di un nuovo velivolo in grado di poter contrastare gli attacchi dei bombardieri Boeing B-29 Superfortress dell'USAAF che, soprattutto nell'ultima fase della seconda guerra mondiale, riuscivano a sganciare il loro carico bellico nel cuore del territorio giapponese.\nLo sviluppo del \"Shinden\" nasce nel 1943 ad opera del capitano Masaoki Tsuruno, che a capo di un gruppo di ingegneri volle concretizzare una sua intuizione convinto delle potenzialit\u00e0 di un caccia basato sulla configurazione canard. Tsuruno era a conoscenza del lavoro di sviluppo del motore a getto compiuto dall'alleato tedesco ed affascinato dalla nuova tecnologia si convinse che l'abbinamento di un velivolo canard alla propulsione a getto avrebbe realizzato un'insuperabile macchina da combattimento.\nIl progetto, inizialmente dotato di una convenzionale soluzione motoelica, venne proposto ai vertici della Marina i quali si dichiararono interessati dando la possibilit\u00e0 a Tsuruno ed al suo staff di dimostrarne la fattibilit\u00e0 e richiedendo la realizzazione di due alianti, ai quali venne assegnata la designazione MXY-6, per valutare le caratteristiche di una simile tecnologia. Dopo la loro costruzione e che i collaudi in volo diedero i risultati sperati venne realizzato un terzo esemplare dotandolo di un piccolo motore da 20 CV per verificarne l'integrit\u00e0 strutturale sottoposta ad uno sforzo di trazione.\nLe positive impressioni consentirono di passare alla fase successiva con la costruzione del prototipo che ebbe inizio nel giugno del 1944.\nNel frattempo il decorso del conflitto risultava sempre pi\u00f9 a sfavore del Giappone ed i continui bombardamenti statunitensi costrinsero la Marina giapponese a sollecitare la costruzione del nuovo velivolo. L'impellente necessit\u00e0 di contrastare le incursioni nemiche sfoci\u00f2 in un ordine di fornitura mensile di 150 J7W \"Shinden\", 30 affidati alla Ky\u016bsh\u016b Hik\u014dki KK e 120 alla Nakajima Hik\u014dki KK, per un totale di 1\u00a0086 esemplari da consegnare entro l'aprile del 1946.\nIl prototipo riusc\u00ec ad essere completato in soli 10 mesi; durante lo sviluppo, per ovviare ad un problema riscontrato nelle prove di rullaggio, vennero aggiunte delle piccole ruote alla base delle derive verticali, per evitare che durante le operazioni di decollo ed atterraggio le pale dell'elica toccassero il terreno rovinandosi.\nLa sconfitta del Giappone per\u00f2 pose fine allo sviluppo dello \"Shinden\" ed il progetto venne interrotto dopo la costruzione di soli due esemplari, dei quali solo il primo riusc\u00ec ad essere portato in volo, tre volte, durante i collaudi.\nDescrizione tecnica.\nLo \"Shinden\" era caratterizzato da un aspetto anticonvenzionale e da soluzioni tecniche per l'epoca all'avanguardia.\nLa fusoliera, di costruzione interamente metallica, era di sezione ellittica, molto profilata e disegnata attorno all'unico posto di pilotaggio, un abitacolo posizionato sulla parte centrale e chiuso da un tettuccio apribile a scorrimento.\nLa configurazione alare era canard, con l'ala moderatamente a freccia posizionata nella sezione di coda e gli stabilizzatori orizzontali sul muso del velivolo.\nIl carrello d'atterraggio era triciclo anteriore completamente retrattile, l'anteriore, posizionato sotto il posto di pilotaggio retraibile fronte marcia ed i due posteriori, posizionati sotto le semiali, verso l'interno.\nL'impianto propulsivo era in configurazione spingente, con il motore, un Mitsubishi Ha-43, collocato all'interno della parte posteriore della fusoliera. L'Ha-43 era un motore radiale a 18 cilindri doppia stella raffreddato ad aria capace di erogare una potenza pari a 2\u00a0160 CV (1\u00a0589 kW), gi\u00e0 adottato dal caccia Mitsubishi A7M, abbinato ad una grande elica a sei pale posta all'apice posteriore del velivolo. Il raffreddamento era garantito da due grandi prese d'aria poste ai lati della fusoliera.\nL'armamento era costituito da quattro cannoni Type 5 calibro 30 millimetri, situati nella sezione anteriore della struttura.\nEsemplari attualmente esistenti.\nIl primo prototipo, l'unico che \u00e8 riuscito a volare, \u00e8 attualmente esposto al National Air and Space Museum."}
{"id": "2203471", "revid": "599013", "url": "https://it.wikipedia.org/wiki?curid=2203471", "title": "Damien Ryan", "text": ""}
{"id": "2203472", "revid": "827882", "url": "https://it.wikipedia.org/wiki?curid=2203472", "title": "Peter Gordon", "text": "La sua musica \u00e8 percorsa da diverse influenze quali il jazz, il melodramma, il rock e la world music. Ha pubblicato numerosi album, ed ha composto colonne sonore per il cinema, il teatro e la televisione.\nOltre alla sua attivit\u00e0 come solista e componente della Love of Life Orchestra, ha collaborato con numerosi musicisti, comparendo o firmando brani per album di Laurie Anderson, Suzanne Vega, David Johansen, The Flying Lizards, David Van Tieghem, Lawrence Weiner, e Arthur Russell.\nNel 1989 ha prodotto \"Bugie colorate\", il disco d'esordio della band italiana Panoramics.\nRecentemente, Gordon ha realizzato le musiche per la serie TV USA \"The Necklace\". Ha anche lavorato alla colonna sonora di \"Desperate Housewives\".\nPeter Gordon vive attualmente a New Rochelle."}
{"id": "2203475", "revid": "767487", "url": "https://it.wikipedia.org/wiki?curid=2203475", "title": "Alessandro Del Nero", "text": "Biografia.\nNato da una famiglia di baroni, crebbe a Siena dove ricevette un'educazione religiosa nel convento domenicano.\nMolto turbolento sin dall'infanzia, riporta nelle sue opere molte delle sue inquietudini giovanili come possiamo vedere molto bene nelle pagine de \"Il Sonno di Scipione\" opera teatrale di grande impatto scenico e lirico per l'epoca. Quest'opera gli tribut\u00f2 enormi successi sino all'entrata nella celeberrima Accademia degli Intronati, dove compose soprattutto operette in versi.\nMor\u00ec a Siena di morte naturale il 16 aprile 1754.\nFonte.\n\"Grande Dizionario Enciclopedico\""}
{"id": "2203477", "revid": "1776051", "url": "https://it.wikipedia.org/wiki?curid=2203477", "title": "Vittorio Brondi", "text": "Fu senatore del Regno d'Italia nella XXVI legislatura e rettore dell'Universit\u00e0 di Torino.\nBiografia.\nNativo del borgo ligure di Altare, all'epoca in provincia di Genova, consegu\u00ec gli studi ginnasiali a Carcare presso le locali Scuole Pie e gli studi liceali a Savona; sar\u00e0 nel 1886 che all'Universit\u00e0 di Torino consegu\u00ec la laurea in Giurisprudenza. Proprio nell'ateneo torinese insegner\u00e0 in seguito diritto amministrativo fino ad assumere tra il 1916 e il 1919 la carica di preside della facolt\u00e0 e quindi rettore tra il 1922 e il 1924.\nGrazie alla sua adeguata e dimostrata preparazione nel campo culturale umanistico - uno dei suoi trattati (\"Assistenza Legale\") divenne per gli illuminari dell'epoca uno dei principali punti di riferimento - lo porter\u00e0 a partecipare al Consiglio Superiore dell'Assistenza e Beneficenza Pubblica e, per conto del governo, ai Congressi Internazionali di Parigi, Copenaghen e Londra.\nIl 16 ottobre del 1922 fu nominato senatore del Regno d'Italia quasi in contemporanea con l'avvento del Ventennio fascista in Italia."}
{"id": "2203480", "revid": "281901", "url": "https://it.wikipedia.org/wiki?curid=2203480", "title": "Cubiceps gracilis", "text": "Il centrolofo alalunga (Cubiceps gracilis) \u00e8 un pesce di mare appartenente alla famiglia Nomeidae.\nDistribuzione e habitat.\n\u00c8 presente nel mar Mediterraneo occidentale dove non \u00e8 comune e nell'Oceano Atlantico sia orientale (dal golfo di Guascogna al Senegal) che occidentale. \u00c8 molto comune al largo delle coste atlantiche portoghesi e spagnole. \n\u00c8 una specie di profondit\u00e0 ed \u00e8 stata pescata fino a 3000 metri. I giovani si possono trovare, raramente, in superficie, sotto le meduse.\nDescrizione.\nCorpo affusolato, bocca piccola ed occhi grandi. Le pinne pettorali sono molto lunghe, sono inserite davanti alle pinne ventrali ed alla prima pinna dorsale ed arrivano a met\u00e0 della pinna anale e della seconda pinna dorsale.\nLa prima dorsale \u00e8 breve, la seconda pi\u00f9 lunga, uguale ed opposta all'anale. Le ventrali sono piccole, la pinna caudale \u00e8 ampia e forcuta. \nIl colore \u00e8 bruno-violetto, talvolta nero. La bocca \u00e8 nera all'interno. \nRaggiunge 1 m di lunghezza.\nAlimentazione.\nSi ciba prevalentemente di tunicati pelagici del genere \"Salpa\".\nRiproduzione.\nSembra avvenire in inverno. Le uova sono pelagiche.\nBiologia.\n\u00c8 una specie pelagica di profondit\u00e0."}
{"id": "2203482", "revid": "327495", "url": "https://it.wikipedia.org/wiki?curid=2203482", "title": "Cavazzano", "text": ""}
{"id": "2203485", "revid": "287204", "url": "https://it.wikipedia.org/wiki?curid=2203485", "title": "Nicomede", "text": ""}
{"id": "2203486", "revid": "228587", "url": "https://it.wikipedia.org/wiki?curid=2203486", "title": "Viaggi e intemperie", "text": "Viaggi e intemperie \u00e8 l'ottavo album del cantautore italiano Ivan Graziani, pubblicato nel 1980. Dal disco fu tratto il singolo di lancio \"Firenze (canzone triste)/Angelina\", pubblicato nel settembre dello stesso anno. Il singolo raggiunse il 7\u00ba posto delle classifiche nazionali a novembre.\nFormazione.\nBrani 1-3, 6 prodotti da Douglas Bennett e arrangiati da Giovanni Tommaso\nBrani 4, 5, 7-8 prodotti da Ivan Graziani e arrangiati da Ivan Graziani e Giovanni Tommaso\nCritica.\nMarco Bercella di Onda Rock assegna il voto di 7,5 all'album, contestualizzandolo all'interno di una ampia retrospettiva sul cantante. Ivan Graziani viene affiancato alla produzione dall'ex-Perigeo Giovanni Tommaso e dal canadese Douglas Bennett, con il quale il rapporto non procede bene: \"\"Ho voluto un produttore perch\u00e9 capivo che non \u00e8 giusto chiudersi sempre in se stessi, per\u00f2 nel momento che mi sono accorto che invece era la persona sbagliata, o perlomeno che non era esattamente il produttore che poteva aiutarmi a fare certe cose, ho dovuto per forza tornare sulle mie posizioni... La prima versione di 'Firenze' sembrava un film, io ho eliminato parecchie cose in barba a certi stimoli che mi arrivavano dall'alto...\".\"\nSul disco nel suo complesso, Bercella scrive che \"L'abituale efficacia data dal mix fra musica e testi fa passare in secondo piano arrangiamenti che vanno almeno a inficiare proprio i pezzi con maggiore attitudine rock. [...] Da questo punto di vista, invece, a trarre giovamento dai nuovi trattamenti sono proprio gli episodi pi\u00f9 poppeggianti.\" Bercella sottolinea inoltre il successo clamoroso di \"Firenze (canzone triste)\", con la quale \"\"Ivan cala il tris definitivo di ballate che coniugano un'abbagliante bellezza a una straordinaria popolarit\u00e0: dopo Marta di \"Lugano addio\" e \"Agnese\" color di cioccolato, ecco l'irrequieta \"donna d'amare in due\", assieme a Barbarossa \"studente in filosofia\", nella cornice di una Firenze universitaria e colma di storia, ma anche di momenti che stanno repentinamente trasformandosi in ricordi [...] per quello che diventa sui due piedi un instant classic della canzone d'autore italiana.\"\"\nIn una retrospettiva sulla sua carriera, Francesco Russo de Il Dubbio scrive invece che l'album \u00e8 \"considerato ancora tra i suoi migliori anche se in realt\u00e0 si intravedono i primi tentativi di \u201caddomesticamento\u201d del suo spirito graffiante da parte dei discografici.\" Russo cita \"Firenze (canzone triste)\" come uno dei pezzi forti del disco, accanto a \"Dada,\" \"canzone che parla di eroina con la consueta crudezza\", nonostante la veste musicale, che \"comincia a risultare meno immediata e graffiante, risentendo probabilmente del tentativo dei discografici di edulcorare [...] la sua musica\"."}
{"id": "2203488", "revid": "110157", "url": "https://it.wikipedia.org/wiki?curid=2203488", "title": "Live EP (Breaking Benjamin)", "text": "Live EP \u00e8 il secondo EP dei Breaking Benjamin. Inoltre tutto \u00e8 il primo album della band ad essere etichettato dalla Hollywood Records. Tutti i Brani sono registrati dal vivo durante un live della band."}
{"id": "2203490", "revid": "2166030", "url": "https://it.wikipedia.org/wiki?curid=2203490", "title": "Ala\u015fehir", "text": "Ala\u015fehir (in greco \u03a6\u03b9\u03bb\u03b1\u03b4\u03ad\u03bb\u03c6\u03b5\u03b9\u03b1, \"Filadelfia\") \u00e8 una citt\u00e0 della Turchia, centro dell'omonimo distretto della provincia di Manisa.\nSorge nella vallata di Kuzu\u00e7ay ai piedi del Bozda\u011f anticamente chiamato \"Tmolus\".\nStoria.\nVenne fondata nel 189 a.C. dal re di Pergamo Eumene II, che la chiam\u00f2 \"Philadelphia\" (amore fraterno) in onore di suo fratello Attalo II Philadelphus. \u00c8 famosa per essere una delle sette Chiese dell'Asia citate nell'Apocalisse.\nFu conquistata, assieme alle altre citt\u00e0 della Frigia, dal Sultano selgiuchide di R\u016bm Suleyman ibn Qutulmish nel 1075 o 1076, ma fu ripresa dai Bizantini nel 1098.\n\u00c8 assai probabile che la battaglia del 1211 tra l'Imperatore bizantino Teodoro I Lascaris e il selgiuchide Kaykhusraw I (istigato dal deposto Alessio III), in cui quest'ultimo fu ucciso, si sia svolta nelle sue vicinanze.\nFu l'ultima citt\u00e0 bizantina dell'Asia Minore a cadere in mano dei Turchi Ottomani nel 1391. \nDurante la guerra greco-turca seguita all'occupazione di Smirne, la citt\u00e0 venne occupata il 22 giugno 1920 dall'esercito Greco all'inizio dell'avanzata in Anatolia, e incendiata e distrutta dallo stesso il 4 Settembre 1922, durante la rotta greca seguita alla Battaglia di Dumlup\u0131nar."}
{"id": "2203494", "revid": "2031282", "url": "https://it.wikipedia.org/wiki?curid=2203494", "title": "Ken Norton", "text": "Biografia.\nDurante il periodo scolastico si dimostr\u00f2 un atleta eccezionale: alla Jacksonville High School si ciment\u00f2 in otto discipline, risultando sempre vincente. In seguito l'istituto cre\u00f2 la \"Ken Norton Rule\" che rendeva possibile partecipare al massimo a tre discipline. Una volta diplomatosi si trasfer\u00ec, grazie ad una borsa di studio, nella Northeast Missouri State University.\nNei primi anni sessanta, esattamente dal 1963 al 1967, prest\u00f2 servizio nella Marina statunitense ed in questo periodo si avvicin\u00f2 alla boxe.\nNel 1986, cinque anni dopo il ritiro dall'attivit\u00e0 agonistica, rimase coinvolto in un grave incidente stradale rischiando di rimanere paralizzato.\nColpito da una serie di ictus, \u00e8 scomparso nel 2013 all'et\u00e0 di 70 anni.\nCarriera.\nNel 1967, dopo essersi affermato a livello dilettantistico, pass\u00f2 al professionismo tra i massimi: esord\u00ec il 14 novembre sconfiggendo Grady Brazzell in cinque riprese. Fino al maggio del 1970 collezion\u00f2 15 vittorie consecutive, perdendo per la prima volta il 2 luglio di quell'anno contro il venezuelano Jose Luis Garcia. In seguito vinse per altre 14 volte di fila, imponendosi sulla scena pugilistica americana.\nNel 1973 gli capit\u00f2 una grande occasione: quella di battersi contro Muhammad Ali. L'incontro si tenne sabato 31 marzo a San Diego, in California. Nonostante il suo record di 29-1-0, Norton non sembrava un avversario all'altezza del grande Muhammad Ali; sul ring per\u00f2 Norton riusc\u00ec a sovvertire i pronostici: i suoi duri colpi finirono per fratturare la mascella di Ali, e vinse ai punti dopo 12 riprese. Rimane controverso a che round Norton spezz\u00f2 la mascella di Ali. Con questa vittoria Norton si aggiudic\u00f2 il titolo nazionale NABF dei pesi massimi. Lo perse e lo riconsegn\u00f2 nella rivincita del 10 settembre 1973, sconfitto ai punti.\nNonostante la sconfitta contro Ali, la fama di Norton era ormai mondiale cos\u00ec nel marzo del 1974 (a quasi un anno di distanza dalla vittoria contro Ali) combatt\u00e9 contro George Foreman per il titolo mondiale: la supremazia di \"Big George\" fu per\u00f2 evidente, e Norton fu messo KO alla seconda ripresa. Negli anni seguenti affront\u00f2 avversari di basso livello, anche se si ricorda la vittoria contro Jerry Quarry (il 24 marzo 1975) grazie alla quale si riprese il titolo nazionale. Il 28 settembre 1976 affront\u00f2 Ali per la terza volta con in palio i titoli WBA e WBC, venendo sconfitto ai punti dopo 15 riprese.\nLa vittoria ai punti rimane controversa poich\u00e9, nonostante i cartellini dei giudici, secondo molti osservatori, secondo Norton e probabilmente anche secondo il vincitore, quella sera Ali, il leggendario campione, sarebbe stato sconfitto.\nIl 5 novembre 1977 sconfisse Jimmy Young ai punti: poco tempo dopo la WBC lo nomin\u00f2 campione mondiale, in quanto Leon Spinks era stato designato come sfidante di Ali per il titolo WBA. Per effetto di questa deliberazione, Norton \u00e8 stato il primo pugile a conquistare un titolo mondiale senza aver realmente disputato un incontro per l'assegnazione. La situazione si ripet\u00e9 nel 1992 con Lennox Lewis. \nNorton perse il titolo alla prima difesa, il 9 giugno 1978, sconfitto ai punti in 15 riprese da Larry Holmes.\nChiuse la sua carriera il 10 maggio 1981 con un record di 42 vittorie (33 k.o.), 7 sconfitte e 1 pareggio.\nAttore cinematografico.\nVerso la fine della carriera divenne attore per la Paramount di Dino De Laurentis nel film \"Mandingo\".\nNel 1976 Ken Norton fu protagonista del sequel \"Drum, l'ultimo Mandingo\" di Steve Carver, la storia dell'ultimo afro-americano, che si batte per la sua libert\u00e0 e di quella del suo popolo.\nNel 1976 fu contattato da Sylvester Stallone per interpretare il personaggio di Apollo Creed nel film \"Rocky\", ma all'ultimo momento la parte fu assegnata a Carl Weathers.\nVita privata.\nHa avuto cinque figli e sei nipoti.\nIl figlio di Norton, Ken Junior, ha avuto una carriera di successo nel football americano vincendo tre Super Bowl negli anni novanta. \u00c8 il coordinatore difensivo dei Seattle Seahawks."}
{"id": "2203495", "revid": "395393", "url": "https://it.wikipedia.org/wiki?curid=2203495", "title": "Giorgio Pressburger", "text": "Biografia.\nGiorgio Pressburger \u00e8 nato a Budapest da genitori ebrei, originari di Presburgo (oggi Bratislava, \"Pressburg\" in tedesco). Era imparentato alla lontana con Karl Marx, Heinrich Heine ed Edmund Husserl.\nIl rapporto con il fratello gemello Nicola, morto nel 1986, lo segn\u00f2 in maniera indelebile. In una nota per l\u2019\"Autodizionario degli scrittori italiani\" di Felice Piemontese, del 1989, scriveva: \u00abNicola e Giorgio Pressburger, fratelli gemelli, sono scrittori italiani di madrelingua ungherese. Sono nati a Budapest nel 1937\u00bb.\nDurante la seconda guerra mondiale la famiglia Pressburger riusc\u00ec a sfuggire alla sterminio nazista, grazie anche all'intercessione di Giorgio Perlasca che forn\u00ec loro i salvacondotti della legazione spagnola e li ospit\u00f2 presso una delle case protette. Giorgio, Nicola e la sorella superarono l'assedio e la liberazione di Budapest da parte dell'Armata Rossa nascosti nel sotterraneo della sinagoga.\nA 19 anni, in seguito all'invasione sovietica successiva alla rivoluzione ungherese del 1956, la famiglia Pressburger abbandona Budapest per rifugiarsi rocambolescamente prima a Vienna e poi in Italia. Nicola \u00e8 a Parma, dove studia giurisprudenza per poi dedicarsi al giornalismo economico a Milano. Giorgio \u00e8 a Roma, dove studia scienze biologiche all\u2019Universit\u00e0 e teatro all\u2019Accademia d\u2019arte drammatica. L\u00ec ottiene un sussidio mensile e stringe amicizia con Alberto Moravia e Dacia Maraini, oltre che con l'allora funzionario RAI Andrea Camilleri. In quegli anni \u00e8 autore di testi per la televisione, la radio e il teatro, inclusa la trasposizione del celebre romanzo \"Danubio\" di Claudio Magris.\nDal 1975 sceglier\u00e0 come citt\u00e0 di residenza Trieste, \u201ccitt\u00e0 letteraria sotto la bruma dei ricordi\u201d, per ritornare pi\u00f9 vicino alla sua Mitteleuropa natale.\nPoliglotta (parlava italiano, ungherese, tedesco, francese, inglese, russo e sloveno), Pressburger \u00e8 stato una delle figure pi\u00f9 rappresentative del panorama culturale italiano e internazionale, attivo ai massimi livelli in molteplici campi. Ha lavorato nel giornalismo (collabora alle pagine culturali dei quotidiani \"Corriere della Sera\" e \"Avvenire\", e con le riviste letterarie \"Indice\", \"Paragone\", \"Granta\" e \"Panta\") e per la televisione, \u00e8 stato autore e traduttore di testi teatrali (dall\u2019ungherese e dal tedesco), regista di radio e di teatro (anche di opera e di operetta), ha diretto lungo e cortometraggi e insegnato in accademie e universit\u00e0. Per le sue opere ha ricevuto innumerevoli premi.\nIl suo primo romanzo, pubblicato nel 1986 assieme al fratello Nicola, \u00e8 intitolato \"Storie dell'Ottavo Distretto\" e dedicato al quartiere ebraico di Budapest in cui era cresciuto. Il secondo romanzo dei fratelli Pressburger, \"L'elefante verde\", di nuovo ambientato nella Budapest ebraica, viene scritto a quattro mani nel 1982-83 e pubblicato nel 1988, dopo la morte del fratello Nicola. I due libri stupiscono tanto per le atmosfere \"insieme mitiche e abbiette, dal grande respiro mitteleuropeo\" quanto per la \"prosa disadorna, anche cruda, eppure fortemente lirica, un realismo dalle perturbanti accensioni metafisiche\".\nNel 1990, da poco caduto il muro, riesce a convincere l'allora ministro degli esteri Gianni De Michelis a investire in un festival culturale mitteleuropeo nell'ambito dell'iniziativa pentagonale. Pressburger \u00e8 ideatore e direttore artistico dal 1991 al 2003 dell'annuale \"Mittelfest\" di Cividale del Friuli, festival di danza, musica e teatro di diciassette nazioni dell'Europa centrale e dei Balcani, che presenta ogni anno nell'arco di 10-15 giorni un'ampia rassegna di eventi teatrali e musicali. Il primo anno l'Ungheria \u00e8 stata ospite d'onore, e la \"Medea Magiara\" di \u00c1rp\u00e1d G\u00f6ncz \u00e8 stata recitata in cinque lingue contemporaneamente, da cinque compagnie teatrali di altrettanti Paesi, alla presenza dei capi di stato di Ungheria, Italia e Slovenia.\nPer la RAI nel 1993 ha ideato un ciclo di \"16 opere musicali nuove\" commissionate a 16 compositori italiani dell'ultima generazione con i rispettivi testi scritti, per l'occasione, da altrettanti scrittori. Produzioni della RAI e delle case editrici Ricordi, Suvini-Zerboni, Edipan (1993-1994).\nPressburger ha svolto anche attivit\u00e0 istituzionale come assessore del comune di Spoleto dal 1995 al 1998; nel 2001 ha ricevuto il premio Citt\u00e0 di Spoleto.\nNel 1998 \u00e8 stato nominato dal ministro degli Affari Esteri, direttore dell'Istituto Italiano di Cultura di Budapest per un biennio, poi rinnovato sino al 2002. Tra gli eventi da lui patrocinati: introduzione del \"Concerto Italiano di Capodanno\" con l'orchestra di Santa Cecilia nel 2000, del Teatro Verdi di Trieste nel 2001, della Festival Orchestra Nazionale Ungherese nel 2002, con la direzione di Zolt\u00e1n Pesk\u00f3; celebrazione di Giacomo Leopardi nel duecentesimo anno dalla nascita, eventi e mostre dedicate a grandi maestri italiani (Alberto Savinio, Massimo Campigli ecc.), al design, all'architettura (Aldo Rossi), alla moda italiana; Giornata delle poesia con la partecipazioni di poeti da tutto il mondo; organizzazione e produzione di opere musicali quali \"Partita a pugni\" di Vieri Tosatti, \"Il prigioniero\" di Luigi Dallapiccola, \"I Rusteghi\" di Ermanno Wolf-Ferrari, Budapest 2000. Ideazione e produzione con contributi italo-ungheresi (Ministero Esteri Italiano e Ministero Beni Culturali Ungherese) dello spettacolo di danza \"Viva Verdi\" (2001).\nPer le strade, i palcoscenici e le osterie il pubblico italiano pot\u00e9 incontrare George Tabori e Tam\u00e1s Ascher, P\u00e9ter Esterh\u00e1zy e Claudio Magris, Ji\u0159\u00ed Menzel e Otomar Krej\u010da, Krzysztof Zanussi e Krystian Lupa e Biljana Srbljanovi\u0107. \nDal 1999 al 2002 \u00e8 stato nominato dal Ministro degli Affari Culturali membro del Consiglio di Amministrazione della Fondazione del Gran Teatro La Fenice di Venezia.\nFu ideatore e direttore artistico del Castel Teatro Festival, promosso nel 2007 dalla Provincia di Trieste, e che prosegue nell'estate 2008 coinvolgendo tutte le istituzioni teatrali del territorio della provincia e estendendosi anche alla Slovenia, e che prevede l'invito di compagnie di teatro e di danza internazionali.\nNel marzo del 2008 riceve dal Ministro della Cultura ungherese l'incarico di presidente del Consiglio Artistico per l'ideazione e realizzazione degli eventi per P\u00e9cs2010, capitale europea della cultura.\nNell'aprile del 2009 accetta la candidatura, per l'Italia dei Valori, alle elezioni europee del 7 giugno 2009, pur senza venire eletto - un'esperienza politica \"brevissima\" che in seguito reputer\u00e0 \"una delusione\". Nel 2010 gli \u00e8 stato assegnato il premio Alabarda d'oro alla carriera per la letteratura. \nNel 2013 gli \u00e8 stato dedicato un film documentario dal titolo \"Messaggio per il secolo\", prodotto e diretto da Mauro Caputo.\nNel 2014 da una sua raccolta di racconti \u00e8 nato il film \"L'orologio di Monaco\", presentato al Festival Internazionale del Film di Roma e nel 2016 da un suo romanzo, il film \"Il profumo del tempo delle favole\", presentato alla 73\u00aa Mostra del Cinema di Venezia per le Giornate degli Autori-Venice days, entrambi diretti da Mauro Caputo, dove Pressburger \u00e8 anche voce narrante e protagonista. \nGiorgio Pressburger muore a Trieste il 5 ottobre 2017 all'et\u00e0 di 80 anni.\nNel 2019 il film \"La legge degli spazi bianchi\" completa la trilogia a lui dedicata ed \u00e8 stato selezionato alla 76\u00aa Mostra del Cinema di Venezia per le Giornate degli Autori.\nNel gennaio 2022 \u00e8 stato prodotto il cofanetto della trilogia \"Sul fondo della coscienza\", composizione dei tre film girati da Mauro Caputo dedicati a Giorgio Pressburger e distribuiti da Istituto Luce Cinecitt\u00e0.\nOpere.\nRadiotelevisione.\nTra il 1962 e il 1971 cura la regia di circa venti produzioni, scrive quattro testi e con tre di essi:\npartecipa al Prix Italia.\nLe produzioni radiofoniche di quegli anni sono caratterizzate anche da esperimenti di linguaggio e musica elettronica. Tra le molte: \nTeatro di prosa.\nPressburger \u00e8 inoltre autore di testi teatrali, dei quali cura anche la regia:\nHa inoltre avuto il \"Premio Salvo Randone\" alla carriera nel 2007.\nNarrativa.\nI suoi libri sono tradotti in ungherese, francese, inglese, spagnolo, tedesco, olandese, ceco, giapponese. Ha inoltre vinto il Premio Alabarda d'oro 2010 alla carriera per la letteratura."}
{"id": "2203497", "revid": "834", "url": "https://it.wikipedia.org/wiki?curid=2203497", "title": "Q Concert (1980)", "text": "Q Concert \u00e8 un EP di Ivan Graziani, Ron e Goran Kuzminac, pubblicato dalla RCA Italiana nel 1980.\nDescrizione.\nContiene un brano inedito, \"Canzone senza inganni\", eseguito insieme dai tre cantautori, e tre brani del loro repertorio da solisti reincisi, quindi in versioni diverse da quelle gi\u00e0 note: \"Dada\" (originale nell'album \"Viaggi e intemperie\") di Ivan Graziani, \"Io ti cercher\u00f2\" (originale nell'album \"Una citt\u00e0 per cantare\") di Ron e \"Tempo\" (originale nell'album \"Ehi ci stai\") di Goran Kuzminac.\nA questo Qdisc far\u00e0 seguito una tourn\u00e9e congiunta dei tre artisti."}
{"id": "2203499", "revid": "729019", "url": "https://it.wikipedia.org/wiki?curid=2203499", "title": "Utero didelfo", "text": "L'utero didelfo, o utero doppio, \u00e8 una malformazione uterina.\nEtimologia.\nLa parola deriva dal greco, \"dis\" che indica il numero due e \"delphys\" ovvero utero.\nManifestazioni.\nSi mostrano due uteri distinti con una doppia cervice uterina e molto raramente si osservano due vagine. Spesso viene accompagnato da altre malformazioni congenite come l'agenesia renale\nDiagnosi.\nLa risonanza magnetica \u00e8 utile per individuare anomalie simili."}
{"id": "2203508", "revid": "119718493", "url": "https://it.wikipedia.org/wiki?curid=2203508", "title": "Sorelle Materassi (miniserie televisiva)", "text": "Sorelle Materassi \u00e8 uno sceneggiato televisivo prodotto e trasmesso nel 1972 dalla RAI sull'allora Programma Nazionale (in seguito diventato Rai 1). Era tratto dal romanzo omonimo di Aldo Palazzeschi pubblicato nel 1934.\nLa sceneggiatura della \"fiction\" televisiva - articolata in tre puntate messe in onda in prima serata nelle domeniche del 24 settembre, del 1\u00ba ottobre e dell'8 ottobre - era di Luciano Codignola e Franco Monicelli, con la supervisione dello stesso Aldo Palazzeschi, mentre la regia era firmata da Mario Ferrero.\nPrincipali interpreti erano, nei ruoli delle tre sorelle Materassi (ricamatrici\" di bianco\"), Sarah Ferrati (Teresa), Rina Morelli (Carolina) e Nora Ricci (Giselda, sposata ma poi abbandonata dal marito), in quello della fedele domestica Niobe Ave Ninchi e in quello del nipote Remo Giuseppe Pambieri. Fra le comparse figura anche l'allora ventenne Roberto Benigni nel ruolo di \"un giovanotto\".\nAltri interpreti:\nLa trama dello sceneggiato televisivo ricalca fedelmente quella del romanzo e del film con il medesimo titolo - appunto, \"Sorelle Materassi\" - che ne fu ricavato negli anni quaranta dal regista Ferdinando Maria Poggioli."}
{"id": "2203509", "revid": "1442080", "url": "https://it.wikipedia.org/wiki?curid=2203509", "title": "Dorcopsis atrata", "text": "Il dorcopside nero (Dorcopsis atrata ), noto anche come wallaby di foresta nero, \u00e8 una specie di marsupiale della famiglia dei Macropodidi. \u00c8 endemico di Goodenough, una piccolissima isola (meno di 100 km\u00b2) al largo della Papua Nuova Guinea. Vive nelle foreste montane di querce tropicali ad un'altitudine compresa tra i 1000 e i 1800 m. Si ritiene che la femmina dia alla luce un unico piccolo. Questo marsupiale compie degli spostamenti stagionali verso altitudini inferiori. Sebbene in passato venisse cacciato a scopo alimentare dagli indigeni, ora la caccia \u00e8 notevolmente diminuita e la minaccia principale alla sua sopravvivenza \u00e8 costituita dalla deforestazione."}
{"id": "2203510", "revid": "1543377", "url": "https://it.wikipedia.org/wiki?curid=2203510", "title": "Premio per la migliore birra di Galles", "text": "Il Champion Beer of Wales \u00e8 un premio per la birra in Galles, presentata dalla \"Campaign for Real Ale\" (Campagna per la vera birra inglese detta anche CAMRA) e dalla \"Great Welsh Beer &amp; Cider Festival\", tenuto a Cardiff.\nIl premio viene selezionato da un sistema multi-fila. In primo luogo, diversi componenti del CAMRA nominano le birre che sono in regola, con una produzione non stagionale per almeno un anno, dalle fabbriche di birra di lingua gallese in una serie di categorie. Le birre nominate in ogni categoria poi vengono presentate all'\u00e9quipe di gustatori, che sono sei persone per ogni stile, che assaggia ogni birra in uno stile particolare, praticamente un assaggio cieco. Queste \u00e9quipe di gustatori sono selezionate dal CAMRA, i membri ed altri individui, compreso i membri dell'industria della birra (sebbene i rappresentanti delle fabbriche di birra delle birre nominate vengono esclusi). I vincitori di ciascuna di queste categorie vengono presentate a delle celebrit\u00e0 locali, politici e fabbricanti di birra, e anche loro fanno l'assaggio cieco, e cos\u00ec selezionano la lista di quelli che meritano la medaglia d'oro, la medaglia d'argento e la medaglia di bronzo. I premi vengono dati per la birra che vince in ogni categoria e ai primi tre posti globali.\nVincitori.\nI vincitori precedenti e correnti sono riassunti qui:"}
{"id": "2203512", "revid": "547034", "url": "https://it.wikipedia.org/wiki?curid=2203512", "title": "La citt\u00e0 che io vorrei", "text": "La citt\u00e0 che io vorrei \u00e8 il primo album a proprio nome di Ivan Graziani, pubblicato dalla Freedom Italiana Records nel 1973 (alcune discografie riportano il 1974 come prima pubblicazione).\nTracce.\nBrani composti da Ivan Graziani"}
{"id": "2203513", "revid": "287204", "url": "https://it.wikipedia.org/wiki?curid=2203513", "title": "Sklovskij", "text": ""}
{"id": "2203520", "revid": "767487", "url": "https://it.wikipedia.org/wiki?curid=2203520", "title": "Hobart Merritt Van Deusen", "text": "Negli anni cinquanta, insieme a Ernst Mayr, effettu\u00f2 una spedizione ornitologica sull'isola di Goodenough, al largo della Papua Nuova Guinea. Nel corso di questo viaggio, scopr\u00ec il dorcopside nero, una piccola specie forestale di canguro endemica dell'isola."}
{"id": "2203526", "revid": "339392", "url": "https://it.wikipedia.org/wiki?curid=2203526", "title": "Abd ul-Baha", "text": ""}
{"id": "2203529", "revid": "247222", "url": "https://it.wikipedia.org/wiki?curid=2203529", "title": "Desperation (album)", "text": "Desperation \u00e8 l'album discografico dell'esordio di Ivan Graziani che per\u00f2 esce a nome di \"Rockleberry Roll\" (pseudonimo dello stesso Ivan Graziani), pubblicato dall'etichetta discografica Freedom Records nel 1973.\nTracce.\nTutti i brani composti da Ivan Graziani e Widen\nMusicisti.\nNote aggiuntive"}
{"id": "2203539", "revid": "765341", "url": "https://it.wikipedia.org/wiki?curid=2203539", "title": "Henry Bence Jones", "text": "Nacque in un paese del Suffolk nel 1813 da un ufficiale dei Dragoni. Fu educato al Trinity College a Cambridge e poi si diede agli studi di medicina al \"St George's Hospital\" e di chimica all'University College di Londra.\nNel 1841 si trasfer\u00ec in Germania per lavorare nel campo della chimica con Justus von Liebig all'Universit\u00e0 di Giessen.\nFu \"fellow\" e successivamente \"senior censor\" al Collegio Reale di medicina e alla Royal Society, divenendo segretario per molti anni della Royal Institution. Nel 1846 divenne medico del \"Sr. George's Hospital\".\nMor\u00ec a Londra il 20 aprile 1873.\nBence Jones fu considerato un luminare nel campo delle patologie dello stomaco e del rene. Scrisse numerosi libri scientifici e pubblic\u00f2 molti lavori di ricerca, oltre al libro \"The Life and Letters of Faraday\" (1870).\nIl suo nome \u00e8 legato alle proteine da lui descritte per la prima volta nel 1847, appunto chiamate proteine di Bence Jones."}
{"id": "2203540", "revid": "438678", "url": "https://it.wikipedia.org/wiki?curid=2203540", "title": "&quot;Tu&quot; (o dell'amicizia)", "text": ""}
{"id": "2203541", "revid": "486946", "url": "https://it.wikipedia.org/wiki?curid=2203541", "title": "Gedw\u00eby Ignasia", "text": ""}
{"id": "2203545", "revid": "810736", "url": "https://it.wikipedia.org/wiki?curid=2203545", "title": "Campaign for Real Ale", "text": "Il Campaign for Real Ale (conosciuto anche con la sigla CAMRA) \u00e8 un'associazione indipendente di volontariato del Regno Unito, che ha lo scopo principale di promuovere la birra tradizionale (cask ale) e i pub britannici tradizionali . L'organizzazione ha sede a St Albans in Inghilterra. Attualmente \u00e8 la pi\u00f9 grande organizzazione di consumatori che si occupa di un singolo prodotto del Regno Unito, ed \u00e8 un membro fondatore della European Beer Consumers' Union (detta anche \"EBCU\").\nStoria.\nIl CAMRA \u00e8 stato fondato nel 1971 da quattro appassionati del mondo della birra: Graham Lees, Bill Meller, Michael Hardman e Jim Makin sotto il nome di \"Campaign for the Revitalisation of Ale\", che abbreviato divent\u00f2 \"Campaign for Real Ale\" l'anno successivo.\nAl 2015, l'associazione contava oltre 175.000 membri.\nObiettivi.\nGli scopi delle campagne dimostrative del CAMRA includono la promozione di piccoli produttori di birra e pub, la riforma le leggi di concessione delle licenze, la riduzione delle tasse sulla birra e fermare la fusione tra le fabbriche produttrici di birra britanniche locali. Inoltre promuove le variet\u00e0 meno comuni di birra e di altre bevande fermentate tradizionali, come la Stout, la Porter, la Mild ale, il tradizionale Sidro e il Perry (sidro di pere).\nEventi e pubblicazioni.\nIl CAMRA ogni anno pubblica una guida indipendente, senza pubblicit\u00e0, che registra i migliori produttori di birre tradizionali del Regno Unito (la \"Good Beer Guide\") e i migliori pub.\nOrganizza il \"Great British Beer Festival\" (GBBF, \"Grande festival britannico della birra\"), che si svolge ogni anno a Londra nella prima met\u00e0 di agosto, e il \"National Winter Ales Festival\" ( NWAF, \"Festival nazionale delle birre invernali\"), che ha luogo a Manchester nella seconda met\u00e0 di gennaio e, tramite i suoi rappresentanti, locali anche molte decine festival locali minori.\nCura anche il \"National Inventory of Historic Pub Interiors\", per contribuire a dare maggiore riconoscimento e protezione ai pub storici della Gran Bretagna.\nPremi.\nIl CAMRA ricompensa con un premio il migliore pub dell'anno (\"Pub of the year\"), attribuito in base ai voti di 4.000 membri attivi.\nAssegna anche il premio per la migliore birra della Gran Bretagna (\"Champion Beer of Britain\" o CBoB), assegnato in occasione del Festival britannico della birra."}
{"id": "2203558", "revid": "77077146", "url": "https://it.wikipedia.org/wiki?curid=2203558", "title": "Giuseppe Ros", "text": ""}
{"id": "2203560", "revid": "305248", "url": "https://it.wikipedia.org/wiki?curid=2203560", "title": "Conrad Nicholson Hilton", "text": ""}
{"id": "2203561", "revid": "33921", "url": "https://it.wikipedia.org/wiki?curid=2203561", "title": "Dal temperamento un metodo", "text": ""}
{"id": "2203564", "revid": "599013", "url": "https://it.wikipedia.org/wiki?curid=2203564", "title": "Negele Knight", "text": ""}
{"id": "2203565", "revid": "729019", "url": "https://it.wikipedia.org/wiki?curid=2203565", "title": "Type 26 (pistola)", "text": "Il Type 26 (o Modello 26) era un revolver o rivoltella (in lingua giapponese \"Nijuroku nenshiki kenj\u016b\"), la prima pistola moderna a essere adottata dall'esercito imperiale giapponese. Fu creato al arsenale Koishikawa e il suo nome deriva dal suo anno di adozione nel sistema di data giapponese (il 26\u00ba anno del regno dell'imperatore Meiji). Il revolver fu usato in diversi conflitti, incluso la guerra russo-giapponese e la seconda guerra mondiale.\nIl Type 26 era originariamente inteso per essere usato come arma da fianco per la cavalleria, ed era solitamente dotato di un cordino sull'anello del calcio della pistola. A causa della penuria di forniture, rimase ad essere usata come arma ausiliaria fino alla fine della secondo conflitto mondiale."}
{"id": "2203567", "revid": "114906084", "url": "https://it.wikipedia.org/wiki?curid=2203567", "title": "Parla tu...", "text": "Parla tu... \u00e8 un album registrato dal vivo di Ivan Graziani pubblicato dalla Numero Uno nel 1982.\nIl disco.\n\"Dottor Jekill Mister Hyde\", \"Angelina\", \"Taglia la testa al gallo\" sono state registrate a Catania nel luglio 1981; \"Pigro\" \u00e8 stata registrata a Torino nel settembre 1981; \"Fuoco sulla collina\" \u00e8 stata registrata a Napoli nel 1981; \"Lontano dalla paura\" \u00e8 stata registrata a Pesaro, nel settembre 1981; \"Isabella sul treno\" \u00e8 stata registrata a Firenze nel 1980; \"Lugano addio\", \"Paolina\", \"Agnese\", \"Motocross\", \"Monna Lisa\", \"Digos Boogie\" sono state registrate a Villa Gordiani, Roma, nel 1981; \"Parla tu\" \u00e8 stata registrata durante le prove al Teatro Palestra di San Leo nel gennaio 1982.\nIn copertina \u00e8 raffigurato un disegno realizzato da Ivan Graziani e dalla moglie Anna; la copertina \u00e8 di Roberto Logoluso.\nDall'album fu tratto il 45 giri \"Parla tu/Fuoco sulla collina\"; \"Parla tu\" \u00e8 una canzone tratta dal repertorio degli Anonima Sound, gruppo in cui aveva suonato Graziani.\nNel 2015, in occasione del settantesimo anniversario della nascita di Graziani, il disco \u00e8 stato ristampato in CD dalla Sony Music."}
{"id": "2203580", "revid": "729019", "url": "https://it.wikipedia.org/wiki?curid=2203580", "title": "Sergio Ottolina", "text": "Biografia.\nFu due volte campione italiano dei 100 metri (1963 e 1964) e altrettante dei 200 (1964 e 1966). Si afferm\u00f2 in campo internazionale stabilendo il record europeo dei 200 metri il 21 giugno 1964 a Saarbr\u00fccken con il tempo di 20\"4, migliorando il primato precedente (20\"5) stabilito da Livio Berruti quando vinse la medaglia d'oro alle Olimpiadi del 1960.\nLo stesso anno partecip\u00f2 ai Giochi della XVIII Olimpiade di Tokyo conquistando l'accesso a due finali: quella dei 200 metri, conclusa all'ottavo posto, e quella della staffetta 4\u00d7100 metri (composta da Berruti, Preatoni, Ottolina e Giannattasio), che giunse settima.\nQuattro anni dopo, ai Giochi della XIX Olimpiade di Citt\u00e0 del Messico, raggiunse nuovamente la finale con la staffetta veloce (questa volta composta da Ottolina, Preatoni, Sguazzero e Berruti), che ripet\u00e9 lo stesso piazzamento dei Giochi precedenti.\nFu costretto a terminare la carriera da un incidente motociclistico alla vigilia delle Olimpiadi di Monaco del 1972. Nel 1976 fu membro dell'equipaggio di bob a 4 che giunse terzo ai campionati italiani.\nAl Museo dello sport di Torino, allestito all'interno dello Stadio Olimpico, sono presenti alcuni suoi cimeli delle partecipazioni olimpiche, tra cui scarpe, maglietta da gara e medaglie."}
{"id": "2203586", "revid": "1538224", "url": "https://it.wikipedia.org/wiki?curid=2203586", "title": "Ivan Graziani (album)", "text": "Ivan Graziani \u00e8 il decimo album di Ivan Graziani pubblicato nel 1983.\nFu registrato negli Stone Castle Studios di Carimate (CO)."}
{"id": "2203587", "revid": "122540682", "url": "https://it.wikipedia.org/wiki?curid=2203587", "title": "Fabrizio Forquet", "text": "Biografia.\nDiscendente di una nobile famiglia napoletana di antiche origini francesi, era figlio di Pietro Forquet, giocatore di bridge di fama internazionale, membro del Blue Team.\nSi \u00e8 laureato in lettere, indirizzo di storia economica, all'Universit\u00e0 Federico II di Napoli, col massimo dei voti e la lode. Si \u00e8 poi specializzato in giornalismo presso la Libera universit\u00e0 internazionale degli studi sociali Guido Carli di Roma.\n\u00c8 stato vicedirettore e capo della redazione romana del quotidiano Sole 24 Ore. Si occupava, in particolare, di politica economica e di politica italiana. Ha pubblicato, per Laterza, in collaborazione con Giuliano Amato, il libro \"Lezioni dalla crisi\", saggio sulla grande crisi economico-finanziaria del 2007-2013, opera premiata con il \"Gozzo d'argento\" come miglior libro di economia del 2013. \u00c8 stato direttore scientifico del master in Giornalismo economico del Gruppo 24 Ore e direttore del master in Management politico Sole24Ore-LUISS. Ha pubblicato, sempre per Laterza, il libro intervista \"Noi in bilico\", sui temi della integrazione europea.\nHa fatto parte del comitato editoriale della fondazione Italianieuropei\n\u00c8 morto a 48 anni il 2 aprile 2016 due settimane dopo un ricovero per un malore. Era sposato con Valentina Consiglio e padre di quattro figli.\nPubblicazioni.\nHa scritto libri e articoli su politica, politica economica, Unione europea, lavoro, comunicazione."}
{"id": "2203593", "revid": "179092", "url": "https://it.wikipedia.org/wiki?curid=2203593", "title": "Sabayon", "text": ""}
{"id": "2203598", "revid": "767487", "url": "https://it.wikipedia.org/wiki?curid=2203598", "title": "Bob Houghton", "text": "\u00c8 principalmente noto, assieme a Roy Hodgson, per aver rivoluzionato i moduli di gioco del calcio in Svezia grazie al modulo 4-4-2 basato sul pressing.\nCarriera.\nDopo una breve carriera da calciatore professionista nel Fulham e nel Brighton, nel 1970 Houghton inizi\u00f2 la sua carriera di allenatore (affiancandola a quella di giocatore) nella squadra dilettantistica dello Hastings United, divenendo l'allenatore pi\u00f9 giovane ad aver allenato una squadra inglese. Nel 1971 Houghton pass\u00f2 ad allenare il Maidstone United, mentre l'anno successivo fu assunto come vice allenatore di Bobby Robson nell'Ipswich Town.\nNel 1974 Houghton fu ingaggiato come tecnico del che, con il suo modulo di gioco allora inedito per la Svezia, condusse alla conquista di tre campionati e tre Coppe di Svezia. Con Houghton in panchina la squadra guadagn\u00f2 inoltre una certa fama a livello internazionale raggiungendo la finale di Coppa dei Campioni nel 1979 (persa contro il Nottingham Forest) e giungendo seconda in Coppa Intercontinentale (il Malm\u00f6 aveva giocato la partita a causa della rinuncia del Nottingham Forest).\nNel 1980, dopo una breve esperienza in Grecia con l', Houghton torn\u00f2 in Inghilterra sulla panchina del Bristol City, da cui si dimise nel 1982 dopo una sconfitta contro il . Passato al Toronto Blizzard, con cui raggiunse la finale nel 1984 (ultima edizione della NASL), Houghton allen\u00f2 per due anni la squadra saudita dell'Al-Ittihad (con cui vinse una coppa di Lega nel 1986) per poi tornare, nel 1987, in Svezia, sulla panchina dell'\u00d6rgryte.\nNegli anni novanta Houghton, dopo aver allenato per una seconda volta il e l'Al-Ittihad, ebbe delle brevi esperienze sulla panchina dello e del Colorado Rapids per poi passare, a partire dal 1997, ad allenare squadre nazionali, esordendo come commissario tecnico della nazionale cinese. Dopo aver mancato la qualificazione al mondiale del 1998, Houghton lasci\u00f2 l'incarico.\nDopo aver ricoperto alcuni incarichi dirigenziali per diverse squadre cinesi, nel 2005 Houghton riprese la carriera di commissario tecnico dapprima sulla panchina della nazionale uzbeka, quindi, dal 2006 fino al 2011, su quella della nazionale indiana, contribuendo ad un miglioramento nei risultati e nelle prestazioni della squadra."}
{"id": "2203600", "revid": "48193", "url": "https://it.wikipedia.org/wiki?curid=2203600", "title": "Elementi del gruppo 14", "text": ""}
{"id": "2203601", "revid": "1372005", "url": "https://it.wikipedia.org/wiki?curid=2203601", "title": "Ebremaro di Th\u00e9rouanne", "text": "Sostitu\u00ec per un breve periodo Dagoberto da Pisa comme Patriarca latino di Gerusalemme (forse nel 1103 o 1104); fu deposto quando il Papa reintegr\u00f2 Dagoberto come Patriarca.\nNel 1107 fu nominato arcivescovo di Cesarea."}
{"id": "2203603", "revid": "123063152", "url": "https://it.wikipedia.org/wiki?curid=2203603", "title": "Nove (album)", "text": "Nove \u00e8 l'undicesimo album di Ivan Graziani, pubblicato nel 1984."}
{"id": "2203607", "revid": "316629", "url": "https://it.wikipedia.org/wiki?curid=2203607", "title": "Giulietta e Romeo (Zingarelli)", "text": "Giulietta e Romeo \u00e8 un dramma per musica del compositore Nicola Antonio Zingarelli su libretto di Giuseppe Maria Foppa, tratto dalla novella cinquecentesca dallo stesso titolo scritta da Luigi da Porto. L'opera fu data in prima esecuzione nell'ambito della stagione di Carnevale del Teatro alla Scala di Milano il 30 gennaio 1796.\n\"Giulietta e Romeo\" fu composta da Zingarelli in pochissimo tempo (si racconta di solo otto giorni) ed \u00e8 considerata il suo capolavoro. L'opera rimase in repertorio in Italia per alcuni decenni anche nel secolo successive ed il ruolo di Romeo fu una delle parti favorite sia di Giuditta Pasta, sia pi\u00f9 tardi di Maria Malibran."}
{"id": "2203614", "revid": "320578", "url": "https://it.wikipedia.org/wiki?curid=2203614", "title": "M\u012brz\u0101 Hossein \u02bfAli Nuri", "text": ""}
{"id": "2203616", "revid": "547034", "url": "https://it.wikipedia.org/wiki?curid=2203616", "title": "Piknic", "text": "Piknic \u00e8 il dodicesimo album di Ivan Graziani, pubblicato nel 1986.\nL'arrangiamento e la produzione furono affidati dall'allora \"BMG-Ariola\" (oggi \"BMG Ricordi\") a Fabio Liberatori, ex tastierista degli Stadio il quale, in una recente intervista, ha dichiarato di aver adottato, d'accordo con Graziani e gli altri musicisti, una metodologia del tutto inusuale, montando un vero palco \u201clive\u201d nell\u2019enorme studio della RCA Italiana. Il chitarrista suon\u00f2 cos\u00ec la sua ritmica come in un album dal vivo, \"con le sonorit\u00e0 degli amplificatori e del PA (la sigla sta per \"Public Address\" ed \u00e8 un'amplificazione audio da sala, da concerto; in altre parole, si tratta degli impianti audio di potenza che si usano ai concerti)\". \nIl cantante, che per formazione era diffidente verso i synths, diede a Liberatori molta fiducia ed ebbe cos\u00ec modo di inserire un po' di elettronica nell'album, cosa mai avvenuta in passato nei suoi dischi.\nPiknic rimane una delle sue opere pi\u00f9 particolari sebbene alcuni fans ebbero qualche difficolt\u00e0 ad accettarlo, sentendosi un po\u2019 spiazzati dagli arrangiamenti inusuali."}
{"id": "2203618", "revid": "320578", "url": "https://it.wikipedia.org/wiki?curid=2203618", "title": "Mirza Hossein Ali Nuri", "text": ""}
{"id": "2203620", "revid": "1372005", "url": "https://it.wikipedia.org/wiki?curid=2203620", "title": "Wilhelm von Giesebrecht", "text": "Biografia.\nNato a Berlino, Friedrich Wilhelm von Giesebrecht era figlio di Karl Giesebrecht (morto nel 1832), e nipote del poeta Ludwig Giesebrecht (1792\u20131873).\nStudi\u00f2 con Leopold von Ranke, e il suo primo lavoro importante, \"Geschichte Ottos II\", fu proprio un contributo all'opera \"Jahrb\u00fccher des deutschen Reichs unter dem s\u00e4chsischen Hause\" curata da Ranke a Berlino negli anni 1837\u20131840. Nel 1841 pubblic\u00f2 il suo \"Jahrb\u00fccher des Klosters Altaich\", una ricostruzione dei perduti \"Annales Altahenses\", una fonte medievale della quale si conservavano solo frammenti, nascosti in altre cronache.\nLa brillantezza del suo approccio filologico emerse clamorosamente nel 1867, quando fu finalmente rinvenuta una copia della cronaca originale che permise il confronto fra il manoscritto originale e la precedente ricostruzione di Giesebrecht: venne messo in luce come il suo lavoro avesse portato a una restituzione sostanzialmente corretta dell'originale.\nNel frattempo era stato nominato \"Oberlehrer\" nel Joachimsthaler Gymnasium di Berlino; gli fu finanziato un viaggio in Italia, e come risultato delle sue ricerche gli fu pubblicato il \"De litterarum studiis apud halos primis mediiaevi seculis\" (Berlino, 1845), uno studio sulla sopravvivenza della cultura classica nelle citt\u00e0 italiane durante il Medioevo, oltre che vari saggi critici sulle fonti per la storia dei primi papi. Nel 1851 apparve la sua traduzione delle \"Historiae\" di Gregorio di Tours, che \u00e8 la versione standard in tedesco.\nQuattro anni dopo apparve il primo volume della sua grande opera, \"Geschichte der deutschen Kaiserzeit\", il cui quinto volume fu pubblicato nel 1888. Era il primo lavoro nel quale i risultati del metodo scientifico di ricerca si aprissero al mondo intero.\nGrandezza nello stile e brillantezza espositiva si univano a una padronanza assoluta delle fonti in un modo mai raggiunto fino allora da uno storico tedesco.\nSebbene gli storici successivi abbiano profondamente criticato la sua glorificazione dell'era dell'imperialismo tedesco con le sue complicazioni italiane, nelle quali gli interessi della Germania furono sacrificati per una gloria vana.\nLa storia di Giesebrecht, tuttavia, apparve quando il nuovo impero germanico era in via di formazione, e divenne popolare sia grazie al tono patriottico che ai suoi meriti intrinseci.\nNel 1857 entr\u00f2 come professore ordinario all'Universit\u00e0 di K\u00f6nigsberg, e nel 1862 succedette a Heinrich von Sybel quale professore di storia all'Universit\u00e0 di Monaco. Il Regno di Baviera lo onor\u00f2 in vari modi, ed egli mor\u00ec a Monaco il 17 dicembre 1889.\nIn aggiunta ai lavori gi\u00e0 menzionati, Giesebrecht pubblic\u00f2 una buona monografia su Arnaldo da Brescia (Monaco, 1873), una collezione di saggi dal titolo \"Deutsche Reden\" (Monaco, 1881): Fu anche un attivo membro del gruppo di studiosi che, nel 1875, si fecero carico della direzione del progetto \"Monumenta Germaniae Historica\". Nel 1895 Bernhard von Simson aggiunse un sesto volume alla \"Geschichte der deutschen Kaiserzeit\", portando cos\u00ec l'opera a coprire fino alla dell'imperatore Federico Barbarossa nel 1190."}
{"id": "2203622", "revid": "48193", "url": "https://it.wikipedia.org/wiki?curid=2203622", "title": "Elementi del gruppo 1", "text": ""}
{"id": "2203623", "revid": "48193", "url": "https://it.wikipedia.org/wiki?curid=2203623", "title": "Elementi del gruppo 2", "text": ""}
{"id": "2203624", "revid": "339392", "url": "https://it.wikipedia.org/wiki?curid=2203624", "title": "Elementi del gruppo 17", "text": ""}
{"id": "2203625", "revid": "767487", "url": "https://it.wikipedia.org/wiki?curid=2203625", "title": "John Marco Allegro", "text": "Sfid\u00f2 le interpretazioni ortodosse dei manoscritti del Mar Morto, della Bibbia e della storia della religione, con libri che attrassero fortemente l'attenzione popolare\nJohn Allegro sostenne infatti che i famosi manoscritti del Mar Morto, ritrovati a Qumran e probabilmente riconducibili alla setta degli esseni, fossero fondamentali per comprendere l'origine di tre religioni: Ebraismo, Cristianesimo ed Islamismo. Credeva inoltre che la setta degli Esseni fosse alle origini della nascita del Cristianesimo."}
{"id": "2203626", "revid": "43530", "url": "https://it.wikipedia.org/wiki?curid=2203626", "title": "Sterilizzazione di alimenti", "text": ""}
{"id": "2203636", "revid": "65547", "url": "https://it.wikipedia.org/wiki?curid=2203636", "title": "Travelcard Zone 3", "text": "Travelcard Zone 3 \u00e8 la terza zona tariffaria del Transport for London usata per calcolare il costo del biglietto per un viaggio sulla rete della Metropolitana di Londra. Nel \"Travelcard zonal system\", Londra \u00e8 divisa in nove zone (approssimativamente concentriche) che servono a determinare il costo di un Travelcard caricabile sulla tessera di trasporto Oyster Card. Le zone sono anche usate per calcolare il costo di una singola corsa sulla rete della Metropolitana e sulla Docklands Light Railway. Per poter per\u00f2 usufruire anche di altri mezzi pubblici come tram e bus occorre per\u00f2 un altro tipo di biglietto.\nStazioni.\nLe seguenti stazioni sono ubicate nella zona 3:\nNel calcolare le tariffe per o da stazioni nei dintorni di due zone, si considera che la stazione si trovi nella zona che ha tariffa meno costosa."}
{"id": "2203640", "revid": "1934238", "url": "https://it.wikipedia.org/wiki?curid=2203640", "title": "Millwall brick", "text": "Il Millwall brick \u00e8 un'arma improvvisata creata a partire da un semplice giornale.\nInventata dal gruppo hooligan del Millwall, uno dei pi\u00f9 violenti d'Inghilterra, consiste in uno o pi\u00f9 giornali arrotolati e pressati fino a diventare molto duri, al pari di un bastone o un tubo. Tale arma era utilizzata dagli hooligan inglesi negli anni '60 e '70 in quanto era per loro possibile portare giornali all'interno degli stadi senza destare sospetti ed oltrepassare senza problemi le perquisizioni all'ingresso, eseguite proprio per impedire l'accesso allo stadio a materiale contundente.\nProgettazione.\nPer fabbricarlo servono uno o pi\u00f9 giornali da arrotolare e poi piegare a maniglia. La piega \u00e8 la parte con cui l'utilizzatore colpisce. Pi\u00f9 fogli di giornali vi sono, pi\u00f9 la piega diventa dura e pericolosa.\nAlcune varianti rendono questo oggetto micidiale. Esse prevedono:"}
{"id": "2203645", "revid": "599013", "url": "https://it.wikipedia.org/wiki?curid=2203645", "title": "Asa Hartford", "text": "Carriera.\nGioc\u00f2 sempre, in carriera, da centrocampista.\nInizialmente, Hartford gioc\u00f2 tra i dilettanti, nella squadra dei Drumchapel Amateurs, con sede a Glasgow. Nel 1967 pass\u00f2 agli inglesi del West Bromwich Albion, con cui gioc\u00f2 fino al 1974, raggiungendo quota 214 presenze e 18 reti. Nel 1971 una sospetta anomalia cardiaca gli precluse il passaggio al Leeds United. Finita l'esperienza col West Bromwich, nel 1974 pass\u00f2 al , dove rimase fino al 1979, con un bottino di 185 presenze e 22 reti. Una breve esperienza al Nottingham Forest, a settembre dello stesso anno, si concluse dopo 3 sole gare. Pass\u00f2 quindi all'Everton, dove si trattenne fino al 1981, chiudendo con 81 presenze e 6 reti. Torn\u00f2 a Manchester, a giocare nel City altre 3 stagioni, fino al 1984, sommando 75 presenze e 7 reti. Ormai le primavere erano 34, e Hartford tent\u00f2 una breve esperienza in terra americana, nel Fort Lauderdale Sun, prima di passare al Norwich City: 28 gare e 2 gol (uno dei quali diede alla squadra la Football League Cup) nel 1984-1985. Dal 1985 al 1987 vest\u00ec la divisa del Bolton Wanderers, 81 presenze arricchite da 8 gol. Nel 1987 pass\u00f2 allo Stockport County, club semiprofessionistico inglese, dove rest\u00f2 fino al 1989, scendendo in campo ben 40 volte. Una breve apparizione nelle file dell'Oldham Athletic, nelle prime 7 giornate del 1989-1990, e poi il passo d'addio, all'et\u00e0 di quasi quarantuno anni, con i colori dello Shrewsbury Town, 25 presenze fino al 1991. A dire il vero, dal 1985 Hartford ricopr\u00ec il ruolo di allenatore-giocatore. In seguito allen\u00f2 il Boston United (1991), (1991-1993), Stoke City (1993). Dal 1996 al 2005 \u00e8 stato allenatore in seconda del Manchester City, ed in seguito del Macclesfield Town. Nell'aprile 2008 divenne allenatore delle giovanili dell'Accrington Stanley.\nNel decennio 1972-1982 vest\u00ec la maglia della nazionale scozzese per 50 volte, di cui 3 con la fascia di capitano. Segn\u00f2 inoltre 5 reti. Disput\u00f2 i Mondiali del 1978 e i Mondiali del 1982."}
{"id": "2203647", "revid": "119039834", "url": "https://it.wikipedia.org/wiki?curid=2203647", "title": "Slobodan \u0160tambuk", "text": "Biografia.\nNato a Selza, sull'isola di Brazza, intraprende gli studi liceali e teologici a Zara.\nViene ordinato sacerdote del clero di Lesina il 3 luglio 1966.\nIl 30 marzo 1989 \u00e8 nominato vescovo di Lesina e consacrato il successivo 30 aprile dall'arcivescovo Gabriel Montalvo Higuera (pro-nunzio apostolico in Jugoslavia), co-consacranti l'arcivescovo Ante Juri\u0107 (arcivescovo di Spalato-Macarsca) ed il vescovo Celestin Bezmalinovic (vescovo emerito di Lesina).\nIl 9 marzo 2018 papa Francesco accoglie la sua rinuncia al governo pastorale della diocesi per raggiunti limiti di et\u00e0.\nGenealogia episcopale.\nLa genealogia episcopale \u00e8:"}
{"id": "2203649", "revid": "917794", "url": "https://it.wikipedia.org/wiki?curid=2203649", "title": "Bronzo di Rapino", "text": "Il bronzo di Rapino, detto anche (in latino) Tabula Rapinensis, \u00e8 un'epigrafe redatta in alfabeto latino, che rappresenta una della principali fonti di conoscenza del dialetto marrucino, una lingua osco-umbra vicina all'osco e parlato dal popolo italico dei Marrucini. Rinvenuto a Rapino, presso Chieti, \u00e8 stato pubblicato per la prima volta da Theodor Mommsen nel 1846. Varie caratteristiche linguistiche, sia nel vocabolario che nella sintassi, sono di interesse considerevole per chi studia la grammatica delle lingue osco-umbre o il latino.\nDatazione.\nL'iscrizione risale a circa la met\u00e0 del III secolo a.C. ed . Fu rinvenuta in localit\u00e0 Piano del Colle, dove sorgeva la citt\u00e0 italico romana di Touta Marouca, collegata anche all'importante \narea archeologica di Danzica-Torre del Colle, e alla grotta del Colle. Touta Marouca fu usata dagli abitanti sino all'VIII secolo d.C. si pensa che la tavola fosse collocata presso un tempio dedicato a Giove.\nContenuto.\nIl testo riporta l'etnonimo o toponimo \"touta marouca\", che richiama il touto sannitico (\"popolo\", \"Stato\" [sannitico]). L'etnonimo \"Marrucini\" \u00e8 per\u00f2 di origine pre-indoeuropea ed \u00e8 di interesse considerevole, giacch\u00e9 mostra il suffisso \"-no-\" che segue il suffisso \"-co-\", un cambiamento che probabilmente indica una conquista di una trib\u00f9 pi\u00f9 antica da parte di invasori italici. Il bronzo accenna anche ad una cittadella con l'epiteto di \"Tarincris\".\nIl testo.\n[1] aisos pacris totai&lt;br&gt;\nmaroucai lixs&lt;br&gt;\nasignas ferenter.&lt;br&gt;\nauiatas toutai.&lt;br&gt;\n[5] maroucai ioues.&lt;br&gt;\npatres ocres tarin&lt;br&gt;\ncris iouias. agine&lt;br&gt;\niafc esuc agine asum&lt;br&gt;\nba[-]u [-]poleenis feret&lt;br&gt;\n[10] regen[-] di[-]i cerie. iouia.&lt;br&gt;\npacrsi. eituam am. aten&lt;br&gt;\ns uenalinam . ni ta[-]a. nipis. pedi. suam&lt;br&gt;\nOh dei benevoli&lt;br&gt;\nper legge del popolo marrucino:&lt;br&gt;\nle ancelle giovie assegnate a servizio&lt;br&gt;\nnell'arce Tarincra di Giove padre,&lt;br&gt;\ndopo che il popolo marrucino avr\u00e0 preso gli auspici su di esse,&lt;br&gt;\nsiano assegnate al nuovo servizio sacro,&lt;br&gt;\nla sacerdotessa giovia&lt;br&gt;\nle assegni al giusto rito di Ceria giovia&lt;br&gt;\nper accrescerne la gloria.&lt;br&gt;\nGli dei benevoli hanno stabilito&lt;br&gt;\nche nessuno tocchi l'offerta dello scambio&lt;br&gt;\nse non alla fine del giusto rito.&lt;br&gt;"}
{"id": "2203650", "revid": "466539", "url": "https://it.wikipedia.org/wiki?curid=2203650", "title": "Eric il Vittorioso", "text": "Biografia.\nSu di lui non si sa nulla di certo. Le terre che in origine erano sotto il suo controllo comprendevano l'Uppland e le vicine province, tuttavia non si conosce la reale estensione del suo regno. Il suo successo politico-militare starebbe, secondo il \"Flateyjarb\u00f3k\", nell'essersi alleato con i contadini contro la nobilt\u00e0.\nCi\u00f2 troverebbe conferme nell'archeologia, che attesta una diminuzione dell'influenza della nobilt\u00e0 sul finire del X secolo. Ci\u00f2 che si pu\u00f2 ipotizzare \u00e8 che lui succedette a un certo Edmund I (forse un suo cugino) nel 970 e che fino al 975 regn\u00f2 con il fratello Olof II. Dal 975 al 995 regn\u00f2 da solo.\nFu forse lui a introdurre il sistema medievale scandinavo del ledung (coscrizione universale) nelle province intorno a M\u00e4laren. Secondo Adamo di Brema, Eric si alle\u00f2 con Boleslao I di Polonia per conquistare la Danimarca e dare la caccia al suo re, Sweyn Forkbeard. Si autoproclam\u00f2 re di Svezia e Danimarca, territori su cui regn\u00f2 fino alla morte, avvenuta nel 995.\nStando ad Adamo, Eric fu battezzato in Danimarca, ma in seguito sarebbe tornato agli antichi dei pagani. Sempre secondo Adamo, il predecessore di Eric fu Emund Eriksson (forse un suo cugino). Eric fond\u00f2 probabilmente la citt\u00e0 di Sigtuna. Gli succedette il figlio Olof III di Svezia. Erik venne sepolto a Gamla Uppsala.\nSaghe.\nAlcune saghe nordiche sostengono che era figlio di Bj\u00f6rn III di Svezia, chiamato anche Bj\u00f6rn Eriksson, e che regn\u00f2 insieme al fratello Olof II. Spos\u00f2 Sigrid la Superba, figlia del leggendario sovrano vichingo Skagul Toste, dalla quale avrebbe in seguito divorziato, dandole come feudo il G\u00f6taland.\nSecondo la \"Saga di Eymund\" prese come sua nuova sposa e regina Au\u00f0, figlia di H\u00e1kon Sigur\u00f0arson, sovrano di Norvegia. Ma prima del matrimonio suo fratello Olof mor\u00ec (975) e fu quindi scelto come nuovo co-regnante il rissoso nipote Styrbj\u00f6rn Starke, che per\u00f2 gli svedesi si rifiutarono di accettare.\nCon 60 navi dategli da Eric salp\u00f2 per nuove terre, impossessandosi di Jomsborg. Trovato un alleato nel cognato Aroldo I di Danimarca, chiamato anche Harold I, Styrbj\u00f6rn torn\u00f2 in Svezia con un grande esercito danese, ma fu sconfitto nella battaglia del F\u00fdrisvellir, nei pressi di Gamla Uppsala."}
{"id": "2203657", "revid": "104458", "url": "https://it.wikipedia.org/wiki?curid=2203657", "title": "Tabula rapinensis", "text": ""}
{"id": "2203658", "revid": "709565", "url": "https://it.wikipedia.org/wiki?curid=2203658", "title": "Phil Seuling", "text": " Seuling fu l'organizzatore dell'annuale Comic Art Convention, inizialmente tenutasi a New York ogni weekend del 4 luglio per tutti gli anni settanta. In seguito, con la sua compagnia Sea Gate Distributors, Seuling svilupp\u00f2 il concetto di acquistare fumetti direttamente in fumetteria, bypassando il metodo di distribuzione tramite quotidiani e riviste allora in voga."}
{"id": "2203661", "revid": "49022", "url": "https://it.wikipedia.org/wiki?curid=2203661", "title": "Sweyn Forkbeard", "text": ""}
{"id": "2203669", "revid": "1543377", "url": "https://it.wikipedia.org/wiki?curid=2203669", "title": "Cantares Mexicanos", "text": "Cantares Mexicanos \u00e8 il nome dato ad una collezione di canzoni e poemi Nahuatl scritti nel XVI secolo. Le 91 canzoni del \"Cantares\" formano la pi\u00f9 grande collezione di opere Nahuatl, contenendo oltre la met\u00e0 degli scritti conosciuti. Attualmente si trova presso la Biblioteca Nazionale del Messico a Citt\u00e0 del Messico.\nDescrizione.\nUna traduzione in spagnolo venne fatta dal grande studioso messicano \u00c1ngel Mar\u00eda Garibay Kintana, nel secondo e terzo volume del \"Poes\u00eda n\u00e1huatl\" (1965, 1968). In seguito fu pubblicata una versione in inglese nel 1985, ad opera di John Bierhorst, col titolo di \"Cantares Mexicanos: Songs of the Aztecs\", e sotto forma di dizionario e coniugazione. Nonostante la traduzione di Bierhorst fosse apprezzata dagli studiosi per accuratezza e fedelt\u00e0 al manoscritto originale, le traduzioni furono criticate per il fatto che dava per scontato che i \"Cantares\" fossero \"canzoni fantasma\", parte di un movimento coloniale parallelo alla Danza degli spiriti degli indiani delle pianure americane."}
{"id": "2203672", "revid": "125234559", "url": "https://it.wikipedia.org/wiki?curid=2203672", "title": "Cathy Smith", "text": "Biografia.\nNegli anni sessanta del XX secolo incominci\u00f2 a frequentare Levon Helm, in seguito membro di The Band. Nella prima met\u00e0 degli anni settanta fu corista per il cantautore canadese Gordon Lightfoot. Nel 1976 la Smith divenne una corista del cantautore country Hoyt Axton, con cui scrisse \"Flash of fire\".\nNel marzo del 1982 la Smith in un articolo di prima pagina del tabloid \"National Enquirer\" dichiar\u00f2 di essere stata la persona che, in preda ai fumi dell'alcool, iniett\u00f2 accidentalmente la dose letale di bamba che provoc\u00f2 l'overdose all'attore John Belushi. Per sfuggire alla giustizia statunitense scapp\u00f2 all'estero. Nel 1984 Smith fu coautrice di un libro intitolato \"Chasing the Dragon\", che parla della sua vita: il titolo allude alla sua dipendenza da eroina, e in esso cerca anche di giustificarsi del suo gesto con Belushi.\nNel 1986 ritorn\u00f2 negli Stati Uniti d'America e patteggi\u00f2 una condanna di 15 mesi, scontati tra dicembre 1986 e marzo 1988, in un istituto penitenziario della California. Successivamente fu espatriata in Canada, dove si mise a disposizione delle istituzioni per educare i giovani ai rischi della tossicodipendenza."}
{"id": "2203677", "revid": "339392", "url": "https://it.wikipedia.org/wiki?curid=2203677", "title": "Classe Cassiopea2 (NUPA)", "text": ""}
{"id": "2203678", "revid": "1718925", "url": "https://it.wikipedia.org/wiki?curid=2203678", "title": "Sant'Elena Q.C.U.", "text": "L'Associazione Sportiva Dilettantistica Sant'Elena Q.C.U., o pi\u00f9 semplicemente Sant'Elena \u00e8 una societ\u00e0 calcistica italiana con sede nella citt\u00e0 di Quartucciu nella citt\u00e0 metropolitana di Cagliari, militante in Eccellenza Sardegna.\nStoricamente il club ha rappresentato la citt\u00e0 di Quartu Sant'Elena, dal 2019 ha cambiato sede e denominazione spostandosi nel confinante comune di Quartucciu.\nStoria.\nFondato nel 1957, gi\u00e0 nove anni dopo partecip\u00f2 al suo primo campionato nazionale, la Serie D nel 1966-1967. Dopo la salvezza al primo anno retrocede nel suo secondo anno e rimane in Promozione (allora la massima divisione regionale) per sette stagioni. Alla settima, nel 1974-1975 arriv\u00f2 prima assieme all', e allo spareggio promozione ebbe la meglio ritornando nei campionati nazionali.\nA cavallo degli anni '70 e '80 furono quindi i migliori anni della societ\u00e0 quartese: disput\u00f2 infatti 4 buoni campionati di Serie D, e al quinto, nel 1979-1980 vinse il girone con le altre sarde e le laziali, conquistando la prima Serie C2 della storia, diventando cos\u00ec in quel periodo la seconda squadra della Sardegna dopo il Cagliari, che allora militava in Serie A. \nDisput\u00f2 3 campionati di quarta serie, e tra i suoi allenatori ci fu l'ex giocatore e campione d'Italia col Cagliari Nen\u00e9 ma anche l'ungherese G\u00e9za Boldizs\u00e1r, il vice di Niels Liedholm alla Antonio Trebiciani e il campione d'Italia con la Paolo Franzoni. Franzoni fu infatti l'allenatore della squadra nella paradossale stagione 1983-1984. La societ\u00e0 infatti non versava in ottime condizioni finanziarie, e l'acquisizione nell'estate da parte di una nuova cordata guidata da Guido Carlo Di Cosimo peggior\u00f2 ulteriormente la situazione. Venne utilizzata la fidejussione del campionato per coprire le prime pendenze ma ciononostante si arriv\u00f2 a situazioni paradossali come l'impossibilit\u00e0 della fornitura di cibo nella foresteria del club e il pagamento delle trasferte con i giocatori costretti a pagarsele di tasca propria. A nulla serv\u00ec il tentativo pubblico del Comune di Quartu Sant'Elena con la creazione di una srl apposita e il 31 gennaio arriv\u00f2 la dichiarazione di fallimento da parte del Tribunale. Questo comport\u00f2 la radiazione dopo la 18\u00aa giornata di campionato, prima volta in Italia.\nDopo la radiazione, nella stagione 84/85, venne costituita una nuova societ\u00e0 denominata A.C.R. Quartu Sant\u2019Elena, che l'anno successivo vinse il girone A di Prima Categoria. Al contempo, sempre nella stagione 84/85, il Monreale, squadra di San Gavino Monreale, venne di fatto rilevata da un gruppo di dirigenti quartesi e si trasfer\u00ec a giocare Quartu, allo stadio Is Arenas. E cos\u00ec, nella stagione 86/87, in Promozione, ci fu il \"derby\" tra il 'Monreale Quartu' e la nuova squadra 'A.C.R. Quartu Sant\u2019Elena'; la neopromossa, tuttavia, retrocedette subito e negli anni successivi si stabilizzer\u00e0 tra Prima e Seconda Categoria. Il 'Monreale Quartu', invece, mutata la denominazione in 'Sant'Elena', mantenne il massimo livello regionale costituendo, di fatto, la continuazione della squadra che era stata in C2. Nella stagione 2012/2013 avverr\u00e0 finalmente la fusione tra le due squadre, originando la 'Asd Sant\u2019Elena Quartu'\nIl 'Sant'Elena' rimase sempre nei campionati regionali sotto la presidenza di Augusto Cocco e l'avvicendarsi di varie guide tecniche tra cui quella di un giovane Bernardo Mereu. Dal 1990-1991 fino al 2004-2005 rimase sempre nel massimo livello regionale, per 15 stagioni di fila con anche un play-off perso nel 1998-1999 al primo turno contro il .\nDa l\u00ec in poi \u00e8 iniziato un calvario nel purgatorio della Promozione con annesse difficolt\u00e0 logistiche: Lo stadio con annesso velodromo di \"Sa Forada\", e la squadra giocava nell'attiguo campo sterrato, mentre lo Stadio Is Arenas, che vide la squadra in Serie C2 e poi in Eccellenza, ormai era inagibile a causa della sua travagliata vicenda che port\u00f2 ad ospitare i match di Serie A del di Massimo Cellino e poi abbandonato. Non supportati dall'amministrazione locale, nel 2019 la dirigenza decise di trasferire la societ\u00e0 nel vicino comune di Quartucciu, da l\u00ec il Q.C.U. come abbreviazione nella nuova denominazione.\nNell'estate 2020, causa riordinamento dei campionati a causa della pandemia di coronavirus, il club ottenne il ripescaggio in Eccellenza ottenuto grazie al secondo posto in Promozione prima dell'interruzione e che ha segnato il ritorno nella massima serie regionale dopo 10 anni.\nColori e simboli.\nColori.\nI colori sociali sono il verde ed il bianco, colori del comune di Quartu Sant'Elena, dove nacque il club.\nStrutture.\nStadio.\nIl club giocava le proprie gare interne presso l'impianto sportivo \"Sa Forada (chiuso dal 2015, ora in totale stato di abbandono)\". Fino alla stagione 2011-2012 le disputava allo Stadio Is Arenas, poi allontanati per far disputare i match al Cagliari. Una volta non ripristinato l'uso originario dell'impianto e di fatto abbandonato, il club si sposta a Quartucciu dove gioca al Campo San Pietro nella localit\u00e0 Pill'e Matta."}
{"id": "2203680", "revid": "438678", "url": "https://it.wikipedia.org/wiki?curid=2203680", "title": "Travelcard Zone 1", "text": "Travelcard Zone 1 \u00e8 la zona centrale del Transport for London, sistema usato per calcolare le tariffe intermodali coordinate della Travelcard all'interno di Londra. Londra \u00e8 divisa in sei zone (approssimativamente concentriche) che servono a determinare il costo del trasporto sulla Metropolitana di Londra e sulla Docklands Light Railway. La tariffa non \u00e8 valida invece se si usano anche tram e bus, nel qual caso occorre acquistare un altro tipo di biglietto.\nI limiti della Zone 1 corrispondono al percorso della Circle Line e conseguentemente le stazioni comprese sono quelle ubicate nel West End, Holborn, Kensington, Paddington e la Citt\u00e0 di Londra. Old Street, Angel, Pimlico, Tower Gateway, Aldgate East e Euston, Vauxhall, Elephant &amp; Castle, Borough, London Bridge, Earl's Court, Marylebone, Edgware Road, Lambeth North e Waterloo sono nella Zone 1 ma non sulla Circle Line. Dal dicembre 2007, quando venne chiusa la East London Line, tutte le linee transitano o terminano nella Zone 1.\nLa zona comprende tutte le principali stazioni delle grandi linee.\nMetropolitana di Londra.\nEsistono diversi tipi di tariffe per viaggiare nella zona 1: \"Cash single fares\" (biglietto cartaceo), \"Oyster pay as you go\" Oyster card o anche Travelcard (per periodi da uno a pi\u00f9 giorni) al prezzo Travelcard. \"Oyster pay as you go\" \u00e8 basata sulla distanza e sull'orario del viaggio, mentre il \"cash single fare\" riguarda soltanto la zona in cui si viaggia senza limitazioni di orari. Le tariffe per viaggiare nella zona 1 sono le seguenti:\nQueste tariffe non sono valide sui treni delle linee nazionali che effettuano gli stessi percorsi.\nLe stazioni di questa zona sono molto vicine l'una all'altra. Per esempio le stazioni Covent Garden e Leicester Square distano soltanto 400 metri, un vero primato fra le stazioni della Metropolitana di Londra.\nStazioni.\nLe seguenti stazioni sono inserite nella Zona 1: "}
{"id": "2203681", "revid": "486946", "url": "https://it.wikipedia.org/wiki?curid=2203681", "title": "Sant' Elena Quartu", "text": ""}
{"id": "2203687", "revid": "287204", "url": "https://it.wikipedia.org/wiki?curid=2203687", "title": "Cromidrosi", "text": "La cromidrosi \u00e8 una disfunzione delle ghiandole sudoripare apocrine.\nEtimologia.\nIl termine ha origini greche, dalla composizione della paroa \"chroma\"(colore) e \"hydor\" (acqua).\nEziologia.\nLa disfunzione si manifesta nelle persone quando sono esposte continuamente alle polveri di sostanze come rame, catecolo e ossido ferroso. I lavoratori nelle miniere sono i soggetti pi\u00f9 a rischio. Anche l'ingestione di alcune sostanze provoca gli stessi effetti.\nManifestazioni.\nLe ghiandole secernono del liquido colorato."}
{"id": "2203691", "revid": "536887", "url": "https://it.wikipedia.org/wiki?curid=2203691", "title": "Jacob Schwartz", "text": "Studi e carriera.\nHa ottenuto dal City College of New York il B. Sc. nel 1949 e dalla Yale University il M.A. nel 1949 e il Ph.D. nel 1951, con una dissertazione dal titolo \"Linear Elliptic Differential Operators\" con la supervisione di Nelson Dunford. \nSchwartz ha iniziato la sua attivit\u00e0 professionale come istruttore di matematica a Yale e nel 1953 diventato assistant professor. Nel 1957 si \u00e8 trasferito alla New York University (NYU) come associate professor e nel 1958 ha ottenuto la nomina a professore di computer science al Courant Institute of Mathematical Sciences della New York University. \n\u00c8 stato eletto membro della National Academy of Science nel 1976 e membro della National Academy of Engineering nel 2000.\nLe onorificenze da lui ottenuto includono: Sloane Fellow; Wilbur Cross Medal della Yale University; Townsend Harris Medal della City University di New York; Steele Prize della American Mathematical Society; Mayor's Medal per contributi alla scienza e alla tecnologia da New York City.\nCampi di ricerca.\nI suoi interessi di ricerca hanno toccato una quantit\u00e0 di campi. Nell'ambito matematico ha dato contributi alla teoria degli operatori lineari, alle algebre di von Neumann e alla teoria quantistica dei campi.\nNell'ambito dell'informatica si \u00e8 occupato di elaborazioni in time-sharing, calcolo parallelo, progettazione e implementazione di linguaggi di programmazione, robotica, approccio insiemistico alla logica computazionale, sistemi per la verifica delle dimostrazioni e per la verifica dei programmi, strumenti per il multimedia authoring. Ha inoltre affrontato studi sperimentali della percezione visiva e \ntecniche multimediali e basate su software di alto livello finalizzate all'analisi e alla visualizzazione dei dati bioinformatici.\n\u00c8 autore o coautore di 18 libri e di pi\u00f9 di 100 fra articoli scientifici e rapporti tecnici."}
{"id": "2203697", "revid": "297059", "url": "https://it.wikipedia.org/wiki?curid=2203697", "title": "Roseola", "text": ""}
{"id": "2203701", "revid": "941725", "url": "https://it.wikipedia.org/wiki?curid=2203701", "title": "XVII Giochi del Commonwealth", "text": "I XVII Giochi del Commonwealth si tennero a Manchester, Inghilterra, tra il 25 luglio e il 4 agosto 2002.\nI Giochi sono stati considerati un successo per la citt\u00e0 ospitante, un evento per presentare la citt\u00e0 di Manchester a seguito dell'attentato terroristico del 1996.\nSport.\nI Giochi del Commonwealth del 2002 hanno visto la partecipazione in 17 sport, 14 individuali e 3 di squadra per un totale di 277 eventi.\nPaesi partecipanti.\nAi Giochi del Commonwealth 2002 hanno partecipato 72 paesi, territori e regioni del Commonwealth. In ordine alfabetico:"}
{"id": "2203704", "revid": "300067", "url": "https://it.wikipedia.org/wiki?curid=2203704", "title": "Bo Ellis", "text": ""}
{"id": "2203706", "revid": "767487", "url": "https://it.wikipedia.org/wiki?curid=2203706", "title": "San Pietro (Bisenti)", "text": "San Pietro (\"Sande P\u00ectre\" in dialetto locale) \u00e8 una frazione del Comune di Bisenti, che comprende il territorio della collina tra San Savino, il torrente Fossato e il confine col comune di Arsita. A San Pietro vi sono solo poche case sparse e l'antica chiesa di San Pietro, che d\u00e0 il nome alla parrocchia di Bisenti.\nLa chiesa di San Pietro.\n Viene menzionata per la prima volta nella bolla di papa Alessandro III del 1176, la quale confermava il tributo dovuto dalla chiesa alla Badia di Montecassino; ad essa fece seguito un'altra bolla di papa Celestino III del 17 marzo 1190 con cui si assegnava il possesso della chiesa al vescovo di Penne Ottone dei conti di Loreto e Conversano.\nL'antica costruzione presenta un aspetto semplice, ad una sola navata, rischiarata da una piccola monofora, ma \u00e8 posta in posizione suggestiva in cima all'omonima collina, il cui panorama spazia dal Gran Sasso al mare.\nIl luned\u00ec di Pasqua (detto \"di Pasquetta\") i bisentini festeggiano il Santo con una tradizionale scampagnata di primavera e, davanti alla chiesa, viene organizzata una piccola festa con Messa, processione del Santo, fuochi d'artificio e arrosticini. Spesso alla scampagnata partecipano anche gli abitanti di Arsita, i quali rivendicano da sempre il possesso della chiesa con tutta la contrada.\nCos\u00ec, bisentini schierati da una parte e arsitani dall'altra, giocano a morra e avanzano o recedono dalla linea di confine comunale a seconda della sorte del gioco."}
{"id": "2203707", "revid": "767487", "url": "https://it.wikipedia.org/wiki?curid=2203707", "title": "Prove apparenti", "text": "Prove apparenti (\"Night Falls on Manhattan\") \u00e8 un film del 1996 diretto da Sidney Lumet, interpretato da Andy Garc\u00eda, Ian Holm, James Gandolfini e Richard Dreyfuss.\nTratto dal romanzo \"Tainted Evidence\" di Robert Daley, \u00e8 sceneggiato dallo stesso regista, al suo 40\u00ba film, ventinovesimo ambientato a New York.\nTrama.\nNew York: figlio del poliziotto Liam, alle soglie della pensione, il giovane avvocato Sean Casey cerca di farsi strada nel mondo della legge. Ha la sua occasione proprio a causa del padre: questi, assieme all'agente Joey Allegretto, si apposta una notte per catturare un super ricercato, il boss della droga di New York Jordan Washington. I due, grazie a una soffiata di un ex agente invischiato in affari con Washington, tentano di fare irruzione ma Liam ha la peggio e viene colpito gravemente dal criminale. Nel conflitto a fuoco che si scatena in seguito, Washington riesce a fuggire, dopo aver ucciso tre agenti.\nSull'onda emotiva scatenata, e sotto pressione da parte dei mass media, il procuratore ebreo Morgenstern, coglie l'occasione di affidare a Sean, profondamente colpito dal ferimento del padre, il caso: Washington infatti si costituisce (inspiegabilmente) e viene difeso in tribunale dall'avvocato Vigoda, noto difensore dei diritti civili che porr\u00e0, durante il processo, parecchie remore sull'operato della Polizia di NY. Sean ha per\u00f2 la meglio al processo, dove Washington viene condannato.\nMentre la sua carriera (anche politica) decolla, Sean viene convocato dagli affari interni che indagano sui retroscena del processo: si scopre che molti agenti erano in combutta con la malavita e intascavano tangenti da Washington stesso. Nella faccenda sembrano coinvolti anche Liam e Allegretto: messo alle strette, mentre il grand jury \u00e8 alle porte, Allegretto si suicida, mentre Sean deve lasciar da parte le sue idee sull'infallibilit\u00e0 della giustizia e scendere a un compromesso per salvare il padre."}
{"id": "2203708", "revid": "2187", "url": "https://it.wikipedia.org/wiki?curid=2203708", "title": "Ciro di Portici", "text": ""}
{"id": "2203709", "revid": "682087", "url": "https://it.wikipedia.org/wiki?curid=2203709", "title": "Pitiatismo", "text": " \nPitiatismo \u00e8 un termine desueto, utilizzato nell'ambito psichiatrico e neurologico, suggerito in sostituzione al termine isteria per indicare la suggestione come ipotesi eziologica del disturbo.\n\u00c8 stato coniato dal neurologo parigino Joseph Babinski (1857 - 1932) e deriva dal greco \u03c0\u03b5\u03af\u03b8\u03b5\u0390\u03bd\u03b7 (\"p\u00e9ith\u014d\", 'io persuado').\nSecondo Babinski l'isteria era una propensione a dare una risposta positiva alla suggestione ed era pertanto curabile utilizzando la controsuggestione.\nIl medico francese Clovis Vincent seguendo questa ipotesi invent\u00f2 un trattamento basato sull'applicazione di elevate correnti sulla testa che fu chiamato \"torpillage\" (letteralmente \"colpito da un siluro\") dai soldati che nella Prima Guerra mondiale vennero sottoposti a questo procedimento."}
{"id": "2203713", "revid": "729019", "url": "https://it.wikipedia.org/wiki?curid=2203713", "title": "Aeroporto di Newcastle upon Tyne", "text": "L'aeroporto di Newcastle (in inglese: \"Newcastle Airport\") (IATA: NCL, ICAO: EGNT) \u00e8 l'aeroporto della citt\u00e0 di Newcastle upon Tyne, situato a circa 10\u00a0km dal centro cittadino."}
{"id": "2203714", "revid": "1305772", "url": "https://it.wikipedia.org/wiki?curid=2203714", "title": "Securitas (disambigua)", "text": "Securitas:"}
{"id": "2203719", "revid": "21745296", "url": "https://it.wikipedia.org/wiki?curid=2203719", "title": "Agiografica", "text": ""}
{"id": "2203721", "revid": "729019", "url": "https://it.wikipedia.org/wiki?curid=2203721", "title": "Paolo Finardi", "text": "Biografia.\nAttivo, seppur giovanissimo, come staffetta durante la Resistenza, fu imputato per l'omicidio del 27 gennaio 1949 di cui fu vittima Felice Ghisalberti, ex milite della Legione Muti che era accusato di aver ucciso Eugenio Curiel (anche se Ghisalberti per questo fatto era gi\u00e0 stato sottoposto a processo e prosciolto il 4 giugno 1947). Dopo la condanna all'ergastolo ripar\u00f3 nell'allora Cecoslovacchia, unitamente ad altri tre \"volantisti\".\nIn seguito un ex partigiano vicino alla Volante rossa che aveva trovato lavoro presso l'officina del padre tent\u00f2 di giustificare l'omicidio sostenendo che Ghisalberti si sarebbe vantato in pubblico di aver ucciso dei partigiani. Alla fine del 1978 l'allora Presidente della repubblica Sandro Pertini concesse la grazia a lui, Giulio Paggio - il \"tenente Alvaro\", morto a Praga nel novembre del 2008 - e Natale Burato (solo quest'ultimo decise di ritornare in Italia): tutti e tre erano stati condannati all'ergastolo dal tribunale di Verona nel 1951.\nPoco prima di morire, Finardi ha accettato di essere intervistato da Massimo Recchioni, appassionato e studioso della Resistenza, scrittore e responsabile dell'Anpi in Repubblica Ceca, dopo aver evitato domande su di s\u00e9 e l'organizzazione per circa sessant'anni, traendone il libro biografico \"Ultimi fuochi di Resistenza\"."}
{"id": "2203726", "revid": "61051", "url": "https://it.wikipedia.org/wiki?curid=2203726", "title": "George Gaylord Simpson", "text": "\u00c8 considerato come uno dei pi\u00f9 importanti paleontologi statunitensi.\nEra esperto di mammiferi estinti e delle loro migrazioni intercontinentali.\nBiografia.\nSimpson fu molto influente nella paleontologia del XX secolo e fu uno dei maggiori partecipanti nell'elaborazione della \"teoria sintetica\", contribuendo con i suoi libri \"Tempo and Mode in Evolution\" (1944) e \"Principles of Classification and a Classification of Mammals\" (1945).\nMolti suoi studi si concentrarono anche sull'evoluzione degli equini, contribuendo a chiarire la storia della specie.\nFu professore di zoologia alla Columbia University e curatore del Dipartimento di Geologia e Paleontologia all'American Museum di Storia Naturale dal 1945 al 1959. Fu curatore del Museo di Zoologia Comparativa all'Harvard University dal 1959 al 1970 e Professore di geoscienza all'Universit\u00e0 dell'Arizona sino al suo ritiro nel 1982.\nSi dilett\u00f2 anche con la narrativa, scrivendo \"L'uomo che rest\u00f2 solo sulla terra\", pubblicato postumo e che ebbe l'onore di avere l'introduzione scritta da Arthur C. Clarke.\nPremi.\nFu premiato dalla Linnean Society of London con la prestigiosa medaglia Darwin-Wallace nel 1958."}
{"id": "2203728", "revid": "287204", "url": "https://it.wikipedia.org/wiki?curid=2203728", "title": "Gy\u00f6rgy Sarosi", "text": ""}
{"id": "2203731", "revid": "102221432", "url": "https://it.wikipedia.org/wiki?curid=2203731", "title": "Libbra forza", "text": "La libbra forza (simbolo lb, lbf, o lbf) \u00e8 un'unit\u00e0 di misura ingegneristica adottata comunemente per misurare una forza.\nEssa corrisponde alla forza peso che agisce su una massa di una libbra sulla superficie terrestre alla latitudine di 45\u00b0 e al livello del mare. \u00c8 pari a circa 4,448222 newton.\nLa libbra forza \u00e8 stata spesso utilizzata ed \u00e8 ancora in uso (ad esempio, per misurare la spinta di un motore a razzo o di un motore a getto) sin dagli anni quaranta nei paesi di lingua inglese, come il Regno Unito, gli Stati Uniti d'America e il Canada."}
{"id": "2203732", "revid": "21745656", "url": "https://it.wikipedia.org/wiki?curid=2203732", "title": "Edizioni di comunit\u00e0", "text": ""}
{"id": "2203739", "revid": "119320985", "url": "https://it.wikipedia.org/wiki?curid=2203739", "title": "Max Fleischer", "text": "Considerato uno dei pi\u00f9 grandi e influenti autori di cartoni animati della storia, fu il responsabile di importanti innovazioni tecnologiche nel campo dell'animazione, come il rotoscopio. Fu inoltre il produttore del primo cartone animato con sonoro sincronizzato della storia e il primo a combinare disegni animati con riprese di scene reali.\nFra i personaggi da lui portati sullo schermo sono da citare Betty Boop, Koko il Clown, Popeye e Superman.\nInoltre ha prodotto due film di animazione dal titolo \"I viaggi di Gulliver\" e \"Hoppity va in citt\u00e0\".\nBiografia.\nGli inizi.\nSecondo di sei figli, Fleischer nacque a Cracovia, all'epoca sita nella provincia austroungarica della Galizia ed oggi in Polonia, da una famiglia ebraica di lingua tedesca. Emigr\u00f2 con i genitori negli Stati Uniti nel 1887 per stabilirsi a New York, dove frequent\u00f2 le scuole pubbliche, crescendo fra Brownsville e Brooklyn, frequent\u00f2 le scuole serali e, ancor giovanissimo, lavor\u00f2 come fattorino e divenne disegnatore quasi per caso grazie all'incontro con John Randolph Bray. Spos\u00f2 la compagna d'infanzia Ethel Gold nel dicembre del 1905 ed accett\u00f2 un incarico come disegnatore per i cataloghi di una compagnia di Boston. Tornato a New York, intorno al 1912 divenne direttore artistico per la rivista \"Popular Science\".\nIl rotoscopio.\nFleischer svilupp\u00f2 l'idea di semplificare il processo di animazione ricalcando fotogrammi di film. Il suo brevetto del Rotoscopio fu depositato nel 1915 ma Max Fleischer ed il fratello Dave avevano gi\u00e0 utilizzato questa tecnica dal 1914 per poi impiegarla massicciamente per realizzare la serie \"\" Out of the Inkwell \" che ebbe come protagonisti \" Koko il Clown \" e \"Fitz il cane\".\nI Fleischer Studios.\nFleischer produsse gli \"Inkwell\" per la \"Bray Studios\" fino a quando, nel 1921, fond\u00f2 col fratello Dave i \"Fleischer Studios\" (denominati inizialmente \"Out of the Inkwell Films\") per produrre cartoni animati e cortometraggi. Max aveva il ruolo di produttore e \"Koko\" e \"Fitz\", furono ancora stelle della \"Inkwell series\", rinominata \"Inkwell Imps\" nel 1927\nSuccessivamente Fleischer invent\u00f2 la tecnica \"bouncing ball\" per la serie di corti \"Ko-Ko Song Car-Tune\"; nel 1925 aggiunse il suono sincronizzato utilizzando il sistema \"Phonofilm sound-on-film\" sviluppato da Lee De Forest nel suo cortometraggio animato \"My Old Kentucky Home\" e questo tipo di sonorizzazione sarebbe stata usata fino al 1927, alla vigilia dell'avvento del sonoro. Tutto ci\u00f2 avvenne prima della realizzazione di \"Steamboat Willie\" (1928), cartone animato di Walt Disney citato spesso, erroneamente, come il primo \"cartoon\" con commento sonoro sincronizzato all'animazione.\nNel 1923, Fleischer realizz\u00f2 due filmati di venti minuti ciascuno dedicati alla spiegazione della Teoria della Relativit\u00e0 di Albert Einstein ed alla Teoria dell'Evoluzione di Charles Darwin. Entrambi i film utilizzavano una combinazione di effetti speciali in animazione e riprese di scene reali.\nAll'inizio dell'era del sonoro, Fleischer produsse molti film d'animazione tecnicamente avanzati e dall'indubbia valenza artistica, alcuni di questi avevano colonne sonore eseguite dal vivo o immagini, trattate col rotoscopio, di leader di jazz band quali Cab Calloway, Louis Armstrong e Don Redman.\nL'impiego di jazzisti di colore fu rimarcato in un momento in cui, nel mondo dello spettacolo, la gente di colore veniva spesso denigrata o stereotipata.\nIl successo.\nNel 1928, mentre gli studi cinematografici affrontavano la transizione al sonoro, Fleischer fece rivivere i \"Song Car-Tunes\" come \"Screen Songs\" pubblicati nel 1929 per la Paramount. Nel periodo della crisi del '29, Disney raggiungeva il successo grazie a Mickey Mouse ed alla serie delle \"Sinfonie allegre\". La serie \"Inkwell Imps\" fu sostituita dalla \"Talkartoons\", Fitz fu rinominato Bimbo e divenne star della serie a cominciare dal cartoon \"Hot Dog\"\".\nNell'agosto del 1930, fece la sua prima apparizione un personaggio che diventer\u00e0 - in breve - la star pi\u00f9 importante per Fleischer: Betty Boop al punto di far cambiare il nome della serie \"Talkartoon\" in \"Betty Boop\". Fleischer divenne, di fatto, l'unico concorrente di Disney e Betty si guadagn\u00f2 la fama di \"regina dei cartoni animati\". Anche se in alcuni tratti i cartoon di Disney potevano essere accomunati a quelli dei Fleischer, questi ultimi si distinguevano per la vena surreale, l'umorismo anche crudele, e la sensualit\u00e0 che li rendevano pi\u00f9 adatti per un pubblico maturo.\nIl successo commercialmente pi\u00f9 significativo per Fleischer venne, per\u00f2, dai diritti d'autore sul personaggio di Popeye (Braccio di Ferro) che esord\u00ec nel 1933 in un corto di Betty Boop. Il successo del personaggio fu immediato al punto da metterlo in concorrenza con lo stesso Mickey Mouse.\nI Fleischer's studio erano una major supportata dalla Paramount; la crisi economica indusse la casa madre a ridurre i budget per evitare la bancarotta frenando i progetti di Fleischer. Quando la tecnica a tre colori \"Technicolor\" fu approntata, la Paramount non la utilizz\u00f2 per questioni di bilancio lasciando a Disney l'opportunit\u00e0 di usufruirne in esclusiva per quattro anni e rendendolo leader incontrastato dell'animazione a colori. Due anni dopo la Paramount consent\u00ec a Fleischer la possibilit\u00e0 di utilizzare il colore ma utilizzando processi a due colori come il \"Cinecolor\" (rosso e blu) ed il \"Technicolor bicolore\" (rosso e verde). Solo nel 1934, con la nuova serie \"Color Classics\", supportata da una tecnica atta a rendere un effetto di tridimensionalit\u00e0, Fleischer pot\u00e9 competere con le \"Sinfonie allegre\" di Disney e tale tecnica fu impiegata soprattutto nei cartoni di lunga durata come \"Popeye the Sailor Meets Sindbad the Sailor\" del 1936 e \"Popeye the Sailor Meets Ali Baba's Forty Thieves\" del 1937.\nLa popolarit\u00e0 di Betty Boop fu irreparabilmente danneggiata dalle leggi (Codice Hays) che, nel 1934 imposero un cambiamento radicale del personaggio, costretto cos\u00ec ad indossare abiti meno sensuali; mentre la produzione di cartoni animati diventava pi\u00f9 raffinata e con storie ben strutturate, i contenuti diventavano pi\u00f9 leggeri, in linea con le direttive della Paramount. Betty si trasform\u00f2 da \"flapper\" a \"ragazza in carriera\" dal carattere burbero facendole perdere gran parte del fascino che ne aveva decretato il successo.\nNel 1937 un lungo sciopero ferm\u00f2 i Fleischer's studios per cinque mesi fermando di fatto, la produzione per tutto l'anno e nel marzo del 1938 gli studi si trasferirono da New York a Miami.\nIntanto la Paramount propose a Dave Fleischer di trasporre il fumetto di Superman in cartoni animati e, nonostante gli alti costi, Superman divenne il miglior prodotto dei Fleischer's studio, perlomeno per quanto concerne gli ultimi anni di attivit\u00e0. I rapporti fra Max e Dave si stavano per\u00f2 deteriorando sia per motivi personali sia per motivi professionali.\nSull'onda del successo di \"Biancaneve e i sette nani\" di Disney, la Paramount accett\u00f2 la proposta di Fleischer di produrre lungometraggi di animazione chiedendo che ne fosse realizzato uno da pubblicare per il Natale del 1939; a tale scopo Flescher ottenne un prestito decennale dalla Paramount. Il film \"I Viaggi di Gulliver\" del 1939 non riscosse un gran successo e gli incassi non coprirono le spese; gli eventi bellici, inoltre, tolsero agli \"Studios\" i proventi derivanti dal mercato europeo. Il \"colpo di grazia\" per i Fleischer's studios arriv\u00f2 quando gli Stati Uniti entrarono in guerra, il secondo cortometraggio, \"Mr. Bug Goes to Town\" (1941) fu presentato al pubblico due giorni prima dell'attacco giapponese a Pearl Harbor. Il 24 maggio del 1941 impose un cambio di gestione della Fleischer's studio, Max Fleischer rimaneva - almeno nominalmente - in carica ma i dissidi con Dave divennero sempre pi\u00f9 aspri e questi si trasfer\u00ec alla Columbia nell'aprile del 1942 dando alla Paramount giusti motivi per prendere il controllo degli studi, rinominati \"Famous Studios\" e trasferiti nuovamente a New York.\nMalgrado i pessimi risultati ottenuti con i lungometraggi, la serie di Superman ottenne grande successo e pu\u00f2 essere considerata come l'ultimo trionfo di Fleischer e dei suoi studi. Successivamente Fleischer divenne capo del dipartimento per l'animazione della \"Industrial Film Company\" gestita da Jam Handy e partecip\u00f2 alla produzione di film didattici per l'esercito e la marina. Successivamente ebbe la supervisione per il film \"Rudolph the Red Nosed Reindeer\" (1948) per poi lasciare Handy nel 1954 per tornare ai \"Bray Studios\" di New York.\nNel 1958 Fleischer, in societ\u00e0 con il suo ex animatore Hal Seeger riesum\u00f2 la \"Inkwell Films\" per produrre cento nuovi \"Out of the Inkwell\" a colori e destinati alla televisione trovando successivamente un nuovo alleato proprio nel suo vecchio rivale, Walt Disney.\nLa morte.\nL'11 settembre del 1972, Max Fleischer si spense all'et\u00e0 di ottantanove anni a Woodland Hills. Fu artista, scrittore, ed inventore; a lui si devono almeno venti brevetti legati alla produzione cinematografica.\nPersonaggi celebri.\nMax Fleischer port\u00f2 su schermo alcuni dei pi\u00f9 importanti e celebri personaggi della storia dell'animazione, divenute vere e proprie icone popolari. Il caso pi\u00f9 celebre \u00e8 sicuramente Betty Boop. Alcuni personaggi vennero creati direttamente da Fleischer, come Koko il Clown o il cagnolino Bimbo (personaggio), altri invece furono da lui portati su schermo per la prima volta, come Braccio di Ferro (personaggio) o Superman.\nBetty Boop.\nIl personaggio pi\u00f9 celebre creato da Fleischer, divenuto vera e propria icona culturale e popolare, nonch\u00e9 autentico sex simbol dell'animazione cinematografica.\nBetty Boop venne creata nel 1930 nel cartone animato Dizzy Dishes, dove appare sotto forma di barboncina antropomorfa, ancora lontana dal design definitivo di provocante donna umana; design che ottenne nel 1932 nel cortometraggio Bamboo Isle. Il personaggio di Betty si ispirava alle flapper, ovvero alle ragazze alla moda nel periodo del jazz, mascoline e provocanti, dalla forte carica erotica.\nBetty \u00e8 solita vestire con un vestitino nero che le scopre le spalle e una giarrettiera, e porta un tipico taglio di capelli tanto alla moda all'epoca. Per il design del personaggio, Fleischer si ispir\u00f2 principalmente a due attrici molto famose all'epoca: Clara Bow e Helen Kane. Di Betty Boop divennero molto celebri le espressioni del parlato e il modo di cantare.\nIl personaggio riscosse non solo consensi ma anche molte critiche, e fece scandalo in un periodo nel quale l'animazione era esclusivamente rivolta ad un pubblico infantile, o comunque prevedeva l'inserimento di personaggi positivi e innocenti. Per questo motivo, dopo molte polemiche, il personaggio fu costretto a cambiare e, dalla conturbante donnina sprizzante erotismo da ogni poro, divenire una casalinga vestita in modo casto. Questo port\u00f2 all'insuccesso del personaggio e al suo abbandono, da parte degli autori, nel 1939.\nKoko il Clown.\nKoko il Clown \u00e8 un altro celebre personaggio creato da Max Fleischer. Venne inizialmente pensato come cavia animata per testare la tecnica del rotoscopio. Max fece travestire suo fratello Dave Fleischer da clown e lo fotograf\u00f2, animandolo successivamente al rotoscopio, generando cos\u00ec il personaggio.\nKoko il Clown fu successivamente utilizzato come protagonista della serie di corti animati Out of the Inkwell, che venne prodotta dal 1918 al 1929, ed ottenne un grande successo di pubblico. Inizialmente il personaggio, non ancora definitivo, non aveva nome proprio, se non un generico \"Clown\" e successivamente \"Fleischer's Clown\". Nel 1923 ottenne nome e look definitivi, e l'anno dopo, divenne protagonista di una nuova serie: Song Car-tunes. I Song Car-tunes furono un grande successo, grazie anche all'innovazione importante che apportarono al mondo dell'animazione: il sonoro sincronizzato.\nIl 1931 vide il personaggio del clown tornare alla ribalta, grazie alla serie dei Talkartoons, nella quale appariva al fianco della nuova eroina dei Fleischer Studios: Betty Boop. Nel 1934 apparve per l'ultima volta in un Talkartoons dal titolo \"Ha! Ha! Ha!\", e scomparve per anni dagli schermi, ritornando solo nel 1949 in un piccolo cameo nel cartone \"Toys Will Be Toys\" e, anni pi\u00f9 tardi, nella serie remake per la televisione di Out of the Inkwell e, a fine anni '80, nel film Chi ha incastrato Roger Rabbit. Al personaggio prest\u00f2 la voce il cantante jazz Cab Calloway, in alcuni dei pi\u00f9 celebri cortometraggi dei Fleischer Studios, come ad esempio Snow-White e Minnie the Moocher.\nBimbo.\nBimbo apparve per la prima volta con il nome di \"Fitz the Dog\" nella serie Out of the Inkwell. Inizialmente presentava un design differente da quello definitivo: appariva infatti completamente bianco con un grosso nasone nero.\nRipristinato per la serie dei Talkartoons, ne divenne una delle star principali, accompagnando Betty Boop in pi\u00f9 occasioni, e divenendone spalla principale (spesso assieme a Koko il Clown). In questo periodo ottenne anche il look definitivo, ispirato alla moda dell'epoca (lanciata da personaggi di successo come Oswald the Lucky Rabbit o Topolino), con il volto bianco e il resto del corpo, testa compresa, nero. Il declino di un'icona come Betty Boop, verso la seconda met\u00e0 degli anni '30, vide lentamente scomparire anche questo personaggio.\nBraccio di Ferro.\nCreato da Elzie Crisler Segar nelle strisce a fumetti del King Features Syndicate dal nome Thimble Theatre del 1929, fu trasposto su schermo per la prima volta dai Fleischer Studios nel 1933, in una serie di cortometraggi animati che lo videro protagonista.\nGrazie alla serie di Fleischer, divenne popolarissimo e, in generale, viene ricordato come uno dei personaggi dell'animazione di quel periodo, di maggior successo mondiale. Il primo episodio della serie, \"Il marinaio Braccio di Ferro\", usc\u00ec per la serie di corti con protagonista Betty Boop, che infatti appare nel corso dell'episodio, mentre danza davanti a un pubblico, in abiti succinti. Mentre il personaggio di Betty Boop andava incontro all'inesorabile declino, per colpa dello scandalo che suscitava e all'applicazione del codice Hays, il personaggio di Braccio di Ferro diveniva sempre pi\u00f9 popolare, tanto da diventare la star per eccellenza dei Fleischer Studios nel 1936.\nSuperman.\nFleischer e i suoi studi, furono i primi a trasporre il personaggio di Superman, creato da Joe Shuster e Jerry Siegel nel 1938, in una serie animata, conosciuta con il nome di \"Fleischer Superman cartoons\", in una serie di 17 cortometraggi animati, prodotti tra il 1941 e il 1943."}
{"id": "2203740", "revid": "290948", "url": "https://it.wikipedia.org/wiki?curid=2203740", "title": "Ambiente termodinamico", "text": ""}
{"id": "2203742", "revid": "21745856", "url": "https://it.wikipedia.org/wiki?curid=2203742", "title": "Lucio Tarunzio", "text": ""}
{"id": "2203745", "revid": "1782831", "url": "https://it.wikipedia.org/wiki?curid=2203745", "title": "Richard Bright", "text": "Biografia e carriera.\nNato nel quartiere di Brooklyn a New York, amico di Sam Peckinpah, Bright \u00e8 stato un caratterista dal volto scavato e dallo sguardo glaciale, attivo fin dalla fine degli anni cinquanta sul grande schermo, dove interpret\u00f2 quasi sempre ruoli di criminali o poliziotti.\nNella sua quarantennale carriera, Bright apparve in alcune delle pi\u00f9 importanti pellicole del cinema di gangster moderno, come la trilogia de \"Il padrino\" e \"C'era una volta in America\" (1984). Il ruolo di Al Neri, guardia del corpo di Michael Corleone, uomo di fiducia e poi caporegime, gli assicur\u00f2 un posto nella storia di questo genere cinematografico: l'apice \u00e8 raggiunto con uno degli eventi cruciali nella saga dei Corleone, l'omicidio del fratello di Michael, Fredo, ucciso da Al mentre i due si trovano a pesca su una barca sul lago Tahoe.\nDiretto pi\u00f9 volte da Peckinpah e da Coppola, Bright partecip\u00f2 in ruoli secondari a numerosi film, recitando accanto a star come Steve McQueen in \"Getaway!\" (1972), Dustin Hoffman in \"Il maratoneta\" (1976) e Andy Garc\u00eda in \"Prove apparenti\" (1996) di Sidney Lumet. Sul piccolo schermo fu attivo dagli anni sessanta, in serie televisive quali \"La parola alla difesa\", \"Hill Street giorno e notte\", \"Law &amp; Order\" e ancora in un ruolo gangster nel cult \"I Soprano\" (2002).\nVita privata.\nSi spos\u00f2 tre volte: nel 1957 con Elisa Granese, da cui divorzi\u00f2 nel 1960; poi con Sue D. Wallace (dal 1967) e dal giugno 1977 con l'attrice Rutanya Alda, da cui ebbe un figlio.\nMorte.\nMor\u00ec investito da un bus che faceva una manovra in retromarcia, nell'Upper West Side di New York: l'autista, interrogato, non si era nemmeno accorto dell'accaduto e non venne preso alcun provvedimento nei suoi confronti.\nDoppiatori italiani.\nNelle versioni in italiano dei suoi film, Richard Bright \u00e8 stato doppiato da:"}
{"id": "2203750", "revid": "702184", "url": "https://it.wikipedia.org/wiki?curid=2203750", "title": "Margherita Isnardi Parente", "text": "Biografia.\nFiglia del meridionalista ligure Giuseppe Isnardi, studi\u00f2 al liceo di Grosseto e si laure\u00f2 in Filosofia a Pisa, frequentando la Scuola normale superiore, dove fu allieva di Guido Calogero. Svolse attivit\u00e0 di ricerca dedicandosi alla storia del pensiero classico, dapprima all'Istituto Croce di Napoli, e successivamente in universit\u00e0 straniere (Sorbona di Parigi, Universit\u00e0 di Gottinga). Tornata in Italia, dopo aver insegnato per alcuni anni storia e filosofia nei licei classici, ottenne l'incarico di Storia della filosofia antica all'Universit\u00e0 di Cagliari (1965); nel 1974 approd\u00f2 all'Universit\u00e0 \"La Sapienza\" di Roma dove tenne la cattedra di Storia delle dottrine politiche fino al 1980, anno in cui le fu attribuita la cattedra di Storia della filosofia. Successivamente pass\u00f2 alla cattedra di Storia della filosofia antica, da lei occupata fino al pensionamento.\nMargherita Isnardi Parente si \u00e8 dedicata dapprima alla storia del pensiero filosofico classico, svolgendo importanti studi su Platone, di cui cur\u00f2 l'edizione critica delle \"Lettere\", sulla scuola platonica, su Epicuro, di cui tradusse le opere per l'Utet, su Plotino e sugli stoici. In seguito si \u00e8 interessata anche al pensiero moderno, attendendo fra l'altro all'edizione critica delle opere di Jean Bodin e curando opere di Erasmo da Rotterdam.\nSi ricorda, inoltre, che cur\u00f2 una parte di antichistica e la parte relativa all'ellenismo e alla fine del mondo antico del manuale di storia della filosofia, a cura di Sergio Moravia, edito da Le Monnier.\nCome scrive Francesca Patan\u00e8, Margherita Isnardi Parente aveva presieduto la commissione del concorso per professore associato di Storia della Filosofia antica conclusosi a Siena il 30 agosto del 2001, per il quale sono stati condannati per abuso di ufficio gli altri membri della commissione, Walter Leszl e Fernanda Caizzi Decleva, il 13 gennaio 2009, con il giudizio della Corte di Appello di Firenze; tale processo in appello e relativa condanna non toccarono la Presidente della commissione, soltanto perch\u00e9 deceduta nell'anno precedente."}
{"id": "2203763", "revid": "76963", "url": "https://it.wikipedia.org/wiki?curid=2203763", "title": "Corey Sevier", "text": "Biografia.\nInfanzia e carriera.\nFiglio (insieme al fratello minore Kyle) di Lynda e Bruce Sevier, ha iniziato giovanissimo la sua attivit\u00e0 pubblica comparendo, ad appena 6 mesi, come modello.\nDa bambino e successivamente da teenager Sevier ha preso parte a svariati film e serie televisive guadagnandosi, nel corso degli anni novanta, considerevole fama e notoriet\u00e0 a livello internazionale.\nTra i lavori a cui l'attore ha preso parte ancora bambino, la partecipazione a diversi episodi di \"Piccoli brividi\" e ancor pi\u00f9, da adolescente, il suo importante ruolo nel telefilm \"Lassie\", lo hanno reso celebre e hanno contribuito a farlo conoscere in tutto il mondo.\nHa recitato, tra l'altro, con attori come Kevin Zegers, Zachery Ty Bryan, Chris Makepeace.\nLa sua carriera, lanciata sempre pi\u00f9 verso ambiziosi e importanti traguardi artistici e professionali, ha continuato a svilupparsi e consolidarsi anche negli anni successivi quando l'attore, proteso nell'et\u00e0 adulta, ormai affermato e rinomato nella sua attivit\u00e0, \u00e8 stato protagonista di ragguardevoli produzioni che ne hanno valorizzato il talento e confermato l'apprezzamento di pubblico e critica.\nVita privata.\nAtletico e sportivo appassionato, tra i molteplici, numerosissimi sport praticati dall'attore calcio, hockey su ghiaccio, basket, baseball, tennis, surf, discesa libera, equitazione e arti marziali quali karate, wushu, Tae Kwon Do, baguazhang e pugilato, oltre ad essere bilingue, conoscendo inglese e francese.\nRiconoscimenti.\nSevier ha ricevuto 3 candidature relativamente agli Young Artist Awards negli anni 1999, 2000 e 2002."}
{"id": "2203764", "revid": "671029", "url": "https://it.wikipedia.org/wiki?curid=2203764", "title": "Mario Fabiani", "text": "Biografia.\nGiovinezza.\nFiglio di Raffaello Fabiani e di Ida Berlincioni, Mario Fabiani fece le prime quattro classi delle elementari e poi super\u00f2 la prova d'ammissione alla prima classe dell'Istituto tecnico, che per\u00f2 frequent\u00f2 solo per alcuni mesi. Suo padre era proprietario ad Empoli di una piccola bottega, nella quale, fin da piccolo, Mario era stato utilizzato per commissioni e in compiti di modesta contabilit\u00e0 interna.\nAll'et\u00e0 di diciassette anni Mario Fabiani venne assunto dalla ditta Rigoli di Empoli, nella quale svolse mansioni di rappresentante di generi alimentari, prevalentemente nella zona di Colle Val D'Elsa e Poggibonsi. Entrato nel movimento giovanile comunista empolese nel 1929, su iniziativa del cugino Paolo Vezzi, Fabiani ne divenne in breve tempo il principale esponente. La Fgci contava allora a Empoli circa duecento iscritti, non pochi per le dimensioni della cittadina.\nGli anni trenta e il carcere.\nFu, prima nella veste di responsabile dei giovani comunisti e poi di segretario del Partito comunista d'Italia, che nel 1930 e nel 1931 Fabiani organizz\u00f2 a Empoli, in occasione delle ricorrenze del 1\u00ba maggio e del 7 novembre (anniversario della rivoluzione d'ottobre), manifestazioni antifasciste che ebbero una riuscita particolarmente confortante e un'eco nazionale, tanto da venir ricordate, in sede storiografica, come i \"nuovi fatti di Empoli\", dopo quelli, pi\u00f9 celebri, del marzo 1921.\nNel marzo-aprile 1931 vi fu in citt\u00e0 un'ondata di arresti, che port\u00f2 in carcere o costrinse alla fuga praticamente la totalit\u00e0 del gruppo dirigente comunista empolese.\nFu cos\u00ec che Fabiani si trov\u00f2, giovanissimo, a prendere le redini del PCI di Empoli.\nLo storico Ernesto Ragionieri, in un saggio su Fabiani pubblicato nel 1974, ebbe ad affermare che Empoli, che poteva allora contare su centinaia di attivi militanti comunisti, rappresent\u00f2 negli anni trenta \u201cun caso abnorme in un paese come l'Italia\u201d: infatti, su scala nazionale, nel 1931 il PCI non superava i tremila iscritti. Lo stesso Fabiani, in una testimonianza resa nel 1972 assieme ad altri due noti antifascisti empolesi, Remo Scappini e Jaur\u00e8s Busoni, nati rispettivamente nel 1908 e nel 1901, ricord\u00f2, con evidente orgoglio per la propria terra d'origine, che in ognuno degli anni dal 1926 al 1943, vi fu almeno un empolese processato al Tribunale Speciale.\nLa grande forza di cui il PCI disponeva a Empoli, indusse il giovane Fabiani e altri dirigenti a concepire l'idea di compiere un'insurrezione a livello locale, da portare avanti con le armi strappate alle organizzazioni militari fasciste del posto. Tale iniziativa venne per\u00f2 ritenuta prematura dal centro del PCI, che quindi la blocc\u00f2. Alla fine del 1931, Fabiani, consapevole d'essere nel mirino delle autorit\u00e0 fasciste, si spost\u00f2 a Poggibonsi, dove lavor\u00f2 per breve tempo come impiegato nella ditta di generi alimentari \"Pompilio Macchi\".\nPoco dopo, obbedendo a una richiesta del centro del partito, espatri\u00f2 clandestinamente, per sottrarsi ad un ormai sempre pi\u00f9 probabile arresto. Nel dicembre 1931, Fabiani raggiunse a Parigi il centro estero del PCI. Successivamente, nel maggio del 1932, approd\u00f2 a Mosca. L\u00ec frequent\u00f2 la scuola leninista, seguendo tra le altre cose le lezioni di Giuseppe Rossi, futuro segretario della Federazione fiorentina del PCI.\nNell'estate del 1933 Fabiani fu mandato all\"'Internazionale giovanile comunista\", in qualit\u00e0 di aiuto del rappresentante italiano dell'organizzazione. In seguito fu di nuovo a Parigi, da dove, a partire dall'estate del 1933, comp\u00ec varie missioni clandestine in Italia, in particolare nelle zone attorno a Modena e a Bologna.\nE fu proprio a Bologna che, il 16 dicembre 1934 Fabiani, a seguito di una delazione, venne arrestato. In precedenza, nell'agosto del 1934, Fabiani si era brevemente incontrato ad Empoli con un cugino, il gi\u00e0 citato antifascista Paolo Vezzi. Nei mesi precedenti al suo arresto Fabiani si era dedicato a svolgere opera di reclutamento tra i giovani e ad attuare azioni disgregatrici all'interno delle organizzazioni fasciste: il dopolavoro, i sindacati, le associazioni sportive e culturali. Dopo averlo catturato, il Tribunale Speciale fascista lo condann\u00f2 a ventidue anni di carcere.\nFabiani pass\u00f2 in carcere nove anni, dal 1934 al 1943, Scappini altrettanti, dal 1933 al 1942. Busoni scont\u00f2 tre anni di carcere e cinque di confino.\nFabiani scont\u00f2 la pena inizialmente a Regina Coeli, poi a Castelfranco Emilia, dove arriv\u00f2 il 4 marzo 1936, e a Civitavecchia. Infine, dopo il 25 luglio 1943, fu recluso nella prigione di San Gimignano. A Castelfranco Emilia ebbe come compagni di detenzione molti altri antifascisti, alcuni dei quali di Empoli. Durante la prigionia Fabiani arricch\u00ec il proprio bagaglio culturale con la lettura anche di autori non marxisti (Carlo Pisacane, Benedetto Croce, Francesco De Sanctis). In prigione studi\u00f2 molto: lingua, letteratura, storia, economia, diritto. Di Fabiani molti ricordano la riflessivit\u00e0, la metodicit\u00e0, l'autocontrollo, la capacit\u00e0 di non trascendere.\nScarcerazione.\nFabiani riacquist\u00f2 la libert\u00e0 nell'agosto del 1943. Una volta scarcerato, fece ritorno a Empoli, e subito, con Giuseppe Rossi, Faliero Pucci e altri compagni usciti dal carcere, prese contatti con il gruppo dirigente del PCI di Firenze, stabilendo nel capoluogo toscano il proprio centro d'azione politica.\nProprio insieme a Rossi (Rossi, operaio edile e poi minatore, condannato nel 1937 dal Tribunale Speciale a 14 anni di carcere, rinchiuso in carcere fino al 25 luglio 1943, nello stesso carcere aveva fatto la conoscenza di Fabiani; dopo la sua uscita di galera divenne segretario della federazione fiorentina del PCI; in seguito sarebbe stato eletto nel 1946 deputato alla Costituente per il Pci e senatore nell'aprile 1948, se non fosse morto a quarantaquattro anni nell'agosto di quello stesso anno), Fabiani fu uno dei principali organizzatori comunisti della Resistenza a Firenze e in Toscana.\nAll'interno del comitato cittadino gli venne affidato il compito di seguire la situazione delle fabbriche, lavoro che svolse assieme ad Alfredo Mazzoni, Leo Negro ed altri.\nQuando l'11 settembre 1943 Firenze fu occupata dai tedeschi, il Comitato Toscano di Liberazione Nazionale (CTLN) entr\u00f2 in clandestinit\u00e0. Fabiani divenne nuovamente a tutti gli effetti un ricercato politico. In questo periodo egli abit\u00f2 nella casa della fidanzata e sua futura moglie Mara Bechelli, figlia dell'antifascista Renato Bechelli. A Firenze, i bandi di arruolamento della Repubblica Sociale Italiana ebbero subito adesione assai scarsa.\nIntanto l'organizzazione partigiana guadagnava in citt\u00e0 effettivi e mordente. Parallelamente il movimento clandestino nelle fabbriche, colpite nel dicembre 1943 da una raffica di licenziamenti, specialmente ai danni di coloro che avevano rifiutato il trasferimento al Nord, si preparava per la sua prova pi\u00f9 impegnativa: il grande sciopero del 3 marzo 1944.\nIn vista della manifestazione, Fabiani tenne numerosi incontri con i comitati clandestini delle fabbriche, allo scopo di convincere gli operai che era opportuno, anzi necessario, compiere questo passo. Antonio Roasio e Alfredo Mazzoni ricordano che grande fu l'impulso dato da Fabiani, affinch\u00e9 lo sciopero riuscisse e fosse compatto. L'ordine dello sciopero fu diramato il 3 marzo 1944 dal comitato d'agitazione diretto, tra gli altri da Mario Fabiani, Alfredo Mazzoni e Leo Negro. Quasi tutti gli stabilimenti cittadini furono bloccati dallo sciopero: Manifattura Tabacchi, Galileo, Pignone, Ginori, Superpila, Vallecchi e tanti altri siti produttivi minori. Le sigaraie, coraggiosamente, si posero in testa allo sciopero, e gridarono in faccia a Raffaele Manganiello, ex gerarca fascista nominato il 1\u00ba ottobre 1943 capo della provincia di Firenze: \"Abbiamo fame, vogliamo la pace, e non vogliamo che i nostri figli siano mandati a morire per Hitler!\"\nSciopero del 1944.\nLo sciopero del 1944 fu un momento di svolta. Dopo questa iniziativa, e nonostante la violenta reazione nazifascista, la classe operaia fiorentina riprese coraggio e fiducia in se stessa. Durante una sua missione come ispettore presso una brigata partigiana di nuova formazione, operante nel Mugello, Fabiani cadde in un rastrellamento. Fortunatamente fu riconosciuto da un medico empolese che lo aiut\u00f2 a fuggire e a tornare a Firenze.\nDopo la liberazione di Firenze.\nAvvenuta la liberazione di Firenze nell'agosto del 1944, il CTLN design\u00f2 Fabiani come membro della \"Giunta di Liberazione di Firenze\", anche se l'incarico di vicesindaco venne assegnato in un primo tempo a Renato Bitossi. Trovandosi per\u00f2 Bitossi ancora in territorio occupato dai tedeschi, il posto di vicensindaco nella giunta della liberazione venne ricoperto prima da Bruno Somigli e poi dallo stesso Fabiani, che in un documento del 27 agosto 1944 risulta gi\u00e0 contitolare di questa carica insieme ad Adone Zoli, della DC.\nIn questa giunta Mario Fabiani fu oltre che vicesindaco anche assessore al personale e presidente della commissione per l'epurazione dei dipendenti comunali, centonovanta dei quali, per decisione delle autorit\u00e0 militari alleate, vennero allontanati dal servizio, in quanto ritenuti compromessi col fascismo. In questo periodo Fabiani firm\u00f2 anche diversi articoli sul quotidiano del CTLN. \"La Nazione del Popolo\".\nLa giunta della liberazione era presieduta da Gaetano Pieraccini: medico prestigioso, ex parlamentare socialista di stampo riformista, e nel 1947 seguace di Giuseppe Saragat nella creazione del \"Partito Socialista dei Lavoratori Italiani\", poi diventato Partito Socialista Democratico Italiano. Pieraccini e i suoi collaboratori dovevano fare i conti con i vincoli posti alla loro attivit\u00e0 dal prefetto Giulio Patern\u00f2, inviato da Roma su indicazione degli alleati.\nLa situazione era difficile e Fabiani non pecc\u00f2 mai di scarso realismo. Scrisse sulla \"Nazione del Popolo\" del 25 febbraio 1945: \u00ab\u00c8 estremamente difficile oggi risalire la corrente. Non vogliamo illuderci n\u00e9 illudere il popolo. Non vogliamo assumere atteggiamenti demagogici perch\u00e9 gli applausi non ci farebbero compiere un solo passo innanzi. Vogliamo semplicemente considerare la realt\u00e0 come essa \u00e8 e fare il possibile per soddisfare i bisogni del popolo e tutelarne gli interessi\u00bb.\nElezioni e referendum del 2 giugno 1946.\nAlle elezioni amministrative del 1946 e al contestuale referendum sulla forma istituzionale dello Stato furono chiamati 273.425 fiorentini, su un totale di 361.954 residenti. I risultati del referendum furono nettamente a favore della Repubblica. Il risultato politico riserv\u00f2 invece delle sorprese. Le forze di sinistra (PCI, PSIUP, PRI e Pd'A) ottennero la maggioranza assoluta, ma non andarono oltre il 55,2%. Il Pd'A, i cui uomini avevano dato un contributo forte alla Resistenza fiorentina, prese appena l'1,8%.\nLe successive elezioni comunali del 10 novembre 1946 si tennero a Firenze con sistema proporzionale. Il PCI, il PSIUP e il PRI ottennero insieme 35 seggi (23 il PCI, 11 il PSIUP e 1 il PRI). Il Pd'A nessun seggio. Le forze di opposizione (DC, UQ, PLI) conquistarono 25 seggi.\nLa vittoria dei comunisti, che avanzarono di circa sette punti percentuali rispetto alle elezioni del 2 giugno, fu clamorosa.\nSindaco di Firenze.\nFabiani risult\u00f2 di gran lunga il primo degli eletti in termini di preferenze. La sua elezione a sindaco di Firenze fu pertanto subito scontata. Il 12 novembre 1946 Fabiani parl\u00f2 in piazza della Signoria davanti a cinquantamila persone. Eletto sindaco dal consiglio comunale, form\u00f2 una giunta PCI-PSI-PRI-PdA. Fabiani divenne cos\u00ec il primo sindaco di Firenze espresso da un consiglio comunale democraticamente eletto.\nNella veste di primo cittadino, gest\u00ec la ricostruzione postbellica di Firenze, elabor\u00f2 il piano regolatore generale (approvato dal consiglio comunale nel 1951) e port\u00f2 il bilancio comunale in pareggio, risanando un disavanzo di 800 milioni di lire. Fabiani rimase sindaco fino alle elezioni amministrative del 1951, quando, nelle elezioni tenutesi con sistema maggioritario (\"una legge elettorale truffaldina\", la definir\u00e0 Ernesto Ragionieri), lo schieramento PCI-PSI, che puntava su di lui, venne sconfitto di misura (meno di 10.000 voti) dallo schieramento centrista DC-PSLI-PRI-PLI, che candidava come sindaco Giorgio La Pira, che sar\u00e0 sindaco di Firenze dal 1951 al 1964.\nSebbene non pi\u00f9 da sindaco, Fabiani continu\u00f2 a far parte del consiglio comunale di Firenze anche negli anni Sessanta. Alle comunali fiorentine del 22-23 novembre 1964 il Pci si impose come partito di maggioranza relativa per la prima volta dal 1946: essendo risultato il candidato che aveva ottenuto pi\u00f9 preferenze, Fabiani presiedette in qualit\u00e0 di consigliere anziano la prima seduta del nuovo consiglio comunale, che nel marzo 1965, dopo un lungo stallo dovuto a contrasti tra socialisti e democristiani che furono alla fine sciolti in sede romana, elesse sindaco Lelio Lagorio del Psi, alla guida di una giunta di centrosinistra Dc-Psi-Psdi.\nPer la sovrana disinvoltura con cui si muoveva nel governo della citt\u00e0 e nel disbrigo delle questioni amministrative, e per l'immensa popolarit\u00e0 di cui godeva presso le masse fiorentine, Fabiani venne ribattezzato, ricord\u00f2 Ernesto Ragionieri, \"Il Granduca\".\nPresidente della Provincia di Firenze.\nIl 1951 \u00e8 anche l'anno di elezione di Mario Fabiani a presidente della Provincia di Firenze, carica che manterr\u00e0 fino al 1962, quando si dimetter\u00e0 per essere rimpiazzato da Elio Gabbuggiani, anch'egli del PCI e futuro sindaco di Firenze (dal 1975 al 1983).\nFabiani, durante e anche dopo il suo mandato di presidente provinciale, fu consigliere comunale e guida morale e politica dell'opposizione comunista a Palazzo Vecchio. Fu uno dei fondatori dell'Istituto Storico della Resistenza in Toscana, che nacque il 24 ottobre 1953.\nPoco prima del congresso provinciale del PCI tenuto a Rifredi nel novembre 1956, Mario Fabiani divenne segretario della federazione fiorentina del partito, sostituendo Guido Mazzoni. A Firenze c'era un clima teso: Mazzoni, segretario da molti anni, era al centro delle sempre pi\u00f9 aspre critiche dei dirigenti che chiedevano con forza un sollecito rinnovamento (tra questi Mario Fabiani e il segretario regionale del PCI Vittorio Bardini).\nFu Togliatti in persona, dopo un colloquio con Cesare Luporini recatosi a Roma per illustrargli i termini della delicata situazione fiorentina, a decidere la rimozione immediata di Guido Mazzoni dalla carica, senza attendere lo svolgimento del congresso. A spiegare la decisione all'interessato la direzione nazionale invi\u00f2 Giorgio Amendola. Amendola rievoca il drammatico colloquio con Mazzoni nel libro-intervista \"Il rinnovamento del PCI\". Al momento del congresso, che conferma Fabiani segretario, entrano nella segreteria di federazione Alberto Cecchi, Carlo Galluzzi, Roberto Marmugi, Silvano Peruzzi. Sempre Amendola indica in Cecchi, Galluzzi e Marmugi gli animatori di un congresso che egli definisce tumultuoso, nonostante il cambio di Mazzoni fosse stato attuato proprio per arrivare al congresso in condizioni di minore agitazione.\nSenatore.\nFabiani, inoltre, fu eletto tre volte senatore nelle liste del PCI: nel 1963, nel 1968 e nel 1972. Nel 1966, da consigliere comunale e senatore, nei giorni tragici dell'alluvione di Firenze, fu punto di riferimento insostituibile per migliaia di cittadini fiorentini. Da presidente della provincia di Firenze, Fabiani dette un impulso fondamentale alla nascita della \"Unione regionale delle province toscane\" (Urpt) e della rivista \"La regione\", pubblicazione dedicata alla riflessione sul futuro delle autonomie locali nel sistema istituzionale italiano.\nCritico da sempre delle degenerazioni staliniste e della natura oppressiva del comunismo sovietico, Fabiani, dopo la svolta di Kruscev nel 1956, fu tra i pi\u00f9 accesi fautori della necessit\u00e0 di fare i conti fino in fondo con lo stalinismo, e tra coloro che maggiormente tentarono di assecondare la spinta al cambiamento derivante dalla requisitoria kruscioviana.\nIl 10 novembre 1961, in una riunione del comitato centrale del PCI svoltasi all'indomani del XXII congresso del Pcus, assise nelle quali Kruscev aveva rinnovato, intensificandole, le critiche all'operato di Stalin e degli stalinisti, particolarmente degni di nota furono gli interventi di Mario Fabiani e di Antonello Trombadori. Aldo Agosti, nella sua biografia di Togliatti definisce addirittura \"dirompenti\" i discorsi pronunciati da Fabiani e Trombadori. Quella seduta del comitato centrale del PCI, giova rammentarlo, passer\u00e0 alla storia come la circostanza nella quale con maggior evidenza si pales\u00f2 il contrasto tra la linea pro-rinnovamento di Amendola e quella sostanzialmente continuista di Togliatti.\nMorte.\nFabiani mor\u00ec sessantaduenne il 13 febbraio 1974, alle ore 17,25, nella sua casa di Firenze. La morte colse un uomo ancora relativamente giovane il quale, si disse da pi\u00f9 parti, aveva usato \"senza risparmio, un fisico duramente provato dai maltrattamenti subiti dopo il suo arresto, nel 1934, e durante la lunga reclusione cui l'aveva condannato il tribunale speciale fascista. La fine \u00e8 sopravvenuta dopo diverse malattie, per complicazioni cardio-circolatorie; dall'ospedale dell'alta Italia, dove negli ultimi giorni si erano tentate nuove cure, Fabiani \u00e8 stato portato, oramai agli estremi, nella casa dove \u00e8 spirato.\"\nAl momento della morte, la mamma e i fratelli di Fabiani abitavano ancora ad Empoli. La cerimonia funebre in suo onore, svoltasi nel pomeriggio del 15 febbraio 1974, prese le mosse da via Alamanni, dove trovavasi la sede della federazione fiorentina del PCI e dove era stata allestita la camera ardente. Il corteo, aperto da una grande fotografia dello scomparso e dai gonfaloni di vari comuni e province, si concluse in piazza della Signoria, dove si ebbero i discorsi di rito. Quel giorno, dinanzi a una folle enorme, le orazioni ufficiali furono tenute dal sindaco di Firenze Luciano Bausi (DC); da Paolo Bufalini, in rappresentanza della direzione nazionale del PCI; da Remo Scappini, senatore del PCI ed ex combattente partigiano, particolarmente legato a Fabiani per le comuni origini empolesi; dall'on. Alberto Cecchi per la Federazione fiorentina del PCI e da Celso Banchelli, dirigente del PSI ed ex vicepresidente della provincia di Firenze.\nCecchi disse, tra le altre cose, che per Fabiani l'iniziativa unitaria fu \"...pi\u00f9 ancora che una politica studiata e imparata, un modo naturale di essere comunista. E gli avversari videro perci\u00f2 sempre in [lui], s\u00ec, l'uomo di parte, fermo, deciso, ma mai l'uomo di una fazione, anzi sempre il potenziale tramite di un'amicizia, di un'alleanza da ricostruire\". Il mattino del 15 febbraio 1975 si era svolta in Palazzo Vecchio una seduta straordinaria del consiglio comunale. Giancarlo Zoli, figlio di Adone ed esponente fiorentino della DC, disse che Fabiani \"amava gli uomini e gli uomini lo amavano\". Piero Pieralli, per il gruppo del PCI, disse: \"Siamo fieri di ogni istante della sua vita\". Su richiesta dei familiari, alla commemorazione in consiglio comunale non partecip\u00f2 il gruppo del MSI.\n\u00c8 sepolto nel cimitero di Trespiano in Firenze.\nOmaggi.\nFabiani nel ricordo di Ragionieri.\nErnesto Ragionieri raccont\u00f2 che nelle sedi di partito Fabiani, nel 1956 ed anche successivamente, ogni volta che l'impeto rinnovatore di Krusciov sembr\u00f2 attenuarsi o essere contraddetto, non lesin\u00f2 mai giudizi sferzanti su quanto accadeva di negativo nei paesi del cosiddetto socialismo reale. \"Per Fabiani\", ramment\u00f2 sempre Ragionieri, \"il socialismo non poteva che realizzarsi in forme pienamente democratiche\".\nPer tutti questi motivi Ragionieri defin\u00ec felicemente Fabiani \"un esponente della vecchia guardia che all'interno del partito fiorentino seppe essere uno \"svoltista\u201d\", cio\u00e8 un dirigente sempre pronto a impugnare per primo la bandiera del rinnovamento, sostenendo la necessit\u00e0 di un ampio ricambio dei quadri e di un pi\u00f9 esteso e aperto dibattito politico. \"Fabiani\", ricorda ancora Ragionieri, \"ritenne fondamentale per il PCI coltivare il rapporto con gli strati sociali intermedi, soprattutto in Firenze citt\u00e0, e con gli intellettuali, il cui apporto riteneva indispensabile per conquistare una vera egemonia nella societ\u00e0\". Fabiani fu un innovatore e un uomo politico con idee d'avanguardia: rivolse critiche, anche pubbliche, alle storture del sistema sovietico assai prima della svolta del 1956, dimostrandosi in ci\u00f2 un anticipatore. Inoltre, stando alla testimonianza di Bilenchi, Fabiani dichiar\u00f2 molto presto di ritenere pi\u00f9 giusto battersi per le riforme di struttura, piuttosto che per la rivoluzione.\nGi\u00e0 nei primi anni cinquanta, del resto, egli vagheggiava la costituzione di un partito unico della classe operaia che portasse al superamento degli steccati creati tra socialisti e comunisti a partire dalla scissione del 1921. Da quanto scrive Bilenchi relativamente alle sue conversazioni con Fabiani, il pensiero di quest'ultimo si orient\u00f2 precocemente in senso per cos\u00ec dire socialdemocratico: a tal punto che Fabiani immaginava fosse possibile per il fronte unito delle sinistre vincere democraticamente e senza traumi le elezioni politiche, conquistando la maggioranza dei consensi dei cittadini in modo da arrivare alla costituzione di un governo presieduto da Nenni e composto da socialisti e da tecnici, con l'appoggio, inizialmente esterno, del PCI.\nNeruda e Pratolini.\nDa senatore e membro degli organismi direttivi nazionali del PCI, Fabiani fu anche in prima fila nella battaglia per la valorizzazione degli enti locali e per l'istituzione delle regioni.\nFamose le parole dedicate a Fabiani sindaco da due letterati, Pablo Neruda e Vasco Pratolini.\nRecita la poesia di Neruda: \"E quando in Palazzo / Vecchio, bello come un'agave di pietra, / salii i gradini consunti, / attraversai le antiche stanze, / e usc\u00ec a ricevermi / un operaio, / capo della citt\u00e0, del vecchio fiume, / delle case tagliate come in pietra di luna, / io non me ne sorpresi: / la maest\u00e0 del popolo governava\". Pratolini scrisse: \"Il comunista Mario Fabiani, un impiegato poco pi\u00f9 che trentenne, dalle spalle strette e dall'occhio pensoso, \u00e8 Sindaco di Firenze\".\nFabiani nel ricordo di Bilenchi.\nUna volta, durante l'occupazione nazista a Firenze, Fabiani confid\u00f2 sempre a Bilenchi: \"...io preferisco la sincerit\u00e0 alle bugie e alla propaganda. Potrei essere preso e morire ed \u00e8 bene che qualcuno sappia come la penso. Sono rimasto poco tempo nell'Unione Sovietica perch\u00e9 non ne potevo pi\u00f9. Sapevo che tornando in Italia sarei finito in galera, ma preferivo queste carceri: da quelle russe non sarei uscito vivo...\".\nFabiani era persona generosa. Sempre Bilenchi narr\u00f2 di quando nel 1948 Fabiani intervenne in soccorso di Giorgio Almirante: \"...un giorno, mi pare nel 1948, vidi Fabiani salvare Almirante, il quale, durante un comizio tenuto dalla Loggia dell'Orcagna, aveva insultato operai e ebrei che innalzavano cartelli con sopra scritti i nomi dei campi di sterminio nazisti. Almirante, ormai quasi raggiunto dalla folla che aveva travolto un cordone di giovani carabinieri, stava per essere linciato. Mario, che da una finestra di Palazzo Vecchio assisteva all'assalto, scese, disse timidamente due parole, si prese Almirante sotto braccio e lo port\u00f2 via...\". Mario Fabiani era noto per il rispetto che soleva nutrire verso le opinioni altrui.\nNel 1963 ebbe a dire: \"...Io non sono mai stato persuaso che nelle parole dell'avversario ci fosse sempre l'errore, ho sempre avuto la convinzione che ascoltare l'avversario anche pi\u00f9 lontano da noi potesse servire a ripensamenti pi\u00f9 profondi delle nostre posizioni, e quindi ad un superamento di certi limiti che indubbiamente esistono in qualunque visione ed in qualunque impostazione programmatica di una politica...\".\nGiorgio La Pira.\nBilenchi ricord\u00f2 inoltre che, nel periodo di Giorgio La Pira sindaco, vi furono regolari incontri tra La Pira e Fabiani, incontri ai quali partecipavano solitamente anche Bilenchi e Tristano Codignola (La Pira chiamava questo gruppo la sua giunta parallela).\nBilenchi riferisce che alcune tra le pi\u00f9 clamorose iniziative di La Pira, come la proposta di far convenire a Firenze i sindaci dell'Est europeo e i sindaci di citt\u00e0 statunitensi, partirono da suggerimenti di Fabiani.\n\"...Ci accomunava\", dir\u00e0 effettivamente La Pira commemorando Fabiani, \"l'idea che, in tempi di guerra fredda e di virulento scontro ideologico Est-Ovest, fosse necessario mettere Firenze a servizio della coesistenza pacifica, della unit\u00e0 e della giustizia dei popoli\".\nPer questo La Pira descriveva il suo ventennale rapporto con Fabiani come una \"convergenza operosa\".\nNel decennale della morte.\nNel 1984, nel decennale della sua morte, venne pubblicata una biografia di Fabiani scritta da Serena Innamorati e promossa dall'amministrazione comunale allora guidata dal repubblicano Lando Conti. Il volume era chiuso da un lungo testo-ricordo (intitolato \"Un comunista\") dello scrittore Romano Bilenchi. Bilenchi fu amico fraterno di Fabiani. Tra le altre cose egli rifer\u00ec la reazione di Fabiani alla notizia della morte di Stalin, nel 1953: \"Era ora. \u00c8 morto troppo tardi. \u00c8 morto un dittatore\". Questo disse Fabiani riservatamente a Bilenchi e ad Alfredo Mazzoni, anche se, commemorando Stalin in consiglio provinciale, non pot\u00e9 non celebrare il condottiero della guerra antifascista."}
{"id": "2203767", "revid": "466539", "url": "https://it.wikipedia.org/wiki?curid=2203767", "title": "Irna Phillips", "text": "\u00c8 famosa soprattutto per essere stata la creatrice delle prime soap opera americane, tanto da essere considerata la pioniera del genere.\nHa creato o co-creato per la radio e la tv le seguenti soap:\nLa Phillips fu consulente anche alla soap \"Peyton Place\" (1964-1969) e consulente non ufficiale a \"A World Apart\" (1970-1971), soap creata da sua figlia adottiva, Katherine, e che conteneva molti elementi riguardanti la vita della Phillips.\n\u00c8 unanimemente considerata una delle pi\u00f9 importanti pioniere della storia televisiva americana. Fu la \"guida\" di un'altra famosa autrice di soap, Agnes Nixon - creatrice di \"La valle dei pini (All My Children)\", \"Una vita da vivere (One Life to Live)\" e \"Quando si ama (Loving)\" - e di William J. Bell, creatore di \"Febbre d'amore (The Young and the Restless)\" e di \"Beautiful (The Bold and the Beautiful)\".\nBiografia.\nIrna era la decima figlia di una famiglia ebrea trasferitasi a Chicago dalla Germania. Studi\u00f2 Arte Drammatica all'Universit\u00e0 dell'Illinois, dove si laure\u00f2. In seguito, prese anche la laurea in Giornalismo all'Universit\u00e0 di Wisconsin-Madison.\nLa Phillips voleva diventare attrice, ma ben presto si rese conto di non essere abbastanza attraente per avere successo in quel campo. Dal 1925 al 1930, fu quindi insegnante di Storia del Teatro e di Arte Drammatica a Dayton (Ohio). Nel frattempo, cominci\u00f2 a ricoprire piccoli ruoli da attrice presso la stazione radiofonica WGN di Chicago, in seguito ai quali lasci\u00f2 il suo posto da insegnante.\nDurante la sua vita, la Phillips aveva detto di essere stata innamorata una sola volta ma che l'uomo l'aveva abbandonata quando aveva saputo che la donna non poteva avere figli. A 42 anni, quindi, adott\u00f2 un bambino, Thomas Dirk Phillips, e l'anno dopo adott\u00f2 anche una bambina, Katherine. Si vocifera, comunque, che a 19 anni la donna perse un figlio (il bambino era nato morto).\nI primi passi alla radio.\nDopo aver lavorato come autrice di un talk show, la Phillips cre\u00f2 il melodramma \"Painted Desert\", che oggi viene considerato il primo serial quotidiano scritto appositamente per un pubblico femminile. La donna scrisse tutte le puntate del programma e vi recit\u00f2 nel ruolo della matriarca \"Mother Moynihan\". Si crede che nello show fosse stato inserito molto materiale autobiografico, dato che era basato su una famiglia ebrea di immigrati irlandesi.\nDato che il programma non aveva nessuno sponsor, la Phillips si rese ben presto conto che per averne uno bisognava promettere a questi un ricavato, e cio\u00e8 \"vendere, altrimenti lo scopo della pubblicit\u00e0 radiofonica \u00e8 solo un fallimento\". Per questa ragione, inser\u00ec nello show un fidanzamento e un matrimonio ai quali leg\u00f2 proprio dei prodotti dello sponsor dello show.\n\"Painted Dreams\" e \"Today's Children\".\nNel 1932, lo show radiofonico era diventato un grande successo e la Phillips pens\u00f2 di venderlo a un network nazionale. Ma quando la WGN si rifiut\u00f2, la donna li minacci\u00f2 di portarli in tribunale, dato che il melodramma era una sua opera.\nAllora, la Phillips cre\u00f2 un nuovo programma, \"Today's Children\", una versione riveduta e corretta di \"Painted Dreams\" (il personaggio di Mother Moynihan era diventato qui Mother Moran). Oggi \"Today's Children\" viene ritenuto il primo esempio di soap opera a diffusione nazionale e, grazie ad esso, la Phillips \u00e8 considerata l'inventrice del genere.\nA partire dal 1938, \"Today's Children\" divenne uno dei programmi radiofonici pi\u00f9 seguiti della NBC. Nello stesso anno, il tribunale permise finalmente alla Phillips di portare \"Painted Dreams\" su un network nazionale, la CBS, ma imped\u00ec all'autrice di essere coinvolta ancora nella serie. Nonostante il disappunto, la Phillips ebbe la sua rivincita: \"Painted Dreams\" non eguagli\u00f2 mai il successo di \"Today's Children\".\nQuello stesso anno, la madre di Irna - che aveva ispirato la figura della matriarca protagonista di \"Today's Children\" - venne a mancare. Profondamente addolorata, la Phillips chiese l'interruzione dello show. La NBC acconsent\u00ec e sostitu\u00ec lo show con una nuova serie, \"Woman in White\".\n\"Woman in White\".\n\"Woman in White\" fu un'altra creazione precorritrice: fu infatti, la prima serie ad essere ambientata in un ospedale. Molte persone vicine alla Phillips (come Agnes Nixon e Harding Lemay) hanno affermato che Irna era ipocondriaca e che la donna consultasse un dottore tutti i giorni. Poco prima della sua morte, la Nixon e Lemay raccontarono di un viaggio che Irna decise di fare in Europa. In quel frangente, la donna decise di recarsi nel Vecchio Continente con una nave-ospedale.\nFu proprio con \"Woman in White\" che la Phillips incontr\u00f2 la giovane Agnes Nixon. La Nixon ha raccontato che durante un'intervista con Irna, aveva con s\u00e9 un suo copione e che la Phillips lo recit\u00f2 davanti a lei. Quando fin\u00ec, le propose un lavoro. Anche William J. Bell conobbe la Phillips in quegli anni.\nIl successo: \"Sentieri\" e \"Cos\u00ec gira il mondo\".\nNegli anni quaranta, Irna scriveva due milioni di parole all'anno, dettava dalle sei alle otto ore al giorno, e guadagnava 250.000 dollari all'anno. Oltre al successo di \"Woman in White\", ricordiamo \"The Road to Happiness\" (1939-1960) e \"Sentieri\" (\"Guiding Light\"), iniziato nel 1937.\nNel 1938, la Phillips fece da supervisore al libro \"The Guiding Light\", che seguiva le tracce delle vicende passate della serie radiofonica, vista con gli occhi del \"guardiano del faro\", il Reverendo John Ruthledge.\nIn una scena di \"The General Mills Hour\", alcuni personaggi di differenti drammi radiofonici della Phillips interagivano tra di loro. Ma la Phillips pensava che questi \"crossover\" potessero confondere il pubblico. Questa convinzione fu screditata quando, con Agnes Nixon, due personaggi di \"Sentieri\" fecero visita a un personaggio di \"Destini\" (\"Another World\").\nIl 1949 rappresenta un anno importante per la Philips e per la tv americana. Inizia il primo serial televisivo trasmesso da un network nazionale, la NBC: \"These Are My Children\". Lo show, andato in onda per un mese e nato sulle ceneri di \"Today's Children\" e \"Painted Dreams\", attir\u00f2 su di s\u00e9 molte recensioni negative. Ma, incurante dell'insuccesso critico, tre anni dopo, la Phillips decise di trasferire in tv anche \"Sentieri\", al quale si aggiunse nel 1954 \"The Brighter Day\". Pian piano le due serie cominciarono a conquistare il pubblico, tanto che \"Sentieri \"\u00e8 stato il programma pi\u00f9 vecchio della tv americana (\"'The Brighter Day\", invece, chiuse i battenti nel 1962).\nNel 1956, Irna mise in cantiere un altro serial, \"Cos\u00ec gira il mondo\" (\"As The World Turns\") e, con esso, la Phillips stabil\u00ec un altro primato: fu il primo programma del genere a superare l'abituale durata di 15 minuti (che vennero portati a 30). Fu inoltre il primo show a mettere in scena profondi risvolti psicologici dei personaggi e lunghi primi piani. Sebbene partito in sordina, \"Cos\u00ec gira il mondo\" divenne la soap opera pi\u00f9 seguita d'America, tanto da rimanere al primo posto dei rating Nielsen per due decenni.\nNel 1964, il nuovo lavoro della Phillips, \"Destini\", fu scritto a quattro mani con William J. Bell. Pensato come show gemello di \"Cos\u00ec gira il mondo\", l'impresa risult\u00f2 impossibile. Inoltre, sebbene le due soap fossero prodotte tutte e due dalla Procter &amp; Gamble e quindi legate alla CBS, \"Destini\" fu ceduta alla NBC per mancanza di spazio nella programmazione della CBS. L'unico legame rimasto tra le due soap fu il \"crossover\" di un personaggio secondario, l'avvocato Mitchell Dru (Geoffery Lumb), gi\u00e0 presente in \"The Brighter Day\". I cambiamenti repentini nelle storie di \"Destini\" - primo serial del genere a metter in scena un aborto (bench\u00e9 ancora illegale) - non furono molto apprezzati e la Phillips cedette lo show a James Lipton, il quale lo pass\u00f2 a sua volta ad Agnes Nixon.\nDopo aver co-creato \"Il tempo della nostra vita\" (\"Days of our Lives\") nel 1965, cre\u00f2, ancora insieme a William J. Bell, \"Our Private World\", primo e (finora) unica serie di prima serata nata da una soap-opera, che vedeva tra le protagoniste Lisa Miller di \"Cos\u00ec gira il mondo\".\nUna donna di polso.\nLavorare con la Phillips risult\u00f2 sempre stimolante e al tempo stesso molto impegnativo. La scrittrice era solita pretendere una certa arbitrariet\u00e0 nelle storie e nel cast delle sue creazioni. \nIrna Phillips poteva essere davvero una spina nel fianco per gli attori. Nel 1964, licenzi\u00f2 John Beal da \"Destini\" dopo un solo episodio e Fran Sharon dopo due settimane perch\u00e9 non le piaceva come apparivano sullo schermo. La scrittrice ebbe molti scontri con svariati attori, soprattutto con Rosemary Prinz di \"Cos\u00ec gira il mondo\". Nel 1976, in un'intervista, l'attrice Kay Campbell rifer\u00ec di come \u00abdopo solo 5 minuti dalla fine di una puntata della soap, in cui aveva preso parte la Prinz, la Phillips era gi\u00e0 al telefono e la fece a pezzi. Credo proprio che non le piacessero gli attori\u00bb. La Campbell rimase talmente impressionata dall'episodio che quando le fu offerto un ruolo in \"Sentieri\", la donna declin\u00f2, cambiando poi idea quando seppe che a capo della soap ci sarebbe stata Agnes Nixon (con la quale stabil\u00ec una profonda amicizia che conflu\u00ec nel ruolo di Kate Martin in \"La valle dei pini\").\nA met\u00e0 degli anni cinquanta, la CBS inform\u00f2 la Phillips di voler sperimentare la nuova tecnica del colore con una puntata di \"Sentieri\". Sebbene molti alla soap fossero felici dell'idea, la Phillips ne fu seccata perch\u00e9 per lei questo significava perdere il controllo in fase di produzione. Allora si assicur\u00f2 che l'intero episodio fosse ambientato all'interno di una sala operatoria, cos\u00ec da avere il bianco come colore predominante e impedendo qualsiasi effetto positivo del nuovo sistema televisivo. Da quel momento in poi, la CBS cerc\u00f2 di non avere ulteriori contrasti con la scrittrice e si fece da parte. (Contrariamente, l'altra soap della CBS, \"Aspettando il domani\", si conform\u00f2 felicemente al nuovo sistema e fra la fine degli anni cinquanta e l'inizio dei sessanta fu girata in parte a colori).\nNel 1958, la Phillips fece morire prematuramente un importante personaggio di \"Sentieri\", Kathy Roberts, per fare in modo che \"Cos\u00ec gira il mondo\" prendesse il sopravvento sugli ascolti. Effettivamente, quell'anno il numero degli spettatori di quest'ultima sal\u00ec vertiginosamente fino a spingere la soap al primo posto dei rating Nielsen, ma non c'\u00e8 nessuna prova che il successo di \"Cos\u00ec gira il mondo\" dipese dalla mossa della scrittrice.\nNel 1968, la Phillips lasci\u00f2 improvvisamente la soap \"Love is a Many Splendored Thing\", in quanto la CBS si rifiut\u00f2 di mettere in scena una coppia interrazziale, composta da un uomo bianco e una donna di razza mista (met\u00e0 americana e met\u00e0 asiatica), figlia dei personaggi interpretati da William Holden e Jennifer Jones nel film \"L'amore \u00e8 una cosa meravigliosa\" (1955)."}
{"id": "2203768", "revid": "1573940", "url": "https://it.wikipedia.org/wiki?curid=2203768", "title": "Chiesa di San Giovanni Elemosinario", "text": "La chiesa di San Giovanni Elemosinario si trova a Venezia, nel sestiere di San Polo, nella zona del mercato a Rialto. Conosciuta comunemente a Venezia con il nome di \"San Zuane de Rialto\", \u00e8 inserita in una zona densa di costruzioni uniformi e di solito \u00e8 circondata dalle bancarelle dei venditori ambulanti per cui \u00e8 di difficile individuazione: si trova al numero 479 e si distingue solo per il portale ad arco, chiuso da una cancellata in ferro. \nLa chiesa fa parte dell'associazione Chorus Venezia. \nStoria.\nIncerta l'erezione della chiesa realizzata, secondo le cronache, grazie alle donazioni della famiglia Trevisan, tuttavia dev'essere antecedente al 1071, anno in cui \u00e8 documentato il crollo del campanile. Divenne parrocchiale sul finire dell'XI secolo, periodo in cui si verific\u00f2 una riorganizzazione dell'amministrazione ecclesiastica veneziana.\nRidotta a commenda nel 1391 e in seguito sottoposta al capitolo di San Pietro di Castello e, nel 1440, un privilegio papale del 1440 la dava in beneficio al \"Collegio dei dodici poveri di Cristo\", con sede sempre nella cattedrale. Tuttavia, le controversie tra il collegio e il popolo, portarono la chiesa sotto la giurisdizione del dogi (1487), andando quindi alle dipendenze del primicerio di San Marco.\nVenne interamente distrutta dall'incendio che colp\u00ec tutta l\"'insula\" di Rialto il 10 gennaio 1514. L'incendio \u00e8 ricordato come uno dei pi\u00f9 disastrosi per la citt\u00e0 di Venezia, finirono bruciate enormi quantit\u00e0 di mercanzie e moltissime botteghe.\nLa ricostruzione di tutta la zona di Rialto fu allora affidata all'architetto Antonio Abbondi detto lo Scarpagnino, che progett\u00f2 anche la ricostruzione della chiesa in puro stile rinascimentale, sua fu anche la decisione di inserire la chiesa in un contesto di palazzi uniformi e contigui, addirittura gli spazi antistanti la chiesa furono progettati in modo tale che potessero ospitare comodamente delle botteghe ambulanti dal cui fitto la chiesa potesse ricavare fondi per sostenersi.\nLa ricostruzione della chiesa fu completata attorno al 1531, nei primi anni del \"Dogado\" di Andrea Gritti (1523-1538). Essa fu subito abbellita da opere dei pi\u00f9 grandi artisti dell'epoca, come Tiziano, Jacopo Palma il Giovane, Giovanni Antonio de' Sacchis detto il Pordenone.\nNel 1705 compare nel censimento della chiesa, una famiglia che si trasfer\u00ec al suo interno, Giovanni Maria, cappellaio, Laura Manzoni con i sei figli tra cui Stefano, Pietro, Anna Maria, Caterina, e il loro fratello Giambattista Pittoni, che divenne uno dei pi\u00f9 noti pittori della storia veneziana.\nDal 1808 la chiesa \u00e8 una succursale della parrocchia di San Silvestro.\nNel 1982, considerando le gravi condizioni di degrado cui era andato incontro l'edificio, soprattutto a causa dell'umidit\u00e0 che minacciava seriamente, con lo sviluppo di miceti, anche i pregevolissimi dipinti in essa custoditi, la Soprintendenza ai Beni Ambientali e Architettonici di Venezia decise di chiudere l'edificio per restaurarlo. Tutti i dipinti furono asportati e conservati nel deposito di S. Gregorio della Soprintendenza ai Beni Artistici e Storici.\nIl restauro fu portato a compimento dalla Soprintendente per il Patrimonio Storico e Artistico di Venezia e Direttrice delle Gallerie dell'Accademia Giovanna Nepi Scir\u00e8, la chiesa venne riaperta con tutto il suo patrimonio artistico il 1\u00ba marzo 2001.\nFurono ricollocate tutte le opere tranne l\"'Eraclio che porta la croce a Gerusalemme\" (olio su tela, cm. 210x350) di Jacopo Palma il Giovane, che poich\u00e9 era molto danneggiato, fu affidato dalla Curia Patriarcale alla restauratrice Maristella Volpin, finalmente il 1\u00ba febbraio 2002, anche quest'opera, molto nota, fu ricollocata.\nDescrizione.\nLa chiesa attuale, ricostruita dopo l'incendio fra il 1514 e il 1531 su progetto dell'architetto Antonio Abbondi conserva ancora il campanile originario del Trecento.\nLa pianta \u00e8 a croce greca inscritta in un quadrato, l'aspetto dell'interno \u00e8 puramente rinascimentale e classicheggiante.\nLa chiesa era sede di diverse confraternite di mercanti e di scuole di arti e mestieri: i \" mercanti\", i \"biavaroli\", \"i corrieri\", i \"gallineri\" e i \"telaroli\", che facevano a gara nell'abbellirla con opere d'arte.\nIl Vasari racconta che fu commissionata a Tiziano la Pala dell'altare maggiore che rappresentava San Giovanni Elemosinario, titolare della chiesa, questi dipinse un'opera bellissima. Poi part\u00ec per Bologna. In sua assenza, alcuni nobili veneziani, per sfidarlo, commissionarono al Pordenone la pala per la cappella absidale destra, che raffigurava i santi Caterina, Rocco e Sebastiano. Tiziano, ritornato a Venezia e trovando la pala del Pordenone in competizione con la propria, and\u00f2 su tutte le furie. La realt\u00e0 storica per\u00f2 smentirebbe la tesi del Vasari, perch\u00e9 la pala del Pordenone datata 1530-1535 sarebbe antecedente a quella di Tiziano datata 1545-1550.\nNel 1591 la Scuola dei Mercanti commission\u00f2 ad Antonio Vassilacchi detto \"l'Aliense\" una \"Lavanda dei piedi\" che fu posta a sinistra dell'altare maggiore a completamento del ciclo della Passione di Ges\u00f9 realizzato da Leonardo Corona e che comprendeva l\"'Orazione nell'orto\" e la \"Crocifissione di Cristo\"."}
{"id": "2203773", "revid": "61051", "url": "https://it.wikipedia.org/wiki?curid=2203773", "title": "Gloster E28/39", "text": ""}
{"id": "2203776", "revid": "599013", "url": "https://it.wikipedia.org/wiki?curid=2203776", "title": "Kamal", "text": ""}
{"id": "2203778", "revid": "19933", "url": "https://it.wikipedia.org/wiki?curid=2203778", "title": "Carbuncle", "text": ""}
{"id": "2203782", "revid": "1543377", "url": "https://it.wikipedia.org/wiki?curid=2203782", "title": "Mindball", "text": "In mindball \u00e8 un gioco da tavolo lanciato nel 2003 e concepito per essere utilizzato in musei, esposizioni e fiere.\nI due giocatori siedono sui lati opposti di un tavolo, e si confrontano usando le onde cerebrali, lo scopo del gioco \u00e8 controllare con la mente una palla che si muove lungo il tavolo e farla finire nella porta avversaria. Le onde cerebrali dei giocatori vengono registrate tramite una fascia elastica provvista di sensori (si tratta di un apparecchio del tutto simile a quelli usati per l'elettroencefalografia), un computer elabora i dati e trasmette il movimento alla pallina in corrispondenza delle onde di tipo alfa e theta, tipiche degli stati di calma e relax. In realt\u00e0 i giocatori non controllano direttamente il movimento della pallina ma quello di un magnete posto al di sotto del tavolo che fa muovere la biglia metallica al centro del gioco. Il Mindball viene prodotto dalla compagnia svedese Interactive Productline. Il tavolo viene venduto approssimativamente intorno ai 20.000 dollari..\nIl gioco viene lanciato nel 2003, il brevetto viene certificato nel 2005, da un prototipo del Brainball che all'epoca era sviluppato dal Smart Studio insieme a The Interactive Institute in Svezia.\nAl Museo della scienza e dell'industria di Chicago \u00e8 stata allestita una postazione in cui i visitatori possono sperimentare il gioco e l'Accademia Militare degli Stati Uniti di West Point ne ha acquistato un esemplare per l'addestramento dei suoi cadetti."}
{"id": "2203785", "revid": "400694", "url": "https://it.wikipedia.org/wiki?curid=2203785", "title": "Padiglione", "text": ""}
{"id": "2203790", "revid": "61051", "url": "https://it.wikipedia.org/wiki?curid=2203790", "title": "Kawanishi N1K Shiden", "text": ""}
{"id": "2203804", "revid": "106872", "url": "https://it.wikipedia.org/wiki?curid=2203804", "title": "Yokosuka MXY-7 Ohka", "text": ""}
{"id": "2203806", "revid": "834", "url": "https://it.wikipedia.org/wiki?curid=2203806", "title": "Yokosuka P1Y Ginga", "text": ""}
{"id": "2203809", "revid": "1031941", "url": "https://it.wikipedia.org/wiki?curid=2203809", "title": "Eugene Bullard", "text": " Vol\u00f2 nella Squadriglia Lafayette.\nNel 1914, si arruol\u00f2 nella Legione straniera francese per partecipare alla Prima guerra mondiale. Matricola 19/33.717, fu distaccato al 3\u00ba Reggimento di marcia del 1\u00ba Reggimento straniero e fu inviato in zona di combattimento. Il 13 luglio 1915, raggiunse il 2\u00ba Reggimento di marcia del 1\u00b0 RE. Partecip\u00f2 ai combattimenti nell'Artois, di Champagne e di Verdun del 1916 ove fu ferito il 5 marzo 1916. Ferito due volte, decorato della Croce di Guerra per atti di valore, fu dichiarato inabile al servizio nella fanteria.\nBullard cominci\u00f2 cos\u00ec a pilotare un Caudron G.3 e il Caudron G.4 alla scuola dell'aviazione di Ch\u00e2teauroux, di Croton e di Avord. Pi\u00f9 tardi fu distaccato presso la squadriglia Spad 93, successivamente alla Spad 85, dell'aviazione francese come mitragliatore e osservatore.\nOnorificenze.\n "}
{"id": "2203818", "revid": "287204", "url": "https://it.wikipedia.org/wiki?curid=2203818", "title": "Associazione Orion OB1", "text": "L'Associazione Orion OB1 \u00e8 una brillante associazione stellare che comprende quasi tutte le stelle blu visibili nella costellazione di Orione; contiene una vastissima nube molecolare gigante, nota come complesso nebuloso molecolare di Orione, e quattro sottocomplessi di stelle OB di differenti et\u00e0, dalle pi\u00f9 giovani fino a quelle formatesi circa 10 milioni di anni fa. Tecnicamente si tratta dunque di una associazione OB.\nOsservazione.\nLe stelle di questa associazione compongono in generale il ricco sottofondo stellare ben visibile in Orione nei cieli pi\u00f9 bui; se si eccettuano le tre stelle della Cintura di Orione, le componenti pi\u00f9 brillanti sono di quarta magnitudine, mentre diverse decine sono di quinta e sesta grandezza. Un semplice binocolo \u00e8 in grado di mostrare tutte le componenti azzurre, che si dispongono su tre fasce principali: la pi\u00f9 settentrionale si osserva a nordovest della Cintura ed \u00e8 formata da una concatenazione di stelle disposte principalmente in senso nordest-sudovest; la centrale coincide con i campi stellari attorno alla Cintura e nei suoi dintorni, specie verso ovest, e la terza si dispone lungo la Spada di Orione, di cui comprende tutte le componenti.\nIl periodo migliore per l'osservazione dell'associazione coincide con quello per la costellazione di Orione: i mesi da novembre a inizio aprile sono particolarmente adatti grazie alla visibilit\u00e0 nel cielo serale; la sua dislocazione a cavallo dell'equatore celeste ne favorisce ulteriormente la visibilit\u00e0, restando alla portata di tutte le regioni popolate della Terra.\nStruttura.\nSi tratta di una delle associazioni OB meglio conosciute e studiate della volta celeste, sia a causa della sua breve distanza, sia per la luminosit\u00e0 delle sue componenti, che appaiono per la maggior parte poco oscurate dalle polveri galattiche; lo studio delle varie fasi evoluzionistiche di quest'associazione ha permesso di comprendere meglio le dinamiche e la scala evolutiva dei gruppi stellari di recente formazione.\nOrion OB1 \u00e8 suddivisibile in base alla sua evoluzione e alla dislocazione delle sue componenti in quattro sottogruppi principali; il pi\u00f9 antico \u00e8 definito Orion\u00a0OB1a: le stelle di questo sottogruppo sono dislocate a nordovest della Cintura di Orione e possiedono un'et\u00e0 compresa fra 8 e 12 milioni di anni. Il secondo gruppo per et\u00e0 \u00e8 Orion\u00a0OB1b, che corrisponde alle stelle di fondo della Cintura e possiede un'et\u00e0 compresa fra 1,7 e 8 milioni di anni, sebbene fra queste ricadano anche le tre stelle supergiganti che fanno parte della Cintura stessa, con un'et\u00e0 compresa attorno ai 5 milioni di anni. Orion\u00a0OB1c coincide invece con le stelle visibili nella Spada di Orione e che si addensano attorno e davanti alla Nebulosa di Orione; a questo sottogruppo fanno parte pure due associazioni stellari poco concentrate, catalogate come NGC 1980 e NGC 1981, rispettivamente ai limiti meridionali e settentrionali dell'asterismo della Spada. La loro et\u00e0 \u00e8 compresa fra i 2 e i 6 milioni di anni. Di questo sottogruppo non fanno parte le stelle pi\u00f9 giovani direttamente avvolte nel sistema nebuloso di OMC-1, OMC-2 e OMC-3 e nella stessa Nebulosa di Orione, che invece compongono il sottoinsieme Orion\u00a0OB1d.\nUn caso ambiguo \u00e8 rappresentato del piccolo gruppo legato alla stella : la sua posizione \u00e8 in direzione del gruppo Orion\u00a0OB1a, ma la sua velocit\u00e0 radiale \u00e8 distinta rispetto alle stelle del resto del sottogruppo, essendo pi\u00f9 bassa di circa 10\u00a0km/s-1; una teoria per spiegare questa differenza afferma che questa e le stelle ad essa legate si siano originate in una regione H\u00a0II formatasi dall'espansione della bolla creata dalla nascita delle stelle di Orion\u00a0OB1a e dunque con un'et\u00e0 compresa fra quella delle componenti di OB1a e OB1b.\nTramite lo studio della parallasse, sono state determinate le distanze dei vari sottogruppi, scoprendo anche che quelli pi\u00f9 vecchi sono anche pi\u00f9 vicini al sistema solare di quelli pi\u00f9 giovani; il gruppo OB1a \u00e8 dunque anche il pi\u00f9 vicino, con una distanza media stimata sui 350\u00a0pc (1140\u00a0al). OB1b e OB1c si troverebbero a distanza simili fra loro, stimate sui 400\u00a0pc (1300\u00a0al), mentre le giovani stelle di OB1d avrebbero una distanza paragonabile a quella della Nebulosa di Orione (420\u00a0pc, ossia 1370\u00a0al).\nDal gruppo OB1c provengono anche le celebri stelle fuggitive e , due astri che si muovono in direzioni opposte nello spazio; Tramite i dati del satellite Hipparcos \u00e8 emerso che circa 2,6 milioni di anni fa queste due stelle e la brillante binaria si trovavano nella stessa posizione nello spazio, e su questa scoperta \u00e8 stata formulata l'ipotesi secondo cui queste stelle subirono un'interazione a quattro corpi, in seguito alla quale due binarie dello stesso ammasso si scambiarono; il risultato fu che le due stelle pi\u00f9 massicce subirono i reciproci influssi gravitazionali diventando un nuovo sistema binario, l'attuale , mentre le due stelle meno massicce furono sospinte via a grande velocit\u00e0 dall'intensa energia gravitazionale, allontanandosi dalla regione della loro formazione."}
{"id": "2203819", "revid": "729019", "url": "https://it.wikipedia.org/wiki?curid=2203819", "title": "Fokker D.I", "text": "Il Fokker D.I era un caccia monomotore biplano sviluppato dalla allora azienda tedesco imperiale Fokker-Fluzeugwerke negli anni dieci del XX secolo.\nVenne utilizzato durante la prima guerra mondiale sia dalla tedesca Luftstreitkr\u00e4fte che dalla austro-ungarica k.u.k. Luftfahrtruppen, quest'ultima identificandolo con la sigla B.III.\nStoria del progetto.\nIl D.I venne ideato per rispondere all'esigenza da parte della Luftstreitkr\u00e4fte, la componente aerea del Deutsches Heer (l'esercito imperiale tedesco), di dotarsi di un nuovo velivolo da combattimento per sostituire l'oramai superato monoplano Fokker E.III.\nProgettato da Martin Kreutzer come sviluppo del prototipo M.18, risultava avere un aspetto molto simile al contemporaneo Fokker D.II tanto da risultarne indistinguibile.\nTecnica.\nIl Fokker D.I aveva un aspetto classico; biplano, monomotore e monoposto.\nLa fusoliera, di sezione rettangolare, era dotata di un singolo abitacolo aperto e terminava in un impennaggio classico monoderiva di forma circolare e dotato di piani orizzontali completamente mobili che integravano le funzioni degli equilibratori.\nLa configurazione alare era biplana con ala superiore ed inferiore di ugual misura, quest'ultima leggermente spostata verso coda, collegate tra loro da due coppie di montanti per lato ed integrate da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore montato sul muso, un Mercedes D.II sei cilindri in linea raffreddato a liquido capace di erogare 120 PS (88 kW) ed abbinato ad un'elica bipala in legno a passo fisso.\nL'armamento consisteva in una mitragliatrice LMG 08/15 calibro 7,92 mm posta davanti all'abitacolo che, sincronizzata, consentiva di sparare senza conseguenze attraverso il disco dell'elica."}
{"id": "2203826", "revid": "287204", "url": "https://it.wikipedia.org/wiki?curid=2203826", "title": "Magnificat (romanzo)", "text": "Magnificat \u00e8 un romanzo di fantascienza scritto da Julian May e pubblicato nel 1996, terzo e ultimo volume della Trilogia del Milieu Galattico. Segue \"Jack dai mille volti\" (1991) e \"La maschera di diamante\" (1994).\nIl romanzo ha una cornice narrativa ambientata nel 2113 e si concentra sugli anni cruciali tra il 2078 e il 2083, culminando nel racconto del conflitto conosciuto come Ribellione Metapsichica.\nTrama.\nIl romanzo si apre con le seguenti citazioni:\nNel 2113, a Kauai, Rogatien Remillard \u00e8 impegnato nel portare a termine la stesura delle memorie di famiglia, che gli sono state affidate dal Fantasma di Famiglia (alias Unifex Espiante, alias Marc Remillard). Quest'ultimo, nella sua veste di Supervisore Lylmik, chiede ai figli Hagen e Cloud, che hanno condotto una vita ritirata dopo il loro ritorno dall'Esilio nel Pliocene, di aiutare lo \"Zio Rogi\" raccontandogli di quegli aspetti del progetto dell'Uomo Mentale che non sono mai stati divulgati. Sbalorditi nello scoprire che il padre \u00e8 sopravvissuto per sei milioni di anni, raggiungendo una nuova forma di esistenza e dando vita al Milieu Galattico, i due non possono che acconsentire al suo desiderio, malgrado i timori verso colui che conoscono soprattutto come Abaddon, l'Angelo dell'Abisso.\nNel febbraio 2078, la reverenda gesuita Anne Remillard, presidente del Direttorato Panumano per l'Unit\u00e0, rivela a Rogi di essere arrivata ad una conclusione sull'identit\u00e0 di Furia: si tratta del padre Denis, il rispettato patriarca della Dinastia Remillard. Malgrado le prove siano circostanziali (l'attentato al piccolo Jack, in ospedale, unica occasione certa in cui Furia ha assunto l'effettivo controllo del corpo ospite; la tentazione ai danni della stessa Anne) e si basino soprattutto su un profilo psicologico (la personalit\u00e0 multipla \u00e8 causata da un grave trauma infantile, spesso di natura sessuale; il fatto che il fratello Victor abbia sviluppato una personalit\u00e0 visibilmente sociopatica, fa supporre che anche Denis sia rimasto vittima di abusi da parte del padre Don e che questi abbiano dato origine ad una personalit\u00e0 dissociata, diametralmente opposta, emersa non a caso solo dopo la morte di Victor), Anne ha raggiunto questa dolorosa certezza e vuole effettuare, insieme ai fratelli, un metaconcerto coercitivo-redattivo con cui tentare l'integrazione delle personalit\u00e0 del padre (o, in caso di fallimento, eliminare definitivamente la minaccia). \nRogi suggerisce che il metaconcerto venga progettato da Jack ed effettuato con intensificazione CE, perch\u00e9 il particolare rapporto fra genitori e figli operanti e il mistero sulle effettive metafacolt\u00e0 di Dennis, che non si \u00e8 mai sottoposto ad una valutazione metapsichica, rendono il risultato particolarmente incerto, e accetta che la sua mente sia sondata per recuperare il necessario complesso metapsichico di Furia solo da Dorothea, per il residuo timore che Furia possa essere in realt\u00e0 la stessa Anne.\nFuria, grazie alla sua straordinaria facolt\u00e0 di percezione a distanza, assiste al loro incontro e mette in azione gli ultimi due componenti sopravvissuti di Idra, Madeleine e Parnell, perch\u00e9 eliminino Anne e Rogi prima che qualcun altro possa essere informato della sua identit\u00e0. La prima tenta di uccidere Anne causando un catastrofico incidente all'astronave con cui la donna si sta recando su Okanagon, ma Anne riesce miracolosamente a sopravvivere e ad accusare Idra, prima di essere messa in stato di completa incoscienza per i lunghi mesi di rigenerazione. L'altro tenta di uccidere Rogi una prima volta simulando un annegamento per un improbabile incidente di pesca, il cui esito non \u00e8 fatale solo per il provvidenziale intervento proprio dell'inconsapevole Denis, e una seconda volta durante il matrimonio di Jack Remillard e Dorothea Macdonald, al White Mountain Resort Hotel del Monte Washington, e stavolta \u00e8 lo stesso Rogi, dopo aver rivelato tutto su Furia agli sconcertati sposi, a salvarsi la vita, utilizzando come gi\u00e0 in passato la tecnica yoga della spirale pranica per concentrare la sua facolt\u00e0 metacreativa, abitualmente latente, e polverizzare letteralmente l'incredulo Parnell.\nIntanto, Marc \u00e8 impegnato nel portare avanti le sue controverse ricerche sull'intensificazione cerebroenergetica, un'innovazione scientifica senza precedenti nel Milieu, che suscita nelle razze aliene dubbi di natura etica sul concetto stesso di intensificazione artificiale delle facolt\u00e0 mentali, ma anche timori che in questo modo l'evoluzione della Mente razziale umana la porti ad essere incompatibile con l'Unit\u00e0. La dimostrata utilit\u00e0 dell'intensificazione CE nell'alterazione geofisica dei pianeti ha permesso che le ricerche proseguissero finora, ma il Direttore della Scienza ha manifestato crescenti dubbi e solo grazie ad un discorso di autodifesa reso convincente dalla sua straordinaria facolt\u00e0 coercitiva Marc \u00e8 riuscito a impedire che il Consiglio votasse una moratoria in merito. Marc, convinto che l'umanit\u00e0 abbia diritto di raggiungere il suo massimo potenziale mentale e che il Milieu in realt\u00e0 lo ostacoli perch\u00e9 teme la superiorit\u00e0 mentale umana, nel settembre 2078 accetta l'offerta dei membri del consiglio esecutivo ribelle di diventare capo del Partito Ribelle, dando loro la dimostrazione dello stadio estremo raggiunto, l'armatura CE corporea completa, che permette di moltiplicare per seicento volte il potenziale mentale.\nNel corso del tradizionale veglione della notte di Natale del 2078, presso la fattoria di famiglia ad Hanover, Rogi \u00e8 testimone impotente del fallimentare tentativo di metaconcerto coercitivo-redazionale per risanare Denis integrandone le personalit\u00e0, effettuato da Jack, Dorothea e dai suoi stessi figli (ad esclusione di Anne, ancora fuori combattimento): le personalit\u00e0 di Denis vengono effettivamente fuse in una sola, ma il nuovo essere scompare nel nulla, attraverso un balzo dimensionale senza precedenti. Per nascondere la scomparsa e mantenere intatta la meritata fama del Grande Vecchio della Metapsicologia, viene inscenata una finta morte nel sonno per emorragia cerebrale.\nGli sforzi del Direttorato per l'Unit\u00e0 non sono sufficienti a contrastare la campagna dei ribelli mirata a convincere soprattutto l'umanit\u00e0 non operante, numericamente prevalente, a rifiutare l'Unit\u00e0 per i suoi aspetti disumanizzanti. \nNel giugno 2079, sulla Sfera del Consiglio, in una delle rare occasioni in cui i rispettivi incarichi non tengono lontani i neosposi Jack e Dorothea, il cui reciproco amore \u00e8 tale che i due insieme sperimentano insieme, almeno per un istante, quello che sar\u00e0 l'Unit\u00e0, Jack rivela alla compagna la sua convinzione che le cose dovranno peggiorare prima di poter migliorare, che sar\u00e0 necessaria una catastrofe di proporzioni galattiche per risvegliare il sentimento d'amore dell'Unit\u00e0 e far compiere all'umanit\u00e0 un balzo evolutivo e che andr\u00e0 compiuto un grande sacrificio. \n\u00c8 lo stesso motivo per cui, in precedenza, Unifex Espiante ha spiegato agli altri supervisori lylmik che non devono intervenire in alcun modo nell'evitare il disastro imminente, inevitabile quanto necessario.\nFuria, ora nel pieno controllo del corpo di Denis, dotato di facolt\u00e0 da Gran Maestro Supremo, in grado di compiere balzi dimensionali, libero della dipendenza da Idra come interfaccia con la realt\u00e0 fisica, \u00e8 l'essere umano pi\u00f9 potente della galassia. Il suo unico punto debole \u00e8 l'instabilit\u00e0 dell'integrazione delle personalit\u00e0, che contrasta nutrendosi dell'energia mentale di altri umani, come Idra.\nDa un lato, continua il lavoro nell'inconscio di Marc in corso da anni per convincerlo a compiere il progetto dell'Uomo Mentale, dall'altro interviene pi\u00f9 direttamente a favore del Partito Ribelle, nella prospettiva dell'obiettivo finale di creare un Secondo Milieu, sotto il suo dominio: \nlui e Madeleine occupano posti chiave del pianeta russo Astrakhan, impersonando rispettivamente l'Intendente Generale Ruslan Terekev e il suo Capo del Personale Lyudmila Arsanova, per procurare al Partito Ribelle un'intera flotta di astronavi da trasporto, da convertire in navi da guerra utilizzando l'enorme arsenale segreto accumulato nel corso degli ultimi due decenni dal Dirigente Planetario di Hibernia Rory Muldowney, acerrimo avversario del Milieu ma ancor pi\u00f9 del Primo Magnate, Paul Remillard, amante di sua moglie Laura Tremblay e causa del suo suicidio, vent'anni prima.\nNel febbraio 2080, i capi ribelli si incontrano su Hibernia. Marc frena gli entusiasmi delle teste calde come Muldowney, perch\u00e9 teme una prematura dichiarazione di secessione, convinto che la guerra sar\u00e0 decisa dalle grandi menti, non dai grossi cannoni, e che per raggiungere il potere mentale sufficiente per vincere il confronto con il Milieu manchino ancora degli anni: il progetto dell'Uomo Mentale dovr\u00e0 selezionare almeno cento embrioni dalle potenzialit\u00e0 di Gran Maestri Supremi e portarne al pieno sviluppo le metafacolt\u00e0.\nPer Furia, presente come Ruslan Terekev, \u00e8 l'occasione per portare a compimento l'ormai ventennale relazione ipnoidea con cui ha radicato nell'inconscio di Marc l'attrazione per la sorella Madeleine. Marc avverte la crescente compulsione interiore verso Lyudmila/Madeleine, ma poi, durante la visita all'arsenale, accade l'imprevedibile: tutti quegli anni di profondo condizionamento mentale, mirati all'unione di fratello e sorella per la generazione dell'Uomo Mentale, vengono vanificati dall'incontro di Marc con la \"sorella sbagliata\", la ventiquattrenne Cyndia Muldowney (ufficialmente figlia di Rory, in realt\u00e0 figlia di Paul, quindi sorellastra di Marc), di cui non pu\u00f2 letteralmente evitare di innamorarsi.\nIl loro legame di parentela \u00e8 ignoto a chiunque, a loro per primi, e dopo poche settimane si sposano. Durante i primi mesi di matrimonio Marc, che ha represso la sua sessualit\u00e0 per tutta la vita adulta, \u00e8 travolto dalla passione fisica e dalla tardiva scoperta dell'amore e del sesso. \nLa scoperta della gravidanza di Cyndia lo porta per\u00f2 a dedicarsi nuovamente anima e corpo al progetto dell'Uomo Mentale, che nel settembre 2080 presenta infine al pubblico, in una versione edulcorata, come un progetto secondario delle ricerche sull'intensificazione cerebroenergetica, utilizzata in questo caso per la valutazione embrionale del potenziale metapsichico, mirato a generare un elevato numero di bambini dotati del potenziale mentale di Gran Maestri Supremi. Marc ottiene l'immediata approvazione generale, in particolare degli umani comuni non operanti, prospettando che questi bambini vadano in adozione, dando cos\u00ec ad ogni famiglia la possibilit\u00e0 di allevare un bambino operante, e che la loro stessa esistenza garantisca all'umanit\u00e0 che non potr\u00e0 essere costretta ad essere assorbita dalla mente galattica del Milieu contro la propria volont\u00e0.\nIl progetto in oltre un anno non porta per\u00f2 ad alcun risultato concreto. E nemmeno l'unione di Marc e Cyndia \u00e8 destinata a generare Gran Maestri Supremi: tanto Denis Hagen, nato nel novembre 2080, quanto Cloud Laura, nata nel maggio 2082, hanno facolt\u00e0 supreme profondamente latenti. All'inizio del 2081, Furia interviene direttamente, da un lato sostituendo l'ovaia di una donatrice con quella di Madeleine (\u00e8 necessario un accoppiamento omozigotico per ottenere l'Uomo Mentale operante fin dalla prima generazione), dall'altro convincendo Marc a ritornare all'idea originaria, basata sull'esempio costituito dall'incorporeo fratello Jack, per accelerare la maturazione dei bambini: attraverso l'encefalizzazione artificiale, come adattamento della tecnologia del rigeneratore con intensificazione CE, \u00e8 possibile forzare l'evoluzione in Homo Summus. \nNel contempo per\u00f2 Denis comincia a riuscire per brevi periodi a riprendere il controllo del proprio corpo e a tentare di combattere la minaccia costituita da Furia e Marc.\nLa contrapposizione tra sostenitori del Milieu e Ribelli diventa sempre pi\u00f9 dura. La propaganda dei primi per diffondere la conoscenza dei benefici dell'unificazione, con l'aiuto dei poltroyani, si scontra con il carisma di Marc, definito dagli avversari Abaddon l'Angelo dell'Abisso, che appare ragionevole e sinceramente preoccupato per l'umanit\u00e0, che rifugge ogni confronto diretto con gli avversari e imputa al Milieu il rifiuto di ogni compromesso, facendo leva sulla paura del dominio alieno e sulla convinzione della superiorit\u00e0 umana. \nQuando nel gennaio 2082 il Consiglio ordina la cessazione del progetto dell'Uomo Mentale e confisca i tremila embrioni generati, sembra la prova pi\u00f9 evidente del dispotismo alieno. Ma prima della confisca Marc \u00e8 riuscito a trafugare 114 embrioni con potenziale mentale supremo e pu\u00f2 portare avanti segretamente il progetto su Okanagon, il pi\u00f9 importante mondo in mano ai Ribelli. Cyndia, che l'ha sempre sostenuto, \u00e8 sconvolta dalla scoperta dell'encefalizzazione forzata (che potrebbe essere applicata anche ai suoi figli, per attivare le metafacolt\u00e0 supreme latenti), ma non pu\u00f2 che continuare a rimanere a fianco dell'uomo che ama, convinta che l'Uomo Mentale sia realmente la salvezza dell'umanit\u00e0.\nA luglio, su Caledonia, dopo un dibattito televisivo sull'Unit\u00e0 a cui hanno partecipato fra gli altri Paul e Terekev, il primo viene aggredito dall'altro, che rivela di essere Furia e tenta di ucciderlo attraverso il prosciugamento neurale. Paul, pur gravemente danneggiato a livello cerebrale, si salva grazie al coraggioso intervento dell'amico poltroyano Fritiso-Prontinalin, che viene brutalmente ucciso, e al temporaneo riemergere della personalit\u00e0 di Denis.\nIl 27 ottobre, Denis riesce nuovamente a riprendere il controllo del proprio corpo e sfrutta questa occasione decisiva per smantellare per quanto gli \u00e8 possibile il male compiuto da Furia: su Okanagon, dopo aver fallito nel tentativo di convincere Marc ad abbandonare il progetto dell'Uomo Mentale, perch\u00e9 Madeleine ha corrotto i neonati vincolandoli a s\u00e9 e trasformandoli in una nuova Idra, e aver dovuto uccidere in prima persona tutti i bambini mentali, Denis spiega all'incredula Cyndia perch\u00e9 il progetto dell'Uomo Mentale sia un immenso pericolo per l'umanit\u00e0 e l'intera galassia e perch\u00e9 sia necessario che lei, unica a poter avvicinare Marc quando \u00e8 vulnerabile, gli impedisca di produrre un'altra generazione di uomini mentali.\nIntanto Marc, che ha percepito la morte dei bambini, non pu\u00f2 affrontare Furia, teleportato altrove, ma Madeleine, che gli rivela tutto, a cominciare dal fatto che lei sia la \"madre\" dell'Uomo Mentale e Cyndia sia loro sorella, e che gli propone di ricominciare da capo per fondare e guidare insieme il Secondo Milieu. Lui, attraverso il proprio potere creativo intensificato, le distrugge il cervello, ma ne conserva il corpo in stato vegetativo, perch\u00e9 non ha abbandonato il progetto.\nIl giorno successivo, sulla Terra, Denis attira con un impulso coercitivo Rogi in un posto isolato, sul Monte Washington, teatro del Grande Intervento, e gli chiede di ucciderlo, perch\u00e9 \u00e8 vincolato a Furia fino alla morte e solo la fine del suo corpo fisico pu\u00f2 garantire che Furia non potr\u00e0 aiutare Marc a far rinascere l'Uomo Mentale. Rogi accetta a malincuore di servirsi nuovamente della letale spirale esterna di energia metacreativa, ma Furia riesce a riprendere il controllo e tenta a sua volta di ucciderlo. Solo con l'aiuto del Grande Rubino, affidatogli decenni prima dal Fantasma di Famiglia, Rogi riesce a prevalere e dare la liberazione a quel suo povero figlio adottivo. La scomparsa di Furia \u00e8 un sollievo per l'intera Dinastia Remillard.\nJack e Rogi si recano su Okanagon, per tentare inutilmente un'ultima volta di riportare alla ragione Marc. Rogi racconta tutta la storia di Furia e Idra a Cyndia, che si convince infine che il progetto dell'Uomo Mentale \u00e8 sbagliato, immorale, osceno e soprattutto un terribile pericolo in se stesso, a prescindere da Idra. Nella notte di Capodanno 2082-2083, al culmine di un rapporto sessuale, Cyndia utilizza un disintegratore sonico per danneggiare irreversibilmente il DNA dello sperma di Marc, il quale reagisce istintivamente e involontariamente all'attacco della moglie uccidendola. In seguito Marc piange per la fine dell'Uomo Mentale, ma non per la donna che ha amato e da cui \u00e8 stato tradito e umiliato.\nDurante la sessione del Consiglio del febbraio 2083, viene imposto un giuramento di fedelt\u00e0 al Milieu e circa 130 magnati ribelli vengono espulsi.\nIl 19 marzo 2083 il Partito Ribelle dichiara l'indipendenza dell'umanit\u00e0 con una dimostrazione cataclismatica che ha l'obiettivo di costringere il pacifico Milieu a capitolare senza intraprendere un conflitto prolungato: un gigantesco metaconcerto offensivo guidato da Marc distrugge Molakar, pianeta krondaku sul quale si stava accumulando una flotta del Milieu nella prospettiva di dover isolare la Terra, e sacrifica all'obiettivo della libert\u00e0 umana la vita di due miliardi di individui innocenti.\nIl Milieu decide che il contrattacco, inevitabilmente non violento, venga condotto solo dai magnati umani e siano loro a decidere la sorte dell'umanit\u00e0.\nIl 27 maggio 2083, Giorno di Sant'Agostino, avviene il confronto finale della Ribellione Metapsichica. Nello spazio limitrofo al pianeta Okanagon, tre persone, Jack, Dorothea e il debilitato Paul, affrontano l'intera flotta ribelle schierata, che pu\u00f2 disporre di quasi duemila operatori in armatura CE completa e di cinquemila operatori con casco CE.\nJack e Dorothea attraverso una convocazione mentale a distanza fanno appello agli uomini di buona volont\u00e0 di tutta la galassia che credono nella non-aggressione e nella coesistenza pacifica perch\u00e9 si uniscano a loro. Il flusso diffuso d'energia, proveniente da milioni di menti, anche di non operanti, viene convogliato e concentrato attraverso la Gemma di Kauai, un congegno modellato sul Grande Rubino di Rogi, dando vita ad un metaconcerto d'amore, versione di proporzioni galattiche di quello realizzato da Denis prima dell'Intervento, precursore della Mente Unificata dell'umanit\u00e0, nel quale gli umani sperimentano per la prima volta la consapevolezza cosmica dell'Unit\u00e0. Il risultato \u00e8 una gigantesca bolla d'energia del diametro di 30\u00a0000\u00a0km, che i Ribelli attaccano inutilmente ricorrendo addirittura a bombe antimateria, che l'attraversano senza danno e colpiscono invece Okanagon. L'intera umanit\u00e0 assiste inorridita alla morte di un intero pianeta e di due miliardi di esseri umani, molti indecisi e molti degli stessi ribelli si uniscono al metaconcerto d'amore. \nAttraverso una traslazione iperspaziale, Marc penetra con la squadra di focalizzazione primaria del suo metaconcerto offensivo all'interno della bolla e con una titanica scarica creativa attacca Jack, Dorothea e Paul. I tre eroici difensori umani del Milieu periscono, ma il loro metaconcerto sopravvive, rafforzato dall'aiuto degli alleati alieni, e gli umani sperimentano, almeno per un fugace attimo, la vera Unit\u00e0, prima di scivolare di nuovo ad un pi\u00f9 basso livello di consapevolezza.\nMarc e gli altri ribelli vengono invece investiti da un terribile ritorno di fiamma disergico che fa collassare il loro metaconcerto, incenerisci vivi i cinquemila operatori con casco CE e danneggia le menti degli operatori pi\u00f9 potenti.\nMentre ancora le conseguenze dello scontro non sono evidenti a tutti, Marc incontra inaspettatamente sulla propria astronave il lylmik Unifex Espiante, con il quale ammette la sconfitta, ma rivendica la gloria del coraggioso tentativo. Unifex per\u00f2 ha un'incredibile proposta per lui: mentre l'armata sconfitta \u00e8 ricoverata sulla Terra, a Marc \u00e8 concesso di scappare con un centinaio dei pi\u00f9 potenti gran maestri ribelli attraverso la porta temporale dell'Auberge du portail di Th\u00e9ophile Guderian, a Saint-Antoine-des-Vignes, l'unica singolarit\u00e0 temporale nota di tutta la galassia, che permette di tornare a sei milioni di anni prima, nel Pliocene.\nRogi conclude cos\u00ec le memorie della famiglia Remillard e il Fantasma di Famiglia, alias Unifex Espiante alias Marc Remillard, pu\u00f2 infine lasciarlo, non senza avergli fatto un regalo speciale, l'inaspettata apparizione alla sua porta di Elaine Donovan, il grande amore della sua vita, incontrata per la prima volta un secolo prima e prematuramente lasciata, disponibile ora a recuperare il tempo perduto.\nLe memorie di Rogatien \"Rogi\" Remillard si concludono con la seguente citazione, riferita ai personaggi di Jack il Senzacorpo e Illusio Maschera di Diamante:\nL'intera trilogia si conclude invece con una citazione che cos\u00ec la riassume:"}
{"id": "2203827", "revid": "729019", "url": "https://it.wikipedia.org/wiki?curid=2203827", "title": "AEG G.I", "text": "L'AEG G.I, designazione aziendale GZ 1 ed originariamente designato dall'Idflieg K 1, era un bombardiere bimotore biplano realizzato dall'azienda tedesca Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, l'aeronautica militare tedesco imperiale durante la prima guerra mondiale, il G.I venne prodotto in un numero limitato di esemplari in quanto si rivel\u00f2 sottopotenziato ma il suo progetto serv\u00ec come base per i successivi velivoli serie Typ G prodotti dall'AEG."}
{"id": "2203828", "revid": "969415", "url": "https://it.wikipedia.org/wiki?curid=2203828", "title": "Categor\u00eda Primera B", "text": "La Categor\u00eda Primera B, nota per ragioni di sponsorizzazione come Torneo \u00c1guila, \u00e8 la seconda divisione del campionato colombiano di calcio, organizzata dalla Federaci\u00f3n Colombiana de F\u00fatbol e dalla Dimayor."}
{"id": "2203832", "revid": "198277", "url": "https://it.wikipedia.org/wiki?curid=2203832", "title": "Alfa Romeo Kamal", "text": "L'Alfa Romeo Kamal \u00e8 un concept automobilistico disegnato dal centro stile Alfa Romeo ed ingegnerizzato dall'Elasis, presentato al salone dell'automobile di Ginevra nel marzo del 2003.\nIl contesto.\nL'autoveicolo fu ideato per sintetizzare due concetti apparentemente opposti fra loro, ovvero \"sportivit\u00e0\" ad \"utilit\u00e0\", nella concezione di SUV che sempre pi\u00f9 si stava diffondendo all'interno del mercato automobilistico. Il nome ha origine araba e significa appunto \"sintesi degli opposti\". Di fatto l'auto rappresenta uno dei primi, se non il primo, esempio di crossover compatto europeo, tipologia di auto che ha fatto la sua apparizione nel mercato ben tre anni dopo, nel 2006 e velocemente divenuto un successo commerciale e inserita nella gamma di molti marchi automobilistici.\nLa vettura ha dimensioni relativamente compatte e una linea molto sportiva, data sia dalla particolare disposizione dei volumi, sia dalle linee che caratterizzano il profilo estetico.\nIl corpo vettura, pur essendo rialzato da terra, ha un baricentro pi\u00f9 basso rispetto agli altri SUV, migliorando il coefficiente di resistenza aerodinamica e la stabilit\u00e0, e quindi le prestazioni. Vengono mantenuti i tratti caratterizzanti delle auto sportive e le proporzioni tendenzialmente attribuibili ad una Gran Turismo, padiglione arretrato e volume frontale piuttosto lungo (il cofano copre un terzo dell'intera lunghezza del veicolo) quindi distanziandosi da una tradizionale linea da monovolume.\nProfilo estetico.\nLa carrozzeria \u00e8 caratterizzata da linee morbide contrapposte a bombature massicce e giochi di luci che creano dinamismo alla vettura, la linea di cintura presenta un'onda molto pronunciata a met\u00e0 della fiancata, alleggerendola. Il frontale presenta una quasi assenza del paraurti, totalmente integrato con la linea dell'auto senza sbalzi mantenendo quindi pulita la superficie. Questa sensazione \u00e8 data dai due grandi \"baffi\" scavati nel paraurti stesso che inglobano in essi i fendinebbia. Con questa particolare scelta stilistica, gi\u00e0 adottata dalla casa di Arese nella concept car Alfa Romeo Nuvola, i baffi hanno un sottile contorno in rilievo. Un altro elemento distintivo della casa automobilistica italiana \u00e8 lo scudetto che nel concept \u00e8 privo di griglia, in coerenza con il carattere sportivo della vettura.\nNella parte posteriore, pur essendo un volume relativamente grande rispetto alla parte anteriore, la Kamal mantiene un'impronta stilistica sportiva, i gruppi ottici posteriori si presentano con un profilo molto semplice e in posizione molto alta, a filo con il lunotto, il quale ha il distinguibile profilo a V che caratterizza i modelli a due volumi Alfa Romeo, come l'Alfa 145 e l'Alfa 147 e quindi anche la Kamal.\nCaratteristiche di utilit\u00e0.\nMentre la disposizione dei volumi e soprattutto la linea estetica privilegiano la sportivit\u00e0, il concetto di SUV e quindi anche il concetto di utilit\u00e0 viene espresso nella Kamal tramite alcuni accorgimenti di versatilit\u00e0 e caratteristiche ergonomiche della vettura.\nIl prototipo \u00e8 dotato di 4 porte pi\u00f9 il portellone posteriore, i quattro sportelli si aprono a libro, quindi i due anteriori controvento e i due posteriori a vento, favorendo cos\u00ec l'accesso al veicolo, non solo per l'accesso ai sedili posteriori dei passeggeri ma anche per eventuale carico e scarico di materiali ingombranti. Altre soluzioni adottate per aumentare l'accessibilit\u00e0 del veicolo sono la possibilit\u00e0 di aprire il lunotto posteriore indipendentemente o insieme al portellone, la parte inferiore del baule si abbassa andando a filo con il piano di carico, il quale \u00e8 dotato di un'eventuale rampa a ribalta in grado di arrivare fino a terra per facilitare il carico di merci. la capacit\u00e0 stimata del bagagliaio sono 400 litri, espandibili grazie al classico sistema dei sedili posteriori ribaltabili a scomparsa.\nCaratteristiche tecniche e meccaniche.\nLa vettura \u00e8 lunga 435\u00a0cm, per un'ampia larghezza di 186\u00a0cm e un'altezza di 162\u00a0cm.\nLa trazione della Kamal \u00e8 integrale permanente dotata di tre differenziali a tecnologia Torsen e sospensioni anteriori e posteriori a quadrilateri.\nIl concept \u00e8 dotato di un motore V6 di 3179\u00a0cm\u00b3 che eroga una potenza di 250\u00a0CV, trattasi dello stesso motore della 147 GTA, la velocit\u00e0 massima indicativa dichiarata \u00e8 di 200\u00a0km/h."}
{"id": "2203838", "revid": "729019", "url": "https://it.wikipedia.org/wiki?curid=2203838", "title": "Airco DH.2", "text": "L'Airco DH.2 era un biplano monoposto da caccia prodotto dall'azienda britannica Aircraft Manufacturing Co. Ltd., meglio conosciuta come Airco, negli anni dieci del XX secolo. A volte l'aereo viene indicato con la designazione de Havilland D.H.2, dal nome del suo progettista Geoffrey de Havilland.\nCaratterizzato dalla singolare configurazione ad elica spingente, venne utilizzato dai Royal Flying Corps durante la prima guerra mondiale divenendo uno dei pi\u00f9 rappresentativi velivoli da combattimento della prima fase del conflitto.\nStoria del progetto.\nIl DH.2 fu progettato da Geoffrey de Havilland quando, nel 1914, egli entr\u00f2 a far parte del team di disegnatori della ditta Airco. Avendo lavorato a diversi progetti di aeroplani per conto della Royal Aircraft Factory fin dal 1910, gi\u00e0 allora la sua esperienza era considerevole.\nNel 1914 non esisteva ancora un sistema di sincronizzazione delle mitragliatrici abbastanza efficiente da consentire di fare fuoco attraverso le pale di un'elica con sicurezza. Per consentire di sparare in avanti con un'arma automatica fu necessario posizionare il motore nella parte posteriore della carlinga, e dotarlo di un'elica spingente.\nIl prototipo fu completato nell'estate del 1915, e in luglio fu inviato al No.5 Squadron del Royal Flying Corps (RFC) per la valutazione operativa. Sfortunatamente esso venne perso dietro le linee tedesche il 9 agosto, ma per allora aveva gi\u00e0 dato prova di caratteristiche tali da far s\u00ec che il modello venisse ordinato per la produzione in serie.\nImpiego operativo.\nLa produzione in serie del DH.2 cominci\u00f2 nel tardo 1915, e i primi esemplari raggiunsero il No. 11 e No. 18 Squadron (attivi in Francia) entro dicembre, e il No. 5 Squadron ne fu equipaggiato nel gennaio del 1916.\nFin dall'inizio della sua carriera operativa, il DH.2 si dimostr\u00f2 superiore ai monoplani Fokker tedeschi, il cui predominio, che fino ad allora era stato schiacciante, inizi\u00f2 ad essere messo in crisi proprio nel corso del 1916. Nel corso di 744 combattimenti aerei tra l'aprile 1916 e il maggio 1917, i DH.2 distrussero o catturarono 44 aerei tedeschi.\nTuttavia, verso la fine del 1916 il modello iniziava a essere superato rispetto ai nuovi Albatros D.I e D.II tedeschi, ed entro il 1917 quasi tutti i DH.2 erano stati ritirati e sostituiti dai DH.5, e da altri biplani appartenenti a una generazione gi\u00e0 molto pi\u00f9 avanzata, dotati di eliche traenti con mitragliatrici fisse sincronizzate.\nAssi dell'aviazione.\nTra i piloti illustri del DH.2 il vincitore della Victoria Cross, Lanoe Hawker (sette vittorie, anche se nessuna sul DH.2), che fu il primo comandante del No. 24 Squadron ed Alan Wilkinson. Il comandante del No. 32 Squadron, Lionel Rees ottenne la Victoria Cross volando con il D.H.2 per aver attaccato da solo una formazione di dieci biposto tedeschi il 1\u00ba luglio 1916, distruggendone due. James McCudden divenne un asso sui DH.2 all'inizio della sua carriera come quarto asso della grande guerra dell'Impero britannico. L'asso tedesco e tattico Oswald Boelcke fu ucciso durante un Combattimento aereo con i D.H.2 del No. 24 Squadron a causa di una collisione con uno dei suoi uomini, Erwin B\u00e0hme. Quattordici assi ottennero cinque o pi\u00f9 vittorie aeree usando il DH.2; molti hanno continuato con ulteriori successo anche nei modelli successivi. Otto piloti hanno ottenuto tutte le loro vittorie volando esclusivamente il D.H.2: Harry Wood, Sidney Cowan, Hubert Jones, William Curphey, Maximillian Mare-Montembault, Patrick Anthony Langan-Byrne, Eric Pashley e Selden Long.\nLanoe George Hawker V.C., comandante del No. 24 Squadron \u00e8 stato abbattuto da Manfred von Richthofen della Jasta 2 che volava su un Albatros D.II.\nSuccessi con il D.H.2:"}
{"id": "2203843", "revid": "729019", "url": "https://it.wikipedia.org/wiki?curid=2203843", "title": "Airco DH.1", "text": "L'Airco DH.1 fu un aereo militare mutiruolo biposto e biplano, sviluppato dall'azienda aeronautica britannica Aircraft Manufacturing Company, meglio conosciuta come Airco, negli anni dieci del XX secolo.\nCaratterizzato dal singolare aspetto ad elica in configurazione spingente, venne utilizzato dalla Royal Flying Corps durante la prima guerra mondiale divenendo, assieme al suo derivato da caccia monoposto Airco DH.2, uno dei pi\u00f9 rappresentativi velivoli da combattimento della prima fase del conflitto.\nStoria del progetto.\nUno dei primi progettisti che lavorarono per la Royal Aircraft Factory fu Geoffrey de Havilland, responsabile parzialmente o totalmente della concezione dei modelli \"Factory\" prebellici. Quando, nel 1914, de Havilland decise di accettare l'incarico di capoprogettista alla Aircraft Manufacturing Company (Airco), il suo primo disegno riprendeva l'impostazione e l'aspetto, molto simile, dell'F.E.2, uno degli ultimi progetti su cui aveva lavorato presso la Royal Aircraft Factory.\nCome l'F.E.2, il DH.1 adottava una configurazione spingente, con la gondola centrale che accoglieva il pilota e l'osservatore in due abitacoli separati, aperti e posizionati in tandem nella parte anteriore, con quello per l'osservatore abbassato rispetto alla postazione del pilota e dotato di una mitragliatrice. Le ali erano, com'era usuale all'epoca, con rivestimento in tela, delle stesse dimensioni e pianta, poste sullo stesso asse, mentre l'impennaggio era posto all'estremit\u00e0 di una lunga struttura tubolare senza alcun rivestimento.\nNel gennaio 1915, lo stesso de Havilland comp\u00ec il primo volo ai comandi del prototipo presso l'aerodromo di Hendon. Il velivolo aveva tre particolarit\u00e0: il carrello d'atterraggio era dotato di sospensioni a molla, delle gambe di forza dotate di elementari ammortizzatori ad olio ed era equipaggiato con dei profili alari supplementari fissati ai lati della fusoliera che potevano essere ruotati di 90\u00b0 per agire come freni aerodinamici. Di queste particolari caratteristiche solo le gambe di forza ammortizzate ad olio vennero adottate nella produzione in serie.\nIl modello, come l'F.E.2b, venne ideato per essere equipaggiato con il motore Beardmore 120 hp, un 6 cilindri in linea raffreddato a liquido capace di esprimere una potenza pari a 120 hp (89 KW), tuttavia tutte le unit\u00e0 disponibili erano necessarie per evadere l'ordine degli F.E.2b cos\u00ec che si dovette ricorrere ai Renault 70 hp, degli 8 cilindri a V raffreddati ad aria da 70\u00a0hp (52\u00a0kW). Con questa motorizzazione il D.H.1 risultava sottopotenziato, ci\u00f2 nonostante le prestazioni espresse risultarono ancora sufficienti e venne accettato per la produzione in serie. L'Airco in quel periodo stava sviluppando altri progetti cos\u00ec che la produzione \u00e8 stata intrapresa dalla Savages Limited of King's Lynn, in precedenza attiva nella produzione di attrezzature da fiera.\nSolo in seguito i modelli vennero equipaggiati con i motori Beardmore venendo identificati come DH.1A. Nel periodo in cui il DH.1 entr\u00f2 nella fase di produzione in massa venne pianificato un suo modello derivato nel ruolo di scout dato che il monoposto DH.2 aveva gi\u00e0 compiuto il primo volo nel luglio 1915. Derivato efficacemente come una versione pi\u00f9 piccola del DH.1, il DH.2 si riveler\u00e0 durante il servizio operativo uno dei pi\u00f9 importanti caccia britannici del periodo.\nImpiego operativo.\nIl DH.1 venne impiegato operativamente in operazioni belliche solamente nel teatro mediorientale, con sei esemplari di DH.1A motorizzati Berdmore consegnati nel luglio 1916. Questi vennero utilizzati dal No. 14 Squadron RFC come scorta dei ricognitori B.E.2. Unico abbattimento rivendicato dal 14\u00ba Squadron fu un biposto Aviatik nell'agosto di quell'anno. L'ultima azione conosciuta effettuata da un DH.1 fu effettuata il 5 marzo 1917, quando un esemplare fu abbattuto durante una missione di bombardamento su Tel el-Sheria. Il No. 14 Squadron cambi\u00f2 il suo equipaggiamento nel novembre 1917 adottando il pi\u00f9 recente ed efficace Royal Aircraft Factory R.E.8, tuttavia sembra probabile che l'ultimo DH.1 ancora operativo fosse stato definitivamente messo a terra prima di tale data.\nGli altri DH.1 vennero utilizzati come aereo da addestramento, con 43 esemplari assegnati ai reparti di difesa aerea del territorio britannico, successivamente integrati da un secondo lotto di 24 unit\u00e0, i quali rimasero in servizio fino al 1918."}
{"id": "2203849", "revid": "599013", "url": "https://it.wikipedia.org/wiki?curid=2203849", "title": "Michail Sivako\u016d", "text": "Caratteristiche tecniche.\nA inizio carriera ha giocato in tutti i ruoli del centrocampo, prediligendo quello di mezzala, centrocampista centrale, mediano e all'occorrenza \u00e8 stato anche impiegato come esterno in un attacco a tre punte. Giocatore aggressivo e portato al pressing, \u00e8 dotato di un buon tiro dalla distanza. Progressivamente con l'avanzare della carriera, e precisamente dal 2015 con l'approdo allo Zorja Luhans'k si \u00e8 spostato in difesa affermandosi come centrale difensivo riuscendo anche ad affermarsi in quel ruolo nella sua nazionale bielorussa.\nCarriera.\nClub.\nCresciuto calcisticamente nello Smena Minsk, squadra della sua citt\u00e0, nel 2003 si trasferisce nel settore giovanile del . Esordisce nel massimo campionato bielorusso il 16 giugno 2005 (BATE-Torpedo Zhodino 0-1). Con il BATE vince 3 campionati bielorussi e ha l'opportunit\u00e0 di mettersi in luce a livello internazionale debuttando in Coppa UEFA e in Champions League.\nNel gennaio 2009 viene acquistato dal Cagliari, che lo strappa alla concorrenza del Torino per circa 800.000 euro. Dopo qualche mese di ambientamento e alcuni problemi legati al transfer, esordisce in Serie A l'8 novembre 2009, negli ultimi minuti di Cagliari-, terminata 2-0.\nChiuso a centrocampo da una numerosa concorrenza, passa al il 27 gennaio 2010 in prestito secco, mentre al suo posto si trasferisce in Sardegna Radja Nainggolan. Impiegato da Massimo Ficcadenti come esterno di centrocampo o d'attacco, realizza la sua prima rete in Italia il 20 febbraio 2010 contro l', e conclude la stagione con 15 presenze e 2 reti in campionato. Rientrato a Cagliari, viene nuovamente posto ai margini della rosa da Pierpaolo Bisoli prima e da Roberto Donadoni poi, e totalizza due sole presenze in campionato fino a gennaio. Il 29 gennaio 2011 viene ceduto in prestito fino al 30 giugno al Wisla Cracovia.\nContribuisce con 14 presenze e una rete alla conquista del campionato polacco, che aggiunge a quelli del 2006, 2007 e 2008 conquistati col BATE Borisov in Bielorussia. Terminato il prestito al Wisla fa ritorno al Cagliari, con il quale i rapporti peggiorano improvvisamente a causa del rifiuto di essere ceduto all'IFK G\u00f6teborg e per problemi tra Massimo Cellino e il procuratore del giocatore.\nIl 25 agosto 2011 viene ceduto a titolo definitivo al , militante nel massimo campionato belga, con cui firma un contratto quadriennale. Vi rimane per una stagione, disputando 13 partite di campionato, e nell'agosto 2012 fa ritorno in Bielorussia, in prestito al BATE Borisov; lo stesso anno vince il campionato..\nNel gennaio 2013 l'S.V. Zulte Waregem annuncia la cessione a titolo definitivo del giocatore al BATE Borisov. Il 17 marzo 2013 vince la Supercoppa di Bielorussia (BATE - Naftan 1-0), siglando il gol della vittoria al 93\u00ba minuto. Con il BATE vince il suo quinto campionato bielorusso nel 2013.\nNel 2014 dopo una breve esperienza al Gomel con la quale ha disputato 14 partite mettendo a segno 2 gol viene acquistato dal \u010cornomorec', formazione della massima divisione del campionato ucraino.\nNazionale.\nSivakov ha militato in tutte le nazionali giovanili della Bielorussia, e con la Nazionale Under 21 ha partecipato agli Europei del 2009 e del 2011. In quest'ultimo torneo dove la sua Nazionale ha ottenuto un terzo posto \u00e8 stato inserito nella lista dei migliori centrocampisti della manifestazione.\nIl 2 giugno 2010 ha esordito nella Nazionale maggiore in occasione dell'amichevole contro la Svezia, persa per 0-1, pur restando a disposizione della Nazionale Under-21. Quattro anni dopo, nel 2014 racimola altre 2 presenze subentrando da mediano, contro Iran e Liechtenstein, ma \u00e8 dall'anno successivo, con il nuovo ciclo per le qualificazioni al campionato europeo di calcio 2016 che incomincia a entrare in pianta stabile nei convocati e a disputare le partite da titolare, grazie all'arretramento a difensore centrale. Il 9 giugno 2017, contro la Bulgaria nelle qualificazioni a Russia 2018 realizza il suo primo gol in nazionale.\nStatistiche.\nPresenze e reti nei club.\n\"Statistiche aggiornate al 20 settembre 2014.\""}
{"id": "2203850", "revid": "28592", "url": "https://it.wikipedia.org/wiki?curid=2203850", "title": "Giochi olimpici di Atene 2004", "text": ""}
{"id": "2203851", "revid": "436907", "url": "https://it.wikipedia.org/wiki?curid=2203851", "title": "Musica tua - I grandi successi", "text": "Musica tua - I grandi successi \u00e8 una raccolta del cantautore italiano Ivan Graziani, pubblicata nel 1985 dalla Numero Uno."}
{"id": "2203859", "revid": "767487", "url": "https://it.wikipedia.org/wiki?curid=2203859", "title": "Ivangarage", "text": "Ivangarage \u00e8 il tredicesimo album di Ivan Graziani pubblicato nel 1989."}
{"id": "2203862", "revid": "21750182", "url": "https://it.wikipedia.org/wiki?curid=2203862", "title": "Derek Barnabei", "text": ""}
{"id": "2203870", "revid": "24398", "url": "https://it.wikipedia.org/wiki?curid=2203870", "title": "Vrgaluca", "text": ""}
{"id": "2203872", "revid": "1856513", "url": "https://it.wikipedia.org/wiki?curid=2203872", "title": "Ad Astra Aero", "text": "La Ad Astra Aero era una compagnia aerea svizzera fondata nel 1919 ed operativa dal 1922.\nContinu\u00f2 ad operare fino al 1931 quando, fondendosi con la \"Basler Luftverkehr AG\" (Balair), diede origine alla Swissair."}
{"id": "2203873", "revid": "712828", "url": "https://it.wikipedia.org/wiki?curid=2203873", "title": "Helcar", "text": "Il mare interno dello Helcar \u00e8 un luogo di Arda, l'universo immaginario fantasy creato dallo scrittore inglese J. R. R. Tolkien.\nVenne formato dallo sprofondamento di una delle Due Lampade: la Lampada di \"Illuin\", distrutta da Melkor, come narra \"Il Silmarillion\".\n\u00c8 possibile che il lago di Cuivi\u00e9nen, ovvero quello sulle cui rive si sono risvegliati i Quendi, sempre come narra \"Il Silmarillion\", sia stato una baia di questo mare interno."}
{"id": "2203881", "revid": "113163963", "url": "https://it.wikipedia.org/wiki?curid=2203881", "title": "Segni d'amore", "text": "Segni d'amore \u00e8 un album antologico di Ivan Graziani pubblicato nel 1989. Nello stesso anno, Graziani port\u00f2 in scena l'omonimo recital nei teatri di varie citt\u00e0 italiane."}
{"id": "2203882", "revid": "6923", "url": "https://it.wikipedia.org/wiki?curid=2203882", "title": "Maurizio Ercole", "text": "Biografia.\nNel 1988, all'et\u00e0 di 16 anni, inizia a collaborare come vignettista satirico per Il Gazzettino di Venezia. Nel frattempo muove i primi passi nel settore della grafica editoriale, dell'illustrazione e della pittura. Pubblica i suoi primi fumetti su fanzine locali come Il Vaporino, Box-In, Virus e Gargantua. Aderisce al movimento artistico della Mail Art, partecipando a mostre ed iniziative di scambio epistolare tra artisti di tutto il mondo.\nNei primi anni novanta, per l'editore A&amp;M di Bologna (divisione editoriale di Alessandro Distribuzioni), costituisce un gruppo redazionale e crea la rivista Ran interamente dedicata al fumetto e al cinema giapponese, \u00e8 una delle prime a diffondere in Italia la cultura dei manga (fumetto giapponese) e degli anime (animazione giapponese). Da questa esperienza entrer\u00e0 in redazione delle testate Mangazine e Zero edite dalla Granata Press di Bologna, una delle pi\u00f9 importanti realt\u00e0 editoriali del fumetto in Italia negli anni novanta. Parallelamente collabora con la News Market (divisione manga della Play Press di Roma) in qualit\u00e0 di grafico per l'occidentalizzazione delle tavole a fumetti giapponesi delle serie My My My, Gotaman e Virgin.\nNel 1992 si reca in Giappone per approfondire da vicino le tecniche del fumetto, dell'arte e del cinema del Sol Levante. Fa visita agli studi di animazione Toei Company ed \u00e8 ospite presso il disegnatore G\u014d Nagai, creatore di Goldrake e Mazinga. Di ritorno in Italia continua dedicarsi alla grafica e al fumetto, anche come autore, i suoi lavori sono pubblicati per lo pi\u00f9 nel circuito underground italiano come su Mondo Mongo, Bzz Comix, Snuff, Frigidaire e nel settore della musica come Rasta Snob, Rumore e Bassa Fedelt\u00e0.\nVerso la met\u00e0 degli anni novanta \u00e8 socio della Musa Edizioni (ex Akromedia) di Mestre Venezia e con il fumettista Alberto Corradi scrive due libri sul cinema fantastico giapponese: Godzilla il Re dei Mostri (Musa Edizioni di Mestre Venezia) e Creature d'Oriente (Tarab Edizioni di Firenze). Recentemente ha pubblicato fumetti ed illustrazioni per Becco Giallo Editore, NPE, Antropoide, Lamette, Puck! The Artist e Giunti. I suoi fumetti vengono pubblicati anche all'estero, in Brasile per la rivista Graffiti 76% e negli Stati Uniti per la Raw Comics e la Virus Comix. Per il mercato giapponese ha disegnato l'episodio pilota \"Lucio's World\" una serie a fumetti destinata ai pi\u00f9 piccoli. \nNel 2009 cura la grafica del best seller di Claudio Dell'Orso VeneziaSconta edito da Studio LT2.\nAttualmente con il gruppo Atomo Vision collabora, sia come fumettista che grafico, con la casa editrice In Your Face Comix, per la rivista Inner Space di cui \u00e8 art director e altre testate per il circuito librario, tra cui Klinika. In edicola ha ripreso a pubblicare regolarmente per Frigidaire e fa parte dei collaboratori de Il Nuovo Male. Ha realizzato una serie di T-Shirt per l'etichetta tedesca Voodoo Beat ispirata alla fantascienza e ai B-Movie anni cinquanta, un genere stilistico che assieme al fumetto underground, identifica gran parte della sua produzione.\nAttualmente sta lavorando all'integrale di Klaus &amp; Elmer in collaborazione con Massimo Perissinotto (Treviso, 1966), pubblicato su Frigidaire / Il Nuovo Male, Resistenze (Becco Giallo) e Sherwood Comix (NPE). \u00c8 tra i partecipanti al progetto multimediale \"Umberto Baccolo's (n)INFOmaniac\" (raccolto in un libro nel 2018) con molti nomi di spicco del fumetto italiano."}
{"id": "2203884", "revid": "1305772", "url": "https://it.wikipedia.org/wiki?curid=2203884", "title": "Qix", "text": "Qix (pronunciato \"Kiks\") \u00e8 un videogioco arcade del 1981 realizzato dalla divisione statunitense di Taito, cio\u00e8 Taito of America, basato sul disegno di aree chiuse tracciando una linea continua.\nNel corso degli anni, \"Qix\" \u00e8 stato portato su molti altri formati, spesso realizzati dalla stessa Taito: Atari 5200 (1982), Atari 400/800, DOS (1989), Amiga (1989, versione con grafica migliorata), Apple II e Apple IIGS (1990), Game Boy (1990, sviluppato da Nintendo), NES (1990), e Atari Lynx (1991). Fu anche uno dei pochi giochi ad avere una versione specifica per Commodore 128, con gameplay migliorato rispetto al Commodore 64 (entrambe 1989).\nSi tratta del primo titolo di una serie, inoltre questo stile di gioco ha dato il via, nel corso degli anni, a un gran numero di cloni, come per esempio \"Styx\" (un titolo del 1983 per MS-DOS), oppure quello a tema erotico della serie \"Gals Panic\" di Kaneko.\nLa versione originale del titolo appare in alcune raccolte di videogiochi Taito: \"Taito Legends 2\" (PlayStation 2, Xbox, PC) e \"Taito Legends Power-Up\" (PlayStation Portable). Fu infine reso disponibile per l'acquisto anche nel defunto servizio online GameTap.\nModalit\u00e0 di gioco.\nIn \"Qix\", lo scopo \u00e8 quello di colorare una percentuale della schermata di gioco muovendo un piccolo rombo chiamato \"Marker\". All'inizio di ogni livello la schermata \u00e8 completamente nera, ed \u00e8 circondata da un perimetro bianco dove esso pu\u00f2 scorrere, seguendone il verso; tenendo premuto uno dei due pulsanti disponibili, corrispondenti a due diverse velocit\u00e0, il giocatore pu\u00f2 uscire dal bordo, creando una linea dietro di s\u00e9, chiamata \"Stix\", che pu\u00f2 cambiare direzione in orizzontale e verticale (mai in diagonale). Se tale linea sar\u00e0 connessa a un altro punto del bordo, tutta l'area compresa da essa verr\u00e0 immediatamente colorata, diventando \"propriet\u00e0\" del giocatore e parte integrante del bordo stesso; i punti ottenuti differiscono in base alle velocit\u00e0 di colorazione delle aree, ovvero che dei tipi veloce in celeste e lenta in rosso rispettivamente valgono 250 e 500. Lo Stix non pu\u00f2 intrecciarsi o chiudersi su s\u00e9 stesso.\nPer catturare una zona, \u00e8 necessario evitare di essere toccati da due nemici: il \"Qix\", una forma astratta formata da linee colorate cangianti che si muove casualmente nella schermata (diventeranno due col proseguimento), e gli \"Sparx\", altri esseri simili alle fiaccole che percorrono continuamente il bordo; il contatto con uno di questi significa la perdita di una delle vite a disposizione. Il Qix \u00e8 letale anche se tocca lo Stix mentre viene tracciato. Stare troppo tempo con lo Stix aperto \u00e8 pericoloso anche perch\u00e9, dopo un po', dalla sua base parte una specie di miccia accesa che risale verso il rombo. \nQuando una percentuale della schermata sar\u00e0 colorata (solitamente almeno il 75%, ma il valore pu\u00f2 essere modificato operando sulle impostazioni del coin-op), il livello termina e si passa a quello successivo. Ogni due livelli la velocit\u00e0 dei nemici aumenta, rendendo il gioco progressivamente pi\u00f9 difficile.\nSerie.\nI seguiti ufficiali di \"Qix\" sono:"}
{"id": "2203889", "revid": "228587", "url": "https://it.wikipedia.org/wiki?curid=2203889", "title": "Vanguard", "text": ""}
{"id": "2203890", "revid": "1444345", "url": "https://it.wikipedia.org/wiki?curid=2203890", "title": "Personale di Ivan Graziani", "text": "Personale di Ivan Graziani \u00e8 un album antologico del cantautore italiano Ivan Graziani, pubblicato nel 1990. Fa parte della serie Emozioni &amp; parole."}
{"id": "2203892", "revid": "124645654", "url": "https://it.wikipedia.org/wiki?curid=2203892", "title": "Arctictis binturong", "text": "Il binturong o gatto orsino (\"Arctictis binturong \" ) \u00e8 l'unica specie del genere \"Arctictis\" (), diffusa in Cina, Indocina, Indonesia e Filippine.\nDescrizione.\nDimensioni.\nCarnivoro di medie-grandi dimensioni, con lunghezza della testa e del corpo tra 522 e 900\u00a0mm, la lunghezza della coda tra 520 e 890\u00a0mm, la lunghezza del piede tra 100 e 135\u00a0mm, la lunghezza delle orecchie tra 45 e 65\u00a0mm e un peso fino a 14\u00a0kg.\n\u00c8 il pi\u00f9 grande viverride vivente, e la pelliccia arruffata lo fa sembrare ancora pi\u00f9 grande.\nCaratteristiche craniche e dentarie.\nIl cranio \u00e8 simile a quello del genere \"Paguma\", ma pi\u00f9 grande e con il palato pi\u00f9 curvo longitudinalmente. L'area post-orbitale non \u00e8 compressa. Il secondo molare superiore e il primo premolare inferiore risultano spesso mancanti.\nSono caratterizzati dalla seguente formula dentaria:\nAspetto.\nIl colore generale del corpo \u00e8 nerastro, variabile da un individuo all'altro in funzione della quantit\u00e0 di peli con la punta pi\u00f9 chiara. In alcuni esemplari la testa \u00e8 completamente grigia, quasi bianca, e in altri il grigio si estende dietro fino alle spalle. Le orecchie sono arrotondate con i margini bianchi. I peli dietro ogni orecchio sono lunghi e si estendono oltre la punta, formando un lungo ciuffo. La coda \u00e8 lunga, densamente ricoperta di peli specialmente all'attaccatura, e prensile. Questa caratteristica \u00e8 unica tra i carnivori del vecchio mondo. L'unico altro carnivoro a possederla \u00e8 il Cercoletto. L'andatura \u00e8 plantigrada. Gli artigli sono semi-retrattili, corti e leggermente ricurvi. Le piante dei piedi sono prive di peli, incluso il tallone. Le femmine hanno due paia di mammelle.\nBiologia.\nComportamento.\n\u00c8 una specie principalmente arboricola e notturna. Scende a terra frequentemente, per spostarsi da un albero all'altro, poich\u00e9 risulta molto difficile saltare tra i rami visto la possente mole. Riposa normalmente raggomitolato, con la testa avvolta nella coda. \u00c8 un discreto nuotatore. Si immerge per cacciare pesci. Vive solitario o in piccoli gruppi di adulti insieme a piccoli immaturi.\nAlimentazione.\nLa dieta consiste principalmente di uccelli, carogne, frutta, foglie e germogli.\nRiproduzione.\nLe nascite avvengono durante tutto l'anno. Le femmine hanno pi\u00f9 di un periodo di estro senza una stagione riproduttiva specifica. Danno alla luce solitamente due piccoli l'anno. I picchi delle nascite si riscontrano tra gennaio e marzo. La gestazione dura tra gli 84 e 99 giorni. Raggiungono la maturit\u00e0 sessuale dopo circa un anno. L'aspettativa di vita in cattivit\u00e0 \u00e8 di 22 anni e 11 mesi.\nDistribuzione e habitat.\nQuesta specie \u00e8 diffusa in Cina, Indocina, Indonesia e Filippine.\nVive nelle dense foreste sia primarie che secondarie. Nelle Filippine \u00e8 stato osservato fino a 400 metri di altitudine. Fino a qualche tempo fa era abbondante ovunque.\nTassonomia.\nSono state riconosciute 6 sottospecie:\nRapporti con l'uomo.\nViene spesso utilizzato come animale da compagnia, poich\u00e9 \u00e8 facilmente addomesticabile. Si affeziona facilmente al proprio padrone.\nStato di conservazione.\nLa IUCN Red List, considerato che la popolazione si \u00e8 ridotta del 30% negli ultimi 30 anni a causa della perdita del proprio habitat e del commercio illegale , classifica \"A.binturong\" come specie vulnerabile (VU)."}
{"id": "2203895", "revid": "30580", "url": "https://it.wikipedia.org/wiki?curid=2203895", "title": "Gran Premio di Gran Bretagna 1970", "text": "Il Gran Premio di Gran Bretagna 1970, \"XXIII RAC British Grand Prix\" e settima gara del campionato di Formula 1 del 1970, si \u00e8 svolto il 18 luglio sul Circuito di Brands Hatch ed \u00e8 stato vinto da Jochen Rindt su Lotus-Ford Cosworth.\nGara.\nCos\u00ec come gi\u00e0 accaduto nel GP di Monaco, anche in questa gara Jochen Rindt beffer\u00e0 Jack Brabham all'ultimo giro: a 12 giri dal termine l'australiano sorpassa l'austriaco e a una tornata dal termine ha ben 15 secondi di vantaggio, ma a poche curve dalla conclusione rimane senza benzina e viene nettamente superato dal rivale.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \"\nRindt beffa Brabham all'ultimo giro e vince il GP di Gran Bretagna 1970 - f1world.it/amarcord"}
{"id": "2203896", "revid": "767487", "url": "https://it.wikipedia.org/wiki?curid=2203896", "title": "Cicli e tricicli", "text": "Cicli e tricicli \u00e8 il quattordicesimo album di Ivan Graziani pubblicato nel 1991."}
{"id": "2203897", "revid": "290948", "url": "https://it.wikipedia.org/wiki?curid=2203897", "title": "Sicosi della barba", "text": "Sicosi volgare, \u00e8 una forma di follicolite, un'infiammazione che colpisce la base del pelo e tessuto connettivo circostante. Si manifesta nella zona della barba.\nEziologia.\nL'agente abitualmente responsabile \u00e8 lo stafilococco (\"staphylococcus aureus\"), microrganismo molto diffuso nell'ambiente e arduo da debellare. Vi sono due tipi di modalit\u00e0 di contagio: o attraverso il contatto con un portatore sano (circa il 40% per cento della popolazione) oppure per auto-infezione. Basta una piccola ferita per consentire allo stafilocco di annidarsi nel follicolo pilifero ed agire, ossia virulentarsi facendo scattare il processo infettivo nella sua fase acuta. Abitualmente la sicosi inizia la sua propagazione dal labbro superiore al di sotto del naso. Esistono un gran numero di portatori di stafilococco in pi\u00f9 parti del corpo: mani, ascelle, naso, orecchie e cuoio capelluto. Non \u00e8 semplice allontanare lo stafilococco ed il semplice lavaggio delle mani non \u00e8 sufficiente se non temporaneamente. Anzi occorre prestare molta attenzione per evitare di contagiare i cibi, che potrebbero diventare veicolo di una possibile tossinfezione alimentare.\nSintomatologia.\nAll'inizio compare una pustola superficiale o un nodulo infiammato alla base del pelo infetto, che pu\u00f2 cadere con facilit\u00e0.\nL'infezione poi viene trasportata meccanicamente (con l'uso del rasoio o grattandosi) ai follicoli vicini.\nSi vengono cos\u00ec a creare chiazze dure, infiammate, a tratti purulente che evolvono in croste di colore giallo-nerastro.\nTerapia.\nSi somministrano antibiotici e durante il periodo del trattamento la persona deve smettere di radersi."}
{"id": "2203901", "revid": "111344723", "url": "https://it.wikipedia.org/wiki?curid=2203901", "title": "Squama", "text": "Le squame sono ispessimenti cornei cutanei, presenti nei rettili dove coprono la maggior parte della superficie corporea e, solo in piccole aree, negli uccelli ed in alcuni mammiferi.\nServono a proteggere il corpo dalla disidratazione o da altri fenomeni\nOrigine.\nLe squame, a differenza delle scaglie dei pesci (di origine dermica e ossificate) sono di origine epidermica: lo strato esterno della cute si ipercheratinizza formando una zona molto resistente agli agenti esterni. Tale ipercheratinizzazione non \u00e8 per\u00f2 continua: tra le squame rimangono piccole strisce di cute sottile per permettere la flessibilit\u00e0 del corpo.\nTipi.\nSe le squame sono rilevate (e generalmente di forma lenticolare) si parla di squame \"tubercoliformi\". Queste sono ritenute dagli anatomi comparati, le pi\u00f9 primitive.\nSe invece sono appiattite (generalmente di forma poligonale) si parla di squame \"scudate\". Queste ultime possono avere disposizione rettilinea oppure a quinconce ed essere anche parzialmente embricate (talvolta con piccoli rinforzi ossei di origine dermica al loro interno). \u00c8 il caso ad esempio di quelle presenti nel pangolino.\nLe squame scudate sono le pi\u00f9 tipiche dei rettili e, specialmente sul capo, hanno disegni precisi che possono rappresentare un buon criterio di classificazione per esempio nel caso di serpenti e lacertiliani. Nei loricati (i coccodrilli) sono rinforzate da osso nella regione dorsale ma non in quella ventrale. Nei cheloni (le tartarughe) il rinforzo osseo all'interno delle squame dorsali \u00e8 molto consistente s\u00ec da formare il robusto carapace ma non \u00e8 presente nelle squame della testa del collo e delle zampe.\nNegli uccelli si ha una squamatura scudata che riveste le zampe: solo in alcune razze di polli le zampe sono invece piumate.\nNei mammiferi le squame sono presenti sulla coda di topi, ratti e roditori oltre che sulla regione dorsale del tronco, testa ed arti del gi\u00e0 citato pangolino.\nGli Armadilli hanno squame di tipo scudato con un piccolo rinforzo osseo al loro interno."}
{"id": "2203902", "revid": "80598", "url": "https://it.wikipedia.org/wiki?curid=2203902", "title": "Malelingue", "text": "Malelingue \u00e8 il quindicesimo ed ultimo album di Ivan Graziani pubblicato nel 1994.\nIl video.\nNel video di \"Maledette Malelingue\" comparve una giovane quanto sconosciuta Violante Placido nel ruolo della protagonista."}
{"id": "2203903", "revid": "729019", "url": "https://it.wikipedia.org/wiki?curid=2203903", "title": "Mangaia", "text": "Mangaia \u00e8 l'isola pi\u00f9 meridionale dell'arcipelago delle Isole Cook, localizzato 200\u00a0km a sud-est di Rarotonga."}
{"id": "2203904", "revid": "599013", "url": "https://it.wikipedia.org/wiki?curid=2203904", "title": "Zoopsia", "text": " \nIn medicina con il termine zoopsia si indica una condizione mentale per cui viene data una realt\u00e0 fisica ad oggetti inesistenti. Lo stesso procedimento vale anche per i suoni immaginari.\nEziologia.\nQuesto fenomeno, si riscontra durante le crisi di astinenza da sostanze tossiche, in particolare alcool e cocaina. Si riscontra anche nel morbo di Korsakoff.\nStoria.\nDescritta per la prima volta dal patologo tedesco Fleisch, che su se stesso sperimentava la cocaina, a quei tempi ritenuta legale mentre non si conoscevano i suoi effetti negativi.\nSintomatologia.\nLa persona \u00e8 affetta da ripetute allucinazioni, soprattutto a livello visivo e olfattivo, ma anche gli altri sensi possono essere interessati."}
{"id": "2203906", "revid": "1305772", "url": "https://it.wikipedia.org/wiki?curid=2203906", "title": "Manuae", "text": "Manuae \u00e8 il nome di due atolli della Polinesia francese, in Oceania:"}
{"id": "2203908", "revid": "6923", "url": "https://it.wikipedia.org/wiki?curid=2203908", "title": "Race of Champions 1970", "text": "La Race of Champions 1970 (\"V Race of Champions\") fu una gara di Formula 1 non valida per il campionato del mondo che si disput\u00f2 il 22 marzo 1970 sul Circuito di Brands Hatch. Si posizion\u00f2 nel calendario di Formula 1 dopo la gara d'apertura corsa in Sud Africa il 7 marzo.\nLa gara venne vinta da Jackie Stewart su March, che precedette Jochen Rindt su Lotus. Questa fu la quarta affermazione per il pilota scozzese in una gara non valida quale prova del campionato del mondo. Stewart ottenne anche la \"pole\", mentre il giro pi\u00f9 veloce fu ottenuto da Jack Brabham."}
{"id": "2203910", "revid": "112837853", "url": "https://it.wikipedia.org/wiki?curid=2203910", "title": "If You Really Love Me", "text": "If You Really Love Me \u00e8 una canzone scritta nel 1971 da Stevie Wonder e Syreeta Wright, e registrata da Wonder per l'album \"Where I'm Coming From\", da cui fu estratta come secondo singolo. Il brano fu prodotto dallo stesso Wonder."}
{"id": "2203912", "revid": "1974457", "url": "https://it.wikipedia.org/wiki?curid=2203912", "title": "Borchia (automobile)", "text": "La borchia o coppa ruota \u00e8 un elemento decorativo e protettivo del cerchione stampato automobilistico e di altri mezzi di trasporto con 3 o pi\u00f9 ruote, usato principalmente per la copertura di cerchi di acciaio, modificato in semplice copribulloni centrale quando applicato ai cerchi in lega, mentre su quasi la totalit\u00e0 dei cerchi automobilistici \u00e8 presente il coprimozzo, che si trova al centro del cerchione.\nFunzione.\nHanno come compito quello di:\nMateriali.\nLa borchia pu\u00f2 essere realizzata in vari materiali:\nStruttura.\nLa borchia pu\u00f2 essere:\nTipologia.\nPossono essere realizzate in modo da essere"}
{"id": "2203913", "revid": "112837967", "url": "https://it.wikipedia.org/wiki?curid=2203913", "title": "Superwoman (Where Were You When I Needed You)", "text": "Superwoman (Where Were You When I Needed You) \u00e8 una canzone scritta nel 1971 da Stevie Wonder, e registrata da Wonder per l'album \"Music of My Mind\", da cui fu estratta come primo singolo. Il brano fu prodotto dallo stesso Wonder."}
{"id": "2203916", "revid": "188323", "url": "https://it.wikipedia.org/wiki?curid=2203916", "title": "Copricerchio", "text": ""}
{"id": "2203923", "revid": "729019", "url": "https://it.wikipedia.org/wiki?curid=2203923", "title": "Guido Vildoso Calder\u00f3n", "text": " \u00c8 stato Presidente della Bolivia dal 21 luglio al 10 ottobre 1982."}
{"id": "2203924", "revid": "297059", "url": "https://it.wikipedia.org/wiki?curid=2203924", "title": "Cefalotripsia", "text": "La cefalotripsia (da \"testa\" e \" tribein\", stritolare) \u00e8 una procedura medica, utilizzata in passato in ostetricia, che prevedeva, in caso di aborto, l'estrazione del feto dell'utero dopo frattura della base cranica.\nSi utilizzava uno specifico strumento, il cefalotribo, un forcipe inventato da Jean-Louis Baudelocque nel XIX secolo, e veniva praticata solo quando l'estrazione con mezzi usuali era impedita.\nCadde in disuso e fu sostituito dal basiotribo, inventato da Etienne St\u00e9phane Tarnier."}
{"id": "2203926", "revid": "729019", "url": "https://it.wikipedia.org/wiki?curid=2203926", "title": "Celso Torrelio Villa", "text": " \nBiografia.\n\u00c8 stato Presidente della Bolivia dal 4 settembre 1981 al 19 luglio 1982."}
{"id": "2203927", "revid": "767487", "url": "https://it.wikipedia.org/wiki?curid=2203927", "title": "L'orologio a cuc\u00f9", "text": "L'orologio a cuc\u00f9 \u00e8 un film del 1938 diretto da Camillo Mastrocinque, tratto dalla commedia omonima di Alberto Donini.\nTrama.\nFilm con risvolti gialli, ambientato ai tempi della fuga di Napoleone Bonaparte dalla prigione dell'isola d'Elba. Il ricco banchiere Rosen di Livorno per paura della restaurazione bonapartista porta tutto il suo oro su una nave britannica nascondendolo dentro un orologio a cuc\u00f9. Per assicurarsi il buon fine dell'impresa promette la mano della giovane nipote all'anziano conte Scarabelli; ma il capitano Ducci, innamorato della ragazza, sventa l'intrigo. Il conte che avrebbe dovuto aiutare il banchiere, viene trovato morto all'interno dell'orologio. I sospetti ricadono tutti sul capitano Ducci fin quando un fanatico bonapartista confessa di avere ucciso il conte perch\u00e9 stava per impedirgli di comunicare la fuga dall'Elba dell'imperatore.\nProduzione.\nIl film \u00e8 l'adattamento della commedia omonima di Alberto Donini.\nGli interni furono girati a Cinecitt\u00e0, gli esterni a Livorno: nel porto era ormeggiata una goletta di 300 tonnellate, la \"Angiolina\" ricostruita per la Era Film nei cantieri Neri, gli stessi che avevano fatto le navi per Ben Hur.\nAl film collabor\u00f2 Gianni Franciolini ritornato in Italia dopo aver trascorso otto anni in Francia. Il film rappresent\u00f2 il debutto cinematografico di Oretta Fiume e Laura Solari, vincitrici del concorso \"Era per nuovi volti del cinema 1938\".\nIn questo film il costumista Gino Carlo Sensani si avvalse per la prima volta, come assistente, di Maria De Matteis che negli anni successivi divenne molto famosa.\nDistribuzione.\nIl film venne distribuito nel circuito cinematografico italiano il 19 settembre del 1938."}
{"id": "2203928", "revid": "767487", "url": "https://it.wikipedia.org/wiki?curid=2203928", "title": "Treponema", "text": "Treponema \u00e8 un genere di batteri appartenente alla famiglia delle Spirochaetaceae che comprende un numero di specie generalmente commensali per l'uomo, sebbene alcune di esse siano patogene.\nEtimologia.\nDal greco \"trepein\", volgere, torcere + \"nema\", filo.\nPropriet\u00e0.\nMorfologicamente, le cellule sono spiraliformi, mobili, di lunghezza da 5 a 15\u00a0\u00b5m e larghezza da 0,1 a 0,2\u00a0\u00b5m. Come \"commensali\", risiedono nel tratto gastrointestinale e urogenitale dell'uomo e sono coltivabili; vengono isolate spesso da infezioni miste anaerobiche delle mucose, ma il loro ruolo patogenetico \u00e8 controverso. Al contrario, i treponemi \"patogeni\" non sono coltivabili per mezzo delle tecniche pi\u00f9 comuni, sono microaerofili (ossia, sopravvivono scarsamente in un ambiente ricco di ossigeno); presentano colorazione Gram - in quanto possiedono una membrana cellulare esterna trilaminare (come quella dei batteri Gram -), ma non sembra posseggano una endotossina biologicamente attiva. Sono anche sensibili all'essiccamento e alle temperature estreme, e quindi si trasmettono quasi sempre per contatto diretto. I treponemi sono sensibili a diversi tipi di antibiotici.\nTreponemi patogeni.\nI treponemi patogeni non sono coltivabili in laboratorio, al contrario di quelli non patogeni. "}
{"id": "2203931", "revid": "28592", "url": "https://it.wikipedia.org/wiki?curid=2203931", "title": "Tardo barocco", "text": ""}
{"id": "2203932", "revid": "729019", "url": "https://it.wikipedia.org/wiki?curid=2203932", "title": "Luis Garc\u00eda Meza Tejada", "text": ""}
{"id": "2203933", "revid": "287204", "url": "https://it.wikipedia.org/wiki?curid=2203933", "title": "Campionato austriaco di calcio a 5 2005-2006", "text": "Il Campionato austriaco di calcio a 5 2005-2006 \u00e8 stato il quarto campionato di calcio a 5 dell'Austria, disputato nella stagione 2005/2006 si \u00e8 composto di tre raggruppamenti inter-regionali che hanno determinato le tre finaliste SC Ebental, Stella Rossa Tipp 3 Wien e USC Eugendorf. La fase finale si \u00e8 svolta a Kapfenberg nello \"Sporthalle BRG Frauenriegel\" il 28 gennaio 2006.\nIl raggruppamento orientale ha visto la Stella Rossa eliminare nel girone finale i campioni uscenti del AKA U19 St. Polten. Il raggruppamento centroaustriaco \u00e8 stato vinto dal SC Ebental proveniente dal K\u00e4rnten, mentre quello occidentale ha decretato la qualificazione alla finale dei salisburghesi dell'Eugendorf."}
{"id": "2203934", "revid": "1543377", "url": "https://it.wikipedia.org/wiki?curid=2203934", "title": "Lidia Gueiler Tejada", "text": " \u00c8 stata Presidente della Bolivia \"ad interim\" dal 16 novembre 1979 al 17 luglio 1980. \u00c8 stata la prima donna ad avere ricoperto l'incarico di capo di Stato in Bolivia e la seconda di tutto il continente americano, dopo Isabelita Per\u00f3n.\nBiografia.\nNel 1948 Lidia Gueiler Tejada ader\u00ec al Movimento Nazionalista Rivoluzionario (MNR) e appoggi\u00f2 attivamente la rivoluzione del 1952. Nel 1953 fu accusata di cospirare per uccidere il presidente V\u00edctor Paz Estenssoro. A seguito di ci\u00f2 venne mandata, con incarico diplomatico, in Germania Ovest, Colombia e Venezuela. Dal 1956 al 1964 \u00e8 stata membro del Congresso. Nel 1979 divenne presidente della Camera dei Deputati.\nIl 1\u00ba novembre 1979, il gen. Alberto Natusch Busch rovesci\u00f2 il governo di W\u00e1lter Guevara Arze con un sanguinoso colpo di stato. Come reazione si ebbe una sollevazione popolare comandata dal movimento \"Central Obrera Boliviana\" (COB). A sua volta, il governo golpista reag\u00ec ancora pi\u00f9 violentemente uccidendo pi\u00f9 di 100 persone e facendone scomparire altre 30. 16 giorni dopo, la resistenza popolare obblig\u00f2 il governo golpista alle dimissioni e a cedere il potere al Congresso.\nLidia Gueiler venne quindi eletta Presidente Costituzionale ad interim della Repubblica fino alle elezioni che si svolsero il 29 giugno 1980.\nIl 7 giugno 1980, un militare tent\u00f2 di assassinare Lidia Gueiler nella residenza presidenziale. L'omicidio fu sventato da un suo collaboratore.\nLe elezioni vennero svolte, ma una settimana dopo vi fu un nuovo colpo di stato di destra organizzato dal generale, suo cugino, Luis Garc\u00eda Meza Tejada. Lidia Gueiler di rifugi\u00f2 in Francia dove rimase fino al termine della dittatura.\nIn seguito si \u00e8 ritirata completamente dall'attivit\u00e0 politica. Si \u00e8 comunque occupata di diritti umani, in particolare dei diritti delle donne, diventando anche presidente dell'organizzazione internazionale sudamericana \"Comisi\u00f3n Interamericana de Mujeres\". Nel giugno 2009, ha accettato il ruolo di presidente onorario della \"Human Rights Foundation\" in Bolivia.\n\u00c8 morta nel 2011 all'et\u00e0 di 89 anni."}
{"id": "2203935", "revid": "1104133", "url": "https://it.wikipedia.org/wiki?curid=2203935", "title": "Spirochaetes", "text": "Le spirochete costituiscono un \"phylum\" eterogeneo di batteri a forma di spirale e dotati di \"filamenti assiali\" simili ai flagelli, fissati ad ambedue le estremit\u00e0, le cui contrazioni consentono loro di muoversi.\nForme.\nLe spirochete hanno una sola forma: la cellula a spirale \u00e8 avvolta a un filamento assiale costituito da una o pi\u00f9 fibrille. Questi filamenti possono essere osservati solo dopo digestione enzimatica. Il \"filamento assiale\" si trova tra la membrana cellulare e la parete batterica, di tipo gram negativo. Non \u00e8 una struttura continua, ma \u00e8 costituito da due gruppi di fibrille che sono ancorate alle due estremit\u00e0 della cellula e si spirocheta. Morfologicamente sono simili agli spirilli flagellati a un polo con la differenza che nelle spirochete le fibrille si trovano internamente alla parete cellulare, negli spirilli le fibrille attraversano la parete cellulare.\nFamiglia.\nLe famiglie dell'unico ordine delle \"Spirochaetales\" comprendono sia dei grossi elementi, che vivono allo stato libero, sia alcuni generi che sono commensali o patogeni per l'uomo e per una variet\u00e0 di altri animali, quali: \nCaratteristiche.\nLa loro dipendenza dall'ossigeno varia molto, alcune specie in sua assenza muoiono mentre altre al contrario vengono favorite da un ambiente che ne \u00e8 privo. La teoria dell'endosimbionte postula che alcuni appartenenti arcaici a questo phylum siano gli organismi inglobati, nel passato, da una parte degli odierni eucarioti come endosimbionti."}
{"id": "2203937", "revid": "648716", "url": "https://it.wikipedia.org/wiki?curid=2203937", "title": "Alberto Natusch Busch", "text": "Biografia.\nAlberto Natusch Busch \u00e8 stato Presidente della Bolivia \"de facto\" dal 1\u00ba novembre al 16 novembre 1979. Conquist\u00f2 il potere con un sanguinario colpo di stato che provoc\u00f2 oltre 100 morti e 30 \"desaparecidos\". Riusc\u00ec a contrastare l'insurrezione popolare guidata dal movimento di lavoratori \"Central Obrera Boliviana\" (COB) per solo 16 giorni. Dopodich\u00e9 fu costretto a rassegnare le dimissioni al Congresso. Venne quindi nominata Presidente una donna, Lidia Gueiler Tejada, per la prima volta in Bolivia.\nUna volta ritirato dalla vita militare, mor\u00ec a 61 anni a Santa Cruz de la Sierra."}
{"id": "2203939", "revid": "1784425", "url": "https://it.wikipedia.org/wiki?curid=2203939", "title": "W\u00e1lter Guevara Arze", "text": " \u00c8 stato Presidente della Bolivia \"ad interim\" dall'8 agosto al 1\u00ba novembre 1979."}
{"id": "2203941", "revid": "729019", "url": "https://it.wikipedia.org/wiki?curid=2203941", "title": "David Padilla Arancibia", "text": " \u00c8 stato Presidente della Bolivia \"de facto\" dal 24 novembre 1978 all'8 agosto 1979."}
{"id": "2203942", "revid": "729019", "url": "https://it.wikipedia.org/wiki?curid=2203942", "title": "Juan Per\u00e9da Asbun", "text": " \u00c8 stato Presidente della Bolivia \"de facto\" dal 21 luglio al 24 novembre 1978."}
{"id": "2203944", "revid": "115156551", "url": "https://it.wikipedia.org/wiki?curid=2203944", "title": "Zuhayr Muhsin", "text": "Zuhayr Muhsin (riportato talora anche come Zoheir Mohsen) \u00e8 stato il leader guerrigliero palestinese dell'organizzazione filo-siriana al-\u1e62\u0101\u02bfiqa, fazione dell'Organizzazione per la Liberazione della Palestina (OLP), tra il 1971 e il 1979.\nAttivo in precedenza nell'ala giordana del partito Ba\u02bfth, acquis\u00ec la sua posizione di leader dopo il colpo di Stato del ministro della Difesa siriana, il generale Hafiz al-Asad alla fine degli anni settanta.\nAccuse di crimini di guerra.\nNel 1976, Zuhayr Muhsin si guadagn\u00f2 una dubbia fama per essere stato il comandante delle forze arabe palestinesi che avevano invaso la cittadina libanese cristiana di Damur, nella quale fu condotto a termine un massacro di centinaia di cittadini cristiani libanesi (Strage di Damour). Tuttavia, secondo il giornalista Robert Fisk, l'attacco fu portato a termine dal col. Ab\u016b M\u016bs\u0101, un veterano delle formazioni del Fat\u1e25, dell'OLP, pi\u00f9 tardi leader di una rivolta armata a Tripoli contro Yasser Arafat, che port\u00f2 ad accaniti scontri armati fra gli opposti schieramenti.\nDichiarazione sulla Palestina.\nNel 1977, intervistato dal quotidiano olandese Trouw, dichiar\u00f2 al giornalista James Dorsey \"Siamo tutti palestinesi per ragioni politiche\" (\"Wij zijn alleen Palestijn om politieke reden\"):\nAssassinio.\nMuhsin fu assassinato il 15 luglio 1979 a Cannes, in Francia. L'assassinio \u00e8 comunemente attribuito al Mossad israeliano, ma non manca chi addita invece l'Iraq, Abu Nidal o i servizi segreti occidentali. Dopo la sua morte, l'importanza di \"al-\u1e62\u0101\u02bfiqa\" venne meno, e la Siria si orient\u00f2 per lo pi\u00f9 ad appoggiare altri movimenti palestinesi meno compromessi, come il Fronte Popolare per la Liberazione della Palestina - Comando Generale e il Fath-Intifada."}
{"id": "2203945", "revid": "729019", "url": "https://it.wikipedia.org/wiki?curid=2203945", "title": "Pinta (malattia)", "text": "La pinta \u00e8 una malattia tropicale simile per manifestazioni alla sifilide, colpisce la cute.\nEpidemiologia.\nDiffusa nel continente del Sud America, dove \u00e8 considerato un grave problema, si ritrova anche in Messico, si manifesta principalmente in adolescenti di entrambi i sessi.\nEziologia.\nIl batterio responsabile \u00e8 del genere spirochete, il \"Treponema carateum\".\nTerapia.\nSi somministra la penicillina."}
{"id": "2203947", "revid": "729019", "url": "https://it.wikipedia.org/wiki?curid=2203947", "title": "Juan Jos\u00e9 Torres Gonz\u00e1les", "text": " \u00c8 stato Presidente della Bolivia \"de facto\" dal 7 ottobre 1970 al 21 agosto 1971. Era conosciuto a livello popolare come \"J.J.\" (Jota-Jota). Juan Jos\u00e9 Torres fu ucciso a Buenos Aires nel 1976, durante l'operazione Condor.\nBiografia.\nPrimi anni.\nTorres nacque a Cochabamba da una famiglia povera meticcia con antenati di etnia aymara e si arruol\u00f2 nell'esercito nel 1941. Prest\u00f2 servizio come addetto militare in Brasile dal 1964 e come ambasciatore in Uruguay dal 1965 al 1966, quando fu nominato ministro del Lavoro.\nDivenne il braccio destro del dittatore Alfredo Ovando e comandante in capo delle forze armate quando quest'ultimo sal\u00ec al potere in seguito a un colpo di stato nel settembre 1969. Torres era uno degli ufficiali pi\u00f9 a sinistra dell'esercito boliviano, sollecitando Ovando per attuare riforme di pi\u00f9 ampia portata e per resistere agli ufficiali pi\u00f9 conservatori. Il 6 ottobre del 1970 ebbe luogo un colpo di stato antigovernativo guidato da comandanti militari di destra. Fu versato molto sangue tra le fazioni opposte finch\u00e9 il presidente Ovando chiese asilo in un'ambasciata straniera, credendo che ogni speranza fosse perduta. Ma le forze militari di sinistra si riorganizzarono sotto la guida del generale Torres, e alla fine prevalsero. Logorato da 13 mesi estenuanti di mandato, Ovando accett\u00f2 di lasciare la presidenza nelle mani dell'amico, il generale Torres, l'eroe del momento. Quest'ultimo, prestato giuramento, continu\u00f2 a governare il Paese nei 10 difficili mesi successivi.\nPresidenza.\nSebbene la maggior parte dei capi militari nel corso della storia dell'America Latina sia stata associata a partiti di destra, Torres - come il suo contemporaneo Juan Velasco in Per\u00f9 - fu decisamente di sinistra. Era conosciuto come un uomo del popolo ed era popolare in alcuni settori della societ\u00e0 boliviana. La sua etnia meticcia e la sua discendenza dai nativi andini lo avvicinarono ai settori pi\u00f9 poveri della societ\u00e0. Nonostante le buone intenzioni di Torres le sue marcate posizioni di sinistra non contribuirono a stabilizzare il paese.\nDefin\u00ec un'Assemblea del Popolo, in cui i rappresentanti di specifici settori \"proletari\" della societ\u00e0 fossero presenti (minatori, insegnanti sindacalizzati, studenti, contadini). L'assemblea fu investita di tutti i poteri di un parlamento funzionante sebbene gli oppositori del regime tendevano a considerarla un'assemblea fantasma. Permise al sindacalista e trotzkista Juan Lechin di riprendere il suo posto alla testa della Central Obrera Boliviana (sindacato dei lavoratori boliviano, COB) e di agire liberamente. Con sua grande sorpresa, Lechin procedette a paralizzare il governo con scioperi.\nAlla fine, \"J.J.\" fu vittima dello stesso dilemma che aveva afflitto Ovando: era visto dai suoi oppositori di destra come colui che avrebbe condotto il paese verso il comunismo, ma a sinistra c'era chi diffidava del suo essere membro delle forze armate. Per i primi si era spinto troppo in l\u00e0, mentre per i secondi non si era impegnato abbastanza.\nDopo meno di un anno al potere, Torres fu spodestato in un sanguinoso colpo di stato guidato dalla Giunta dei Comandanti delle Forze Armate. Nonostante la massiccia resistenza - sia civile che militare - le forze conservatrici avevano imparato dal fallimento a seguito della rivolta dell'ottobre del 1970, e applicarono metodi brutali senza rimorsi. Banzer govern\u00f2 il paese nei successivi sette anni. Quanto a Torres, lasci\u00f2 il paese e si stabil\u00ec a Buenos Aires, rimanendovi anche dopo il colpo di stato del marzo 1976 che port\u00f2 al potere generale Jorge Videla.\nEsilio e assassinio.\nI primi di giugno 1976 il generale Torres fu rapito e ucciso molto probabilmente da squadristi di destra associati al governo di Videla, ma anche \u2014 \u00e8 stato sostenuto \u2014 con l'accondiscendenza di Hugo Banzer. Il suo omicidio era parte dell'Operazione Condor. Nonostante la breve durata del suo governo, la memoria di Torres \u00e8 ancora viva dalla gente pi\u00f9 povera della societ\u00e0 boliviana. \u00c8 ricordato come un generale sorridente che ha osato comportarsi diversamente rispetto a ci\u00f2 che ci si aspettava da un capo militare boliviano. Il suo corpo fu poi rimpatriato in Bolivia (nel 1983), dove ricevette un funerale di stato massicciamente frequentato."}
{"id": "2203948", "revid": "123440658", "url": "https://it.wikipedia.org/wiki?curid=2203948", "title": "Superstition (Stevie Wonder)", "text": "Superstition \u00e8 una canzone scritta nel 1972 da Stevie Wonder, e registrata da Wonder per l'album \"Talking Book\", da cui fu estratta come primo singolo. Il brano fu prodotto dallo stesso Wonder.\nIl brano nel 1973 vinse il Grammy Award alla miglior canzone R&amp;B ed il Grammy Award per \"Best R&amp;B Vocal Performance, Male\".\nNel novembre 2004 la rivista Rolling Stone ha classificato il brano alla posizione 74 della lista delle 500 migliori canzoni della storia.\nStoria.\nWonder aveva scritto originariamente \"Superstition\" per Jeff Beck, ma l'insistenza del suo manager lo convinse a registrare egli stesso il brano, mentre a Beck fu offerto \"Cause We've Ended As Lovers\", bench\u00e9 in seguito anche lui registr\u00f2 una cover di \"Superstition\".\n\"Superstition\" rappresent\u00f2 per Wonder un netto cambiamento rispetto ai brani che aveva registrato fino a quel momento, passando dal tipico pop della Motown ad uno stile pi\u00f9 personale, che permeer\u00e0 tutti i suoi lavori a venire.\nLa canzone parla delle superstizioni, e menziona numerose credenze popolari nel testo:\nIl ritornello inoltre contiene alcuni consigli:\nLa caratteristica batteria che d\u00e0 inizio al brano, fu suonata da Stevie Wonder, mentre il sassofono da Trevor Laurence. I suoni riprodotti dal sintetizzatore furono creati da Malcolm Cecil e Robert Margouleff.\nCover.\nFra gli altri artisti ad aver registrato una cover del brano si possono citare Melvin Van Peebles, Raven-Symon\u00e9, Stevie Ray Vaughan, Widespread Panic, Quincy Jones, Jonas Brothers con Jordin Sparks, o Fred Bongusto. Alicia Keys ha campionato il brano in \"Karma (Karmastition Remix)\". Il brano \u00e8 eseguito da Noemi durante i suoi tour a partire dal \"Sulla mia pelle tour\", durante il \"RossoLive tour\" \u00e8 eseguito in una versione duetto tra Noemi e Sarah Jane Morris. Nel 1993 Francesca Pettinelli realizza una cover per la compilation \"Non \u00e8 la Rai 2\" (RTI Music).\nUtilizzo del brano nei media.\nUno dei primi film in cui venne utilizzata \"Superstition\" nella colonna sonora fu \"La cosa\" diretto da John Carpenter. La canzone fu inserita nella versione cinematografica (\"theatrical version\"); invece nell'uscita del VHS, per questioni di diritti, fu sostituita con One chain don't make no prison dei Four Tops. Venne ripristinato il brano di Wonder nell'edizione DVD e Blu Ray. Nel film il brano viene trasmesso da una radio e se ne sente un frammento in una scena del film. Nel film di Wes Craven \"Vampiro a Brooklyn\", la canzone accompagna i titoli di coda. La canzone compare anche in \"Io, robot\" con Will Smith, \"Io ballo da sola\" di Bernardo Bertolucci e \"La casa dei fantasmi\" con Eddie Murphy. Il brano ha inoltre accompagnato gli spot pubblicitari della Levi's trasmessi negli Stati Uniti nel 2006."}
{"id": "2203951", "revid": "297745", "url": "https://it.wikipedia.org/wiki?curid=2203951", "title": "Pieve di Canale d'Agordo", "text": ""}
{"id": "2203954", "revid": "729019", "url": "https://it.wikipedia.org/wiki?curid=2203954", "title": "Alfredo Ovando Candia", "text": " \u00c8 stato Presidente della Bolivia \"de facto\" tre volte: dal 26 maggio 1965 al 2 gennaio 1966 assieme a Ren\u00e9 Barrientos Ortu\u00f1o, dal 2 gennaio al 6 agosto 1966 e dal 26 settembre 1969 al 7 ottobre 1970.\nBiografia.\nAlfredo Ovando \u00e8 nato il 18 aprile 1918 nella citt\u00e0 di Cobija, nel dipartimento di Pando, figlio di una famiglia di immigrati dall'Europa, la famiglia di suo padre dell'Estremadura e sua madre piemontese. Ha iniziato i suoi studi scolastici nel 1924 presso la scuola di Ayacucho nella citt\u00e0 di La Paz, da adolescente Alfredo si un\u00ec nel 1933 al Collegio militare dell'esercito."}
{"id": "2203959", "revid": "729019", "url": "https://it.wikipedia.org/wiki?curid=2203959", "title": "Fibrinemia", "text": "Per fibrinemia, si intende il livello di fibrina nel sangue, mantenuto entro limiti non pericolosi dal processo di fibrinolisi. Un suo valore elevato pu\u00f2 essere indicatore di alcune patologie.\nPatologie correlate.\nIn alcune malattie (la coagulazione disseminata, le neoplasie con metastasi, la porpora trombotica trombocitopenica e cos\u00ec via) vi \u00e8 un'anomala deposizione di fibrina sulle pareti dei vasi sanguigni con conseguente intrappolamento e distruzione dei globuli rossi. A seconda del tipo di malattia e della sua gravit\u00e0 le conseguenze sono diverse, talvolta anche fatali."}
{"id": "2203965", "revid": "599013", "url": "https://it.wikipedia.org/wiki?curid=2203965", "title": "Alf-Inge H\u00e5land", "text": "Biografia.\n\u00c8 il padre di Erling H\u00e5land, anch'egli calciatore professionista di ruolo attaccante.\nCaratteristiche tecniche.\nPer lo pi\u00f9 schierato, nel corso della sua carriera, come terzino destro o centrocampista difensivo, H\u00e5land era un giocatore veloce, ben dotato sia a livello tecnico sia in fase di tackle, disposto al sacrificio sia in fase di attacco sia in fase di difesa. \u00c8 stato spesso descritto come un \"cavallo di battaglia\" con grande propensione al lavoro. Si \u00e8 dimostrato anche dotato di leadership dentro e fuori dal campo, ad esempio come capitano del Manchester City e della nazionale norvegese Under 21.\nCarriera.\nClub.\nNella sua carriera, ha giocato per il Bryne, per il Nottingham Forest, per il Leeds United e per il Manchester City. H\u00e5land \u00e8 spesso ricordato per la sua storia con Roy Keane: nel 1997 il Manchester United perse una partita contro il Leeds, durante la quale Keane si infortun\u00f2 al legamento crociato anteriore. Mentre l'irlandese era a terra dolorante, H\u00e5land lo invit\u00f2 ad alzarsi, sostenendo che stesse soltanto simulando un infortunio; Keane dovette poi abbandonare il campo in barella.\nNel 2001 Keane, ancora infuriato per l'episodio accaduto tre anni prima, ha volontariamente colpito al ginocchio H\u00e5land: inizialmente, per\u00f2, il giocatore dei \"Red Devils\" \u00e8 stato solamente multato di cinquemila sterline e squalificato per tre partite. Nella sua biografia, uscita due anni dopo, Keane ha rivelato che l'infortunio di H\u00e5land era un gesto di vendetta, proprio a causa dell'atteggiamento tenuto dal norvegese nel 1997. Dopo queste parole, Keane ha ricevuto altre cinque giornate di squalifica, oltre ad una multa di centocinquantamila sterline.\nH\u00e5land, comunque, si \u00e8 ritirato nel 2003, anche se ha dichiarato sul suo sito internet che la scelta non \u00e8 dipesa dall'infortunio. Nel 2011 \u00e8 uscito dal ritiro per giocare nelle file del Rosseland per una stagione.\nNazionale.\nH\u00e5land ha vestito la maglia della in trentaquattro occasioni, senza mai andare in rete. \u00c8 uno dei pochi calciatori della Nazionale norvegese ad essere stato convocato, pur non avendo mai giocato nell'Eliteserien (massima divisione del campionato norvegese).\nHa partecipato al ."}
{"id": "2203966", "revid": "32428", "url": "https://it.wikipedia.org/wiki?curid=2203966", "title": "Proteine di Bence Jones", "text": ""}
{"id": "2203967", "revid": "164044", "url": "https://it.wikipedia.org/wiki?curid=2203967", "title": "Alf-Inge Haaland", "text": ""}
{"id": "2203969", "revid": "1571097", "url": "https://it.wikipedia.org/wiki?curid=2203969", "title": "Zeta A", "text": "Zeta A \u00e8 un singolo degli Zero Assoluto, pubblicato nel 1999 dalla Universal Music Group."}
{"id": "2203972", "revid": "121822114", "url": "https://it.wikipedia.org/wiki?curid=2203972", "title": "Prodotti agroalimentari tradizionali toscani", "text": "I prodotti agroalimentari tradizionali toscani (PAT) riconosciuti dal Ministero delle politiche agricole alimentari e forestali, su proposta della Regione Toscana sono i seguenti, aggiornati al 16 giugno 2008, data dell'ultima revisione dei P.A.T.:"}
{"id": "2203973", "revid": "1522738", "url": "https://it.wikipedia.org/wiki?curid=2203973", "title": "Luis Adolfo Siles Salinas", "text": " \u00c8 stato Presidente della Bolivia dal 27 aprile al 26 settembre 1969."}
{"id": "2203979", "revid": "682087", "url": "https://it.wikipedia.org/wiki?curid=2203979", "title": "Coprologia", "text": ""}
{"id": "2203984", "revid": "287204", "url": "https://it.wikipedia.org/wiki?curid=2203984", "title": "Campionato asiatico maschile di pallacanestro 1979", "text": "Il 10\u00ba Campionato Asiatico Maschile di Pallacanestro FIBA si \u00e8 svolto dal 30 novembre al 12 dicembre 1979 a Nagoya in Giappone. Il torneo \u00e8 stato vinto dalla nazionale cinese.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "2203988", "revid": "436907", "url": "https://it.wikipedia.org/wiki?curid=2203988", "title": "Ultimo capodanno", "text": "Ultimo capodanno \u00e8 un singolo del gruppo musicale italiano Zero Assoluto, pubblicato nel 1999 .\nDescrizione.\nIl brano \u00e8 stato realizzato con la partecipazione vocale del rapper Chef Ragoo. Nel singolo \u00e8 contenuta anche la canzone \"Mi casa es su casa\". \nVideo musicale.\nAlla realizzazione del videoclip, diretto da Alex Sikabonyi, partecipano anche i giocatori della Roma, squadra di cui gli Zero Assoluto sono tifosi: nella clip infatti Francesco Totti calcia in aria un pallone che arriva nello spazio e distrugge un meteorite che minaccia la Terra."}
{"id": "2203996", "revid": "16758", "url": "https://it.wikipedia.org/wiki?curid=2203996", "title": "Prodotti agroalimentari tradizionali trentini e altoatesini", "text": "I Prodotti Agroalimentari Tradizionali del Trentino-Alto Adige riconosciuti dal Ministero delle politiche agricole alimentari e forestali, su proposta della Provincia autonoma di Bolzano e della Provincia autonoma di Trento sono i seguenti, aggiornati alla ventunesima revisione del 15 febbraio 2021:"}
{"id": "2203998", "revid": "125704909", "url": "https://it.wikipedia.org/wiki?curid=2203998", "title": "Chris Whitten", "text": "Biografia.\nHa collaborato su disco e dal vivo con molti grandi nomi della musica leggera e rock, suonando tra gli altri con Paul McCartney, Mia Martini e Nino Buonocore.\nIn Italia (dove ha lavorato dal 1981 al 1985) \u00e8 noto per aver suonato nel 1982 nell'album \"Titanic\" di Francesco De Gregori, collaborando anche agli arrangiamenti.\nCome arrangiatore ha lavorato, tra gli altri, con Gianni Morandi nell'album \"Uno su mille\".\nHa collaborato con la band britannica dei Dire Straits dal 1991 al 1992, come batterista nell' On Every Street World Tour.\nHa composto anche alcune colonne sonore per documentari.\nAttualmente lavora con i \"The Beauty Room\"."}
{"id": "2204001", "revid": "1571097", "url": "https://it.wikipedia.org/wiki?curid=2204001", "title": "Come voglio", "text": "Come voglio \u00e8 un singolo del gruppo musicale italiano Zero Assoluto, pubblicato nel 2001 dalla Universal Music Group.\nVideo musicale.\nIl videoclip, diretto da Alex Sikabonyi, \u00e8 stato pubblicato sul canale YouTube del duo."}
{"id": "2204005", "revid": "6923", "url": "https://it.wikipedia.org/wiki?curid=2204005", "title": "Fath al-Islam", "text": " \nFat\u1e25 al-Isl\u0101m (, chiamato spesso erroneamente dai \"media\" occidentali Fatah al-Islam) \u00e8 un movimento armato gihadista salafista, basato in Libano, essenzialmente nel campo-profughi di Nahr al-Bared e in Siria, qui comparso nel novembre del 2006. \u00c8 un gruppo secessionista di Fath-Intifada, che si stacc\u00f2 dal Fat\u1e25 di Yasser Arafat nel 1983. Il suo leader, Shakir al-'Absi, si presume sia morto o che sia stato catturato in Siria.\nUn imprecisato numero di membri del movimento salafista palestinese \"Jund al-Sh\u0101m\" (l'Esercito di Siria) si sarebbe integrato nel \"Fat\u1e25 al-Isl\u0101m\".\nStoria.\nIl \"Fat\u1e25 al-Isl\u0101m\" afferma che il suo principale obiettivo \u00e8 la liberazione di Gerusalemme e che ci\u00f2 non poteva essere realizzato a prescindere dall'Islam.\nIl Blocco del 14 marzo accusa \"Fat\u1e25 al-Isl\u0101m\" di essere un burattino del regime siriano (cosa negata invece da Damasco), che si dice abbia ucciso o imprigionato il suo leader. Attualmente \u00e8 provato che il movimento comprende Palestinesi, Libanesi, Sauditi, Siriani, Ceceni, Yemeniti, Pakistani, Iracheni e almeno un Algerino e un Bengalese. Il movimento sarebbe stato finanziato con fondi sauditi e, in parte, da fondi statunitensi, al fine di contrastare il partito guerrigliero sciita libanese di Hezbollah.\nSulla base delle confessioni rese in quattro anni di guerra dai suoi membri arrestati dalle forze dell'ordine regolari libanesi, questo movimento \u00e8 accusato di essere stato l'autore di un attentato perpetrato il 13 febbraio 2007, a Ayn Alaq-Bikfaya, nelle montagne a NE di Beirut, contro due minibus di trasporto pubblico. Esso \u00e8 anche sospettato di aver fomentato altri attentati.\nSecondo alcuni rifugiati palestinesi del Campo-profughi di Nahr al-Bared, presso Tripoli, i fondamentalisti islamici sono arrivati verso la fine dell'estate del 2006 affermando di sostenere il Fath-Intifada. Questo campo sarebbe stato prescelto perch\u00e9 situato in area sunnita e perch\u00e9 non dominato da alcuna fazione palestinese, controllando esse solo qualche quartiere. Per il passato, questo campo era controllato dal FPLP, ma questo movimento s'era indebolito a causa della morte dei suoi capi. Nel giro di qualche mese, quando essi erano ormai diventati abbastanza numerosi, tutti costoro si proclamarono militanti del \"Fat\u1e25 al-Isl\u0101m\". Sempre secondo i palestinesi, essi avevano parecchi soldi e armi ed erano, prima dei combattimenti del maggio-giugno 2007, circa 700.\nIl gruppo \u00e8 internazionale ma la maggioranza sarebbe libanese sunnita di Fnaydek e Sirr al-Dinniyya, nella regione dell'Akk\u0101r, a una cinquantina di chilometri a NE di Tripoli.\nL'opposizione libanese e di numerosi palestinesi accusa il governo libanese e la Corrente del Futuro di Sa\u02bfd \u1e24ar\u012br\u012b d'aver favorito lo sviluppo di questo gruppo per contrastare le ambizioni di Hezbollah e di averlo finanziato con fondi sauditi, anche grazie alla considerazione che gli Hariri erano assai legati alla famiglia dei Sa\u02bf\u016bd. Il governo libanese avrebbe scatenato i combattimenti per far commettere un passo falso alla Siria e per poterla accusare qualche giorno prima che il Consiglio di Sicurezza delle Nazioni Unite si riunisse per ottenere il sostegno dei Paesi e dei media occidentali. La tesi della manipolazione del governo filo-occidentale libanese e quella dell'implicazione siriana non sono tuttavia minimamente provate, ma i media radio-televisivi occidentali parlano solo della seconda ipotesi, mentre i giornali sono assai pi\u00f9 cauti.\nA proposito di queste accuse, un uomo politico siriano ha dichiarato: \u00abse vi fosse un terremoto in Libano, il governo accuserebbe la Siria\u00bb. \"Hezbollah\" ammonisce l'esercito regolare libanese di non intervenire contro il \"Fat\u1e25 al-Isl\u0101m\" e chiede al \"Fat\u1e25\" e a \"\u1e24am\u0101s\" di lavorare come negoziatori, affinch\u00e9 i militanti gihadisti depongano le armi e siano portati davanti alla giustizia. \"Hezbollah\" respinge la possibilit\u00e0 che l'esercito libanese serva da braccio armato degli USA nella sua lotta contro al-Qa'ida. Il partito teme che il conflitto coi terroristi del \"Fat\u1e25 al-Isl\u0101m\" sia utilizzato per insediare i rifugiati palestinesi nel Libano in maniera definitiva.\nCombattimenti hanno avuto luogo nell'estate del 2007 fra le forze libanesi e i membri di questa organizzazione. Al 7 agosto 2007, pi\u00f9 di 200 persone erano state uccise, fra cui 134 soldati libanesi e Abu Hurayra, capo aggiunto del \"Fat\u1e25 al-Isl\u0101m\". Questo bilancio non tiene conto dei fondamentalisti uccisi, i cui cadaveri sono rimasti nel campo-profughi.\nDurante la notte del 2 settembre 2007, un numero rilevante di fondamentalisti ancora nel campo-profughi hanno tentato la fuga e fra essi si trovava Shakir al-'Absi, il leader di \"Fath al-Islam\". Poco dopo, l'esercito libanese ha annunciato la fine dei combattimenti, lo sradicamento del movimento e la morte di Sh\u0101kir al-\u02bfAbs\u012b, prima che il suo corpo fosse stato identificato nell'ospedale della citt\u00e0 di Tripoli.\nIl 27 settembre 2008, un attentato suicida a Damasco ha ucciso 17 persone. Le autorit\u00e0 siriane hanno accusato formalmente il \"Fat\u1e25 al-Isl\u0101m\" di essere stato il responsabile di questo atto criminale."}
{"id": "2204006", "revid": "1522738", "url": "https://it.wikipedia.org/wiki?curid=2204006", "title": "Noddy (Enid Blyton)", "text": "Noddy \u00e8 un personaggio immaginario creato da Enid Blyton, in pubblicato tra il 1949 e il 1963 in alcuni libri illustrati dall'artista Harmsen van der Beek dal 1949 fino alla sua morte nel 1953, e poi da Peter Wienk. Spettacoli televisivi basati sul personaggio sono in onda sulla televisione britannica dal 1955.\nPersonaggio.\n\u00c8 uno gnomo di legno che vive da solo nella sua piccola casa-per-uno a Giocattolandia.\nIl primo libro spiega le origini di Noddy. Fu scolpito da un falegname, per\u00f2 scapp\u00f2 quando egli inizi\u00f2 a fabbricare un leone di legno, del quale Noddy aveva paura. Comincia cos\u00ec a vagabondare nei boschi, senza vestiti n\u00e9 soldi n\u00e9 casa, ed incontra Barbaneve, un amichevole folletto.\nBarbaneve capisce che Noddy \u00e8 un giocattolo e lo porta a vivere a Toyland. Da' dei vestiti e compra una casetta da costruirsi da s\u00e9 a Noddy. Mentre Nodo \u00e8 abbastanza contento di essere un giocattolo, i cittadini di Toyland non sono sicuri che lo sia. Allora mettono Noddy sotto processo e controllano se sia un gioco o un ornamento. In seguito Noddy \u00e8 dichiarato un giocattolo, ma deve ancora convincere la corte che \u00e8 un giocattolo buono. Il giudice accetta che \u00e8 buono dopo che una bambola racconta alla corte che Noddy ha salvato la sua bambina da un leone; quindi pu\u00f2 restare a Giocattolandia. Poi egli prende un'automobile tra dei libri. La macchina gli \u00e8 regalata dopo che egli ha aiutato a risolvere un mistero locale.\nNoddy ama trasportare i suoi piccoli amici per Giocattolandia nel suo piccolo taxi rosso e giallo. Gli altri giocattoli lo sentono arrivare dall suono del suo clacson e dallo scampanellio del suo berretto blu. Spesso usa la sua macchinina per visitare tutti i posti di Toytown. Quando col taxi gli affari non vanno bene, o quando ha bisogno d'aiuto, egli torna da Barbaneve, che gli dar\u00e0 sempre ci\u00f2 che gli serve. In qualche occasione, Noddy consente alla gente di fargli ciondolare il capo, in cambio di piccole cose, come il suo latte del mattino.\nIl compagno fedele di Noddy \u00e8 l'esuberante Bumpy Dog. Bumpy lo accompagna in quasi tutte le sue avventure.\nNoddy \u00e8 gentile ed onesto, ma spesso finisce nei guai, sia per incomprensioni sia perch\u00e9 qualcuno (di solito i perfidi goblin Dritto e Gobbo) gli giocano brutti scherzi.\n\u00c8 molto ingenuo nel comprendere il mondo e spesso diventa confuso. Con il prosieguo della storia, egli diventa pi\u00f9 saggio, ma senza perdere la sua amorevole simpatica ingenuit\u00e0.\nI migliori amici di Noddy sono Barbaneve, Tessie Bear, Bumpy Dog e i Tubby Bears. Tessie \u00e8 un'affettuosa orsa che spesso indossa un berretto con fiori e una gonna; \u00e8 molto gentile ed amorevole con tutti i suoi amici e i vicini. Tessie ha un cane, Bumpy, che ama zompare sulle persone. Noddy spesso si annoia con Bumpy per\u00f2 ancora gli \u00e8 simpatico. Tutte le volte che Noddy minaccia Bumpy, Tessie si allarma, e talvolta piange.\nGli orsi Tubby abitano alla porta accanto a quella di Noddy. Il signore e la signora Tubby frequentemente aiutano Noddy.\nEssi sono i superiori di Noddy, come se fosse un bambino. I nomi dei Tubby non sono mai menzionati, e Noddy si riferisce a loro soltanto come Mr. e Mrs. Essi hanno un figlio, Tubby, a volte chiamato Master Tubby. Egli \u00e8 un bambino cattivo e spesso nei guai per disubbidire, essere scostumato o per fare sbagli.\nIn una occasione Tubby si stufa di essere comandato a bacchetta e punito e decide di andarsene al mare. Casualmente Noddy e Bumpy si uniscono a lui. Alla fine del viaggio, a Tubby mancano i genitori e quindi porta loro dei regali per scusarsi.\nNoddy ha molte liti con il mister Plod, il poliziotto locale. Alcune sono causate dal non capire come funzioni Toyland, altre volte da un'identit\u00e0 falsa. Mentre mr Plod \u00e8 generalmente molto tollerante con Noddy e frequentemente a modo suo lo aiuta. Mr Plod spesso cattura i malviventi sulla sua bici della polizia, con il suo fischietto e gridando \u201cAlt, nel nome di Plod!!\u201d, prima di rinchiudere i colpevoli in prigione.\nComprimari.\nOltre a Noddy gli altri personaggi sono:\nStoria editoriale.\nI primi libri di Noddy sono reperibili; il numero totale \u00e8 difficile da calcolare: la Noddy Library, di 24 titoli, era soltanto una parte di una grande produzione degli anni 1950.\nGrandi sono le vendite dei libri di Noddy, circa 600.000 all'anno solo in Francia, con popolarit\u00e0 crescente anche in India. Il personaggio di Noddy \u00e8 propriet\u00e0 di \"Chorion\".\nIn italiano sono stati editi da Mursia editore.\nTelevisione.\n\"Largo a Noddy\" o anche \"Le avventure di Noddy\" \u00e8 un cartone animato prodotto in CGI (Computer Generated Imagery). Programmato in 115 Paesi tra Europa, Africa, Nord America, Australia, Medio Oriente e Asia, si rivolge ai bambini in et\u00e0 prescolare. \u00c8 prodotto dalla Cosgrove Hall Films/CPI/Gerry Anderson Productions/BBC Enterprises, ogni episodio dura 10 minuti e ne sono state fatte due serie. La sigla iniziale della prima serie \u00e8 cantata da Cristina D'Avena. La serie \u00e8 il remake dell'omonima serie \"Noddy\" (1975), prodotta dalla Stop Frame Productions.\nIn italiano \u00e8 trasmesso dal canale Rai Tre e successivamente da Rai YoYo. ma la versione della canzone di Cristina D'Avena, rilasciare su Italia 1, Italia 2, Rete 4, Canale 5, Mediaset Premium, Cartoonito e Boing, di Mediaset, a partire dal 1993. pi\u00f9 tardi Junior TV, RaiSat 2, RaiSat Ragazzi, Rai Gulp e Boomerang"}
{"id": "2204008", "revid": "228587", "url": "https://it.wikipedia.org/wiki?curid=2204008", "title": "Lega sannitica", "text": "La Lega sannitica era una confederazione che, tra la fine del IV e gli inizi del III secolo a.C., riuniva le principali trib\u00f9 sannitiche per fronteggiare la minaccia portata loro dall'espansionismo dei Romani. \nMembri permanenti della Lega erano le trib\u00f9 dei: Caudini, Irpini, Pentri e Carricini. \nL'insieme dei popoli sanniti, il Touto, si riun\u00ec cos\u00ec in questa Lega, che costituiva un'entit\u00e0 governativa, militare e anche religiosa, che univa ancor pi\u00f9 le varie popolazioni con lo scopo di resistere alla pressione romana. A capo della Lega era posto un \"consiglio\" guidato da un magistrato, il \"meddix tuticus\", che aveva come fine quello di decidere sulle varie strategie da adottare in caso di guerra."}
{"id": "2204009", "revid": "11959", "url": "https://it.wikipedia.org/wiki?curid=2204009", "title": "As-Sahab", "text": ""}
{"id": "2204010", "revid": "486946", "url": "https://it.wikipedia.org/wiki?curid=2204010", "title": "Car'a'carn", "text": ""}
{"id": "2204011", "revid": "6923", "url": "https://it.wikipedia.org/wiki?curid=2204011", "title": "Andrea Cotti", "text": "Biografia.\nPer circa cinque anni ha gestito una libreria a San Giovanni in Persiceto (Bologna).\nDapprima ha pubblicato alcune raccolte di poesia: \"Per interposta persona\", \"Da quale fuoco\" (segnalato al Premio Librex Montale, al Premio DeltaPOesia, vincitore del Premio Italo Alighiero Chiusano) e \"La fede del poco e del meno\". Ha vinto il \"Premio biennale Iceberg\" per giovani artisti, nella sezione poesia.\nPer quanto riguarda le opere di narrativa ha pubblicato invece \"Tre\", la raccolta di racconti \"Lo stesso discorso di sempre\" e \"Che brutto nome mi hanno dato\", \"Stupido\" e \"Francesco vola\" (questi ultimi sono romanzi per ragazzi).\nDalla sua opera \"Un gioco da ragazze\" viene tratto l'omonimo \"film\", cos\u00ec come dal libro \"Stupido\" \u00e8 derivato il film \"Marpiccolo\" (2009).\nScrive anche sceneggiature (\"L'ispettore Coliandro\", \"Un gioco da ragazze\", \"Marpiccolo\", \"Scontro di civilt\u00e0 per un ascensore a Piazza Vittorio\"). Ha partecipato al documentario \"Le case bianche\", di Mauro Ascione e Emanuele Tammaro, in cui ha raccontato le vicende che sono confluite nella scrittura del film di Alessandro Di Robilant \"Marpiccolo.\""}
{"id": "2204013", "revid": "1571097", "url": "https://it.wikipedia.org/wiki?curid=2204013", "title": "Magari meno", "text": "Magari meno \u00e8 un singolo del gruppo musicale italiano Zero Assoluto, pubblicato nel 2002 dalla Universal Music Group.\nVideo musicale.\nIl videoclip, diretto da Cosimo Alem\u00e0, \u00e8 stato pubblicato sul canale YouTube del duo."}
{"id": "2204015", "revid": "1226", "url": "https://it.wikipedia.org/wiki?curid=2204015", "title": "Delasem", "text": ""}
{"id": "2204017", "revid": "71433", "url": "https://it.wikipedia.org/wiki?curid=2204017", "title": "Magari Meno", "text": ""}
{"id": "2204021", "revid": "767487", "url": "https://it.wikipedia.org/wiki?curid=2204021", "title": "Jostein Flo", "text": "Biografia.\n\u00c8 uno dei cinque fratelli Flo, Kjell Rune, Jarle e Tore Andr\u00e9. Inoltre, \u00e8 il cugino di H\u00e5vard Flo. \u00c8 anche parente di Per-Egil Flo.\nCaratteristiche tecniche.\nCentravanti fisicamente potente ma limitato tecnicamente, fu un calciatore estremamente efficace. Nonostante non fosse elegante, riusciva sempre a realizzare un buon quantitativo di reti. Solitamente, in Nazionale, era uno degli esecutori del \"Flopasning\". Uno dei terzini, solitamente Stig Inge Bj\u00f8rnebye, lanciava un lungo pallone in diagonale, alla ricerca della testa di Flo. Il centravanti cercava cos\u00ec una sponda per un centrocampista, pronto ad inserirsi.\nCarriera.\nGiocatore.\nClub.\nGli esordi.\nFlo cominci\u00f2 la carriera con la maglia dello Stryn, dove realizz\u00f2 un molte reti, seppure nelle divisioni inferiori del calcio norvegese. Fu successivamente ingaggiato dal Molde, per cui debutt\u00f2 nella massima divisione norvegese in data 2 maggio 1987, giocando da titolare nella sconfitta per 2-1 contro lo Start. Il 16 maggio segn\u00f2 la prima rete, nel successo per 1-0 sul Mj\u00f8ndalen. Flo ebbe un impatto immediato al club e le sue reti furono un importante fattore per far s\u00ec che il Molde, solitamente club da met\u00e0 classifica, arrivasse a conquistare il terzo posto finale in campionato nel 1988. Il calciatore si trasfer\u00ec poi ai belgi del Lierse, dove ritrov\u00f2 il connazionale ed ex compagno di squadra Kjetil Rekdal. Flo segn\u00f2 7 reti in 25 incontri per la nuova squadra, ma non riusc\u00ec ad imporsi come titolare, tornando allora in patria per militare nelle file del Sogndal.\nL'affermazione.\nRientrato in Norvegia, Flo continu\u00f2 a segnare secondo le sue medie, bench\u00e9 giocasse in una squadra di bassa classifica. Gioc\u00f2 il primo incontro in squadra in data 28 luglio 1991, quando fu autore di una doppietta nel 2-2 contro lo Str\u00f8msgodset. Il Sogndal retrocesse per\u00f2 al termine del campionato 1992, ma il centravanti rimase in squadra. Soltanto nel 1993 pass\u00f2 agli inglesi dello Sheffield United. Esord\u00ec nella Premier League il 21 agosto 1993, nella sconfitta per 4-2 contro l'Everton. Il gioco dei \"Blades\" si adattava alle sue caratteristiche, poich\u00e9 giocavano con dei lanci lunghi e Flo risult\u00f2 essere, a fine stagione, il miglior marcatore della squadra con 11 reti a referto. Ci\u00f2 non bast\u00f2 per\u00f2 a salvare lo Sheffield, che retrocesse in First Division. Rimase in squadra per altre due stagioni, dove la sua media realizzativa diminu\u00ec..\nIl finale di carriera allo Str\u00f8msgodset.\nNel 1996, Flo torn\u00f2 in patria, per giocare nello Str\u00f8msgodset. Debutt\u00f2 in squadra il 13 aprile, quando fu titolare (e segn\u00f2) nel successo per 3-2 sullo Skeid. Nell'anno successivo, contribu\u00ec a far raggiungere la finale di Coppa di Norvegia al suo \"Godset\", dove per\u00f2 arriv\u00f2 una sconfitta per mano del V\u00e5lerenga. Continu\u00f2 a segnare e, nonostante i 18 gol del campionato 1999, la sua squadra retrocesse.\nContribu\u00ec per\u00f2 all'immediata promozione dello Str\u00f8msgodset, anche grazie alle sue 25 realizzazioni in 26 incontri. Si ritir\u00f2 al termine del campionato 2002.\nNazionale.\nI primi incontri.\nFlo gioc\u00f2 i primi incontri per la nel 1987, con l'esordio datato 6 maggio, quando segn\u00f2 anche una rete nel pareggio per 1-1 contro la . Gioc\u00f2 2 incontri nello stesso anno, per poi perdere il posto fino al 1992. Egil Olsen volle infatti tentare un esperimento, che consisteva nello schierare un centravanti forte fisicamente in posizione di ala destra, per poi essere cercato dai lanci in diagonale del terzino sinistro Stig Inge Bj\u00f8rnebye, per tentare una sponda in area di rigore. Questo gioco, nonostante non fosse piacevole da vedere, risult\u00f2 essere efficace.\nVerso il Mondiale 1994.\nFlo gioc\u00f2 tutti gli incontri di qualificazione al Mondiale 1994, fatta eccezione per la sfida contro la Turchia, dove era squalificato. La Norvegia approd\u00f2 al , che per Flo risult\u00f2 essere per\u00f2 frustrante, con il giocatore che ebbe difficolt\u00e0 a mettere in pratica lo schema tattico norvegese. La selezione scandinava fu eliminata alla fase a gironi.\nIl secondo Mondiale.\nFlo mantenne il posto in Nazionale, nonostante i trentuno anni incombenti. La Norvegia fall\u00ec l'assalto al , anche perch\u00e9 le altre formazioni iniziarono a prendere delle contromisure nei confronti dello schema di Olsen. Dalla primavera del 1997 in poi, gioc\u00f2 la maggior parte degli incontri di qualificazione al Mondiale 1998. La squadra centr\u00f2 l'obiettivo e si qualific\u00f2 cos\u00ec per : fece parte della rosa dei 23, assieme al fratello Tore Andr\u00e9 ed al cugino H\u00e5vard. Gioc\u00f2 un solo incontro nella competizione, in occasione del match decisivo contro il . Entr\u00f2 a partita in corso, ma fu decisivo per ribaltare il punteggio dal parziale 0-1 per i \"verdeoro\" al 2-1 finale per i norvegesi, creando numerose occasioni da gol per i suoi compagni. L' elimin\u00f2 poi gli scandinavi agli ottavi di finale.\nSuccessivamente al termine della manifestazione, Flo gioc\u00f2 qualche match sporadico per la Nazionale norvegese. Totalizz\u00f2 53 apparizioni e 11 reti.\nDopo il ritiro.\nAl termine dell'attivit\u00e0 agonistica, divent\u00f2 un dirigente dello Str\u00f8msgodset."}
{"id": "2204022", "revid": "2052878", "url": "https://it.wikipedia.org/wiki?curid=2204022", "title": "Collegio del Mondo Unito di Mostar", "text": "Il Collegio del Mondo Unito di Mostar (in inglese \"United World College in Mostar\", abbreviato in UWCIM, in Bosniaco \"Koled\u017e ujedinjenog svijeta u Mostaru\", in Croato \"Koled\u017e ujedinjenog svijeta u Mostaru\", in Serbo \"\u041a\u043e\u043b\u0435\u045f \u0443\u0458\u0435\u0434\u0438\u045a\u0435\u043d\u043e\u0433 \u0441\u0432\u0435\u0442\u0430 \u0443 \u041c\u043e\u0441\u0442\u0430\u0440\u0443\") \u00e8 una scuola internazionale che fa parte dei Collegi del Mondo Unito (United World Colleges o UWC), un movimento internazionale che riunisce studenti da tutto il mondo, selezionati solo sulla base del merito, con lo scopo di promuovere la pace a la cooperazione internazionale. La scuola \u00e8 frequentata da circa 200 studenti (nonostante questa cifra possa variare sensibilmente di anno in anno), di et\u00e0 compresa tra 16 e 19 anni, provenienti da diversi paesi del mondo. Il Collegio offre un programma di studio biennale finalizzato al conseguimento del Baccellierato Internazionale, un titolo riconosciuto in pi\u00f9 di 80 paesi, equipollente al Diploma di maturit\u00e0 della scuola italiana.\nUWCIM \u00e8 il dodicesimo Collegio del Mondo Unito, il quarto in Europa, ed \u00e8 stato istituito come parte dell'iniziativa dei Collegi del Mondo Unito in Bosnia ed Erzegovina. Esso \u00e8 il primo dei Collegi del Mondo Unito ad essere situato in una situazione post-conflitto. Alla cerimonia d'apertura, il 22 maggio 2007, erano presenti numerose autorit\u00e0 internazionali, fra cui la regina Nur di Giordania, e Nikola \u0160piri\u0107, primo ministro della Bosnia Erzegovina.\nObiettivi.\nI principali obiettivi dell'UWCiM sono:\nCorso di Studi.\nI corsi offerti al Collegio di Mostar per l'anno scolastico 2007/2008 sono:\nTutte le materie sono insegnate da professori IB con esperienza. Lo staff include professori da: Bosnia Erzegovina, Croazia, Francia, Repubblica Islamica dell'Iran, Irlanda, Italia, Kenya, Paesi Bassi, Norvegia, Spagna e Regno Unito. L'iniziativa UWC-IBO in Bosnia Erzegovina provvede anche un programma per professori locali.\nAttivit\u00e0 extracurricolari.\nL'UWCiM contribuisce alla reintegrazione della comunit\u00e0 della citt\u00e0 di Mostar. Attraverso il CAS (Creativit\u00e0, Attivit\u00e0, Servizio) tutti gli studenti del college hanno la chance e l'opportunit\u00e0 di contribuire a questa iniziativa di reintegrazione della citt\u00e0, coinvolgente se stessi in varie attivit\u00e0. Tra le varie attivit\u00e0 della scuola: \nGli studenti coinvolti nell'attivit\u00e0, inoltre, hanno tenuto conferenze a Ginevra, Bratislava e Galles ed hanno organizzato una propria conferenza MUN-UWCiM, la quale si \u00e8 tenuta fra l'11 e il 13 aprile del 2008 (in programma una conferenza per la fine di marzo).\nAll'interno del CAS, ci sono anche: \nFondazione della comunit\u00e0 di Mostar, Scuola speciale per bambini disabili, Egyptina Village (un villaggio per orfani finanziato dal governo Egiziano), campo di rifugiati, attivit\u00e0 in ospedale con i bambini, Amnesty International.\nEscursionismo, Ciclismo, Yoga, Danza moderna, Pallavolo, Pallacanestro, Calcio, Palestra, Rugby, Nuoto, Ping-Pong, Judo, Street-dance, Ballo di coppia.\nGiornalino scolastico, Religioni del Mondo Unito, Fotografia, Astronomia, Lingue (Italiano, Russo, Cinese, Arabo, Spagnolo, Bosniaco, Croato, Serbo), Musica, Scacchi, Coro, Banda scolastica, Teatro, Cucina Internazionale, Fisica\nI leader delle varie attivit\u00e0 sono studenti, professori, volontari e locali.\nIl corpo studenti.\nNel 2008, il college del Mondo Unito a Mostar ha dato il benvenuto alla sua terza generazione di studenti. Dei 210 studenti del college, 105 sono cittadini della Bosnia Erzegovina (Bosniaci, Croati e Serbi) e 95 sono internazionali. Gli studenti internazionali vengono da: Albania, Bielorussia, Hong Kong (Cina), Croazia, Repubblica Ceca, Danimarca, Egitto, Finlandia, Germania, Iraq, Israele, Italia, Libano, Macedonia, Maldive, Montenegro, Paesi Bassi, Palestina, Polonia, Romania, Russia, Ruanda, Serbia, Slovacchia, Spagna, Tagikistan, Turchia, Kosovo, Regno Unito, Stati Uniti d'America. Fra le nuove nazionalit\u00e0 aggiunge nel settembre del 2008: Afghanistan, Etiopia, Belgio, Norvegia, Sud del Sudan, Swaziland.\nCollegio e strutture.\nGli studenti del Collegio condividono la scuola con studenti del vecchio Ginnasio di Mostar, oggi ricostruito a seguito della devastazione durante la guerra. Prima della guerra Bosniaca, il Ginnasio era considerato la migliore scuola in Iugoslavia. La scuola \u00e8 di origine Austro-Ungarica e profondamente influenzata dall'architettura Turca.\nGli studenti del College vivono in due residenza: Su\u0161ac House e Musala House (ognuna ospita circa 100 studenti). Le residenze sono entrambe sulle sponde del fiume Neretva. Il vitto \u00e8 garantito da due mense scolastiche (una vicina alla scuola per la colazione e il pranzo, l'altra in Susac House per la cena).\nIl futuro del Collegio del Mondo Unito di Mostar.\nA seguito delle recenti difficolt\u00e0 finanziarie, la commissione esecutiva ha deciso di non accettare una quarta generazione di studenti al Collegio del Mondo Unito di Mostar per il biennio 2009-2011. Comunque, questa decisione non comporter\u00e0 una chiusura totale della scuola. Il corpo studenti e i suoi rappresentanti si stanno mobilitando al fine di prolungare la sopravvivenza della scuola, e quindi porre le basi per una quarta generazione di studenti.\nL'esistenza dell'UWC a Mostar \u00e8 sempre dipesa da donazioni di terzi. La crisi finanziaria globale del 2008-2009 ha ridotto l'ammontare di tali donazioni, lasciando il collegio in una seria crisi finanziaria. Il principale obiettivo, dunque, \u00e8 ridurre la dipendenza della scuola dai donatori e istituire un modello finanziario a lungo termine."}
{"id": "2204025", "revid": "634034", "url": "https://it.wikipedia.org/wiki?curid=2204025", "title": "Teoria energetico-pulsionale", "text": "In psicoanalisi, la teoria energetico-pulsionale rappresenta la teorizzazione che Sigmund Freud elabor\u00f2 per spiegare le origini, lo sviluppo e il funzionamento della mente umana. Pu\u00f2 essere anche identificata con quella specifica parte che Freud chiam\u00f2 metapsicologia. Freud escogit\u00f2 questa teorizzazione dapprima per spiegare la sessualit\u00e0 (pulsione), e poi la estese a tutto il funzionamento psichico. \nNelle sue opere tardive Freud denomin\u00f2 questa sua teoria \"la strega\", per indicare una sua pur ambigua ubiquitariet\u00e0 nella spiegazione dei processi psichici."}
{"id": "2204031", "revid": "1522738", "url": "https://it.wikipedia.org/wiki?curid=2204031", "title": "Fanciulla della Lancia", "text": ""}
{"id": "2204033", "revid": "1543377", "url": "https://it.wikipedia.org/wiki?curid=2204033", "title": "Discografia dei Roxette", "text": "Questa pagina contiene la discografia del gruppo musicale pop Roxette, che dopo gli ABBA sono il gruppo svedese ad aver avuto maggior successo commerciale nel mondo. Si \u00e8 stimato che abbiano venduto 45 milioni di album e 25 milioni di singoli."}
{"id": "2204034", "revid": "599013", "url": "https://it.wikipedia.org/wiki?curid=2204034", "title": "MOUT", "text": ""}
{"id": "2204035", "revid": "1632387", "url": "https://it.wikipedia.org/wiki?curid=2204035", "title": "Dan White (politico)", "text": "Biografia.\nOrigini e formazione.\nNacque a Long Beach in una famiglia numerosa della classe operaia irlandese americana di estrazione cattolica. Frequent\u00f2 le superiori al Riordan High School ma fu espulso a 17 anni per violenze. Nel 1965 si arruol\u00f2 come militare e partecip\u00f2 alla guerra del Vietnam fino al suo congedo nel 1972. Si trasfer\u00ec poi per pochi mesi ad Anchorage, dove lavor\u00f2 come guardia privata presso una scuola.\nIl ritorno a San Francisco.\nNel 1973 ritorn\u00f2 a San Francisco dove lavor\u00f2 come poliziotto fino al 1975, anno delle dimissioni, nel 1976 spos\u00f2 Mary Ann Burns; lavor\u00f2 inoltre come pompiere dal 1975 al 1977, quando venne eletto tra i democratici come consigliere municipale di San Francisco.\nL'assassinio di Milk e Moscone.\nWhite divenne noto per aver assassinato Harvey Milk e George Moscone il 27 novembre 1978 all'interno del Municipio. Aveva rassegnato le dimissioni pochi giorni prima, a seguito dell'entrata in vigore di una proposta di legge sui diritti dei gay, cui si era opposto.\nWhite sperava di essere riconfermato dal sindaco Moscone, che inizialmente aveva considerato l'idea. Le pressioni della componente pi\u00f9 liberale della citt\u00e0, tra cui soprattutto Milk, spinsero Moscone a non riconfermare White. White entr\u00f2 in municipio attraverso una finestra aperta del seminterrato, per evitare di venire scoperto con la pistola e con i 10 caricatori che aveva in tasca. Dopo essersi fatto strada fino all'ufficio del sindaco, cerc\u00f2 di convincerlo a riconfermarlo. Non essendoci riuscito gli spar\u00f2 ripetutamente, uccidendolo.\nSuccessivamente White ricaric\u00f2 l'arma e si apr\u00ec la strada fino alla parte opposta dell'edificio, dove con la scusa di parlargli, invit\u00f2 Milk nel suo studio e gli spar\u00f2 tre colpi di pistola, uno alla mano destra e due al petto. Milk cadde a terra e White lo fin\u00ec con due colpi a bruciapelo alla testa, come conferm\u00f2 il medico che esegu\u00ec l'autopsia.\nLa condanna, la detenzione ed il suicidio.\nWhite, che neg\u00f2 la premeditazione, rischi\u00f2 la pena di morte ma fu condannato nel 1979 a sette anni e otto mesi di prigione, poich\u00e9 i suoi avvocati riuscirono a dimostrarne la depressione. La sentenza scaten\u00f2 scontri tra gay e polizia. Scarcerato nel gennaio 1984, per qualche mese visse a Los Angeles, poi ritorn\u00f2 a San Francisco dove si suicid\u00f2 con i gas di scarico della macchina il 21 ottobre del 1985.\nInfluenza nella cultura di massa.\nDan White \u00e8 interpretato nel film \"Milk\" del 2008 dall'attore Josh Brolin."}
{"id": "2204037", "revid": "729019", "url": "https://it.wikipedia.org/wiki?curid=2204037", "title": "Battaglia delle Termopili (279 a.C.)", "text": "La battaglia delle Termopili fu combattuta nel 279 a.C. tra un'orda di invasori Galli proveniente dalle pianure danubiane, capeggiata dal condottiero celtico Brenno, e le forze degli Etoli, dei Beoti e dei Focesi, comandate da Antigono, Antioco e Callippo.\nDopo aver costituito un'armata di 85\u00a0000 guerrieri, sotto il comando dei condottieri Akichorio e Brenno, l'esercito celtico invase la Peonia e punt\u00f2 verso la Grecia centrale. Dopo di che ventimila di quegli uomini ripiegarono in Tracia sotto la guida di Leonnorio e Lutario.\nL'orda dei 65.000 rimanenti attravers\u00f2 la Tessaglia, giunse fino alle Termopili e super\u00f2 il fronte offerto, secondo , dalle popolazioni della Grecia centrale; Pausania indica invece gli Ateniesi come quasi gli unici ad opporre resistenza fra i popoli della Grecia fiaccati dalle guerre con i Macedoni.\nI Celti poterono cos\u00ec oltrepassare il passo ed invadere la Focide e la Locride fino alle porte di Delfi, attratti dagli ingenti tesori che si favoleggiava fossero custoditi nel santuario."}
{"id": "2204039", "revid": "1573940", "url": "https://it.wikipedia.org/wiki?curid=2204039", "title": "Takfir", "text": "Il takfir () \u00e8 la pronuncia islamica di \"kufra\" , ossia di \"empiet\u00e0 massima\" (spesso apostasia), rivolta a chi sia giudicato gravemente e imperdonabilmente empio. Nell'Islam classico questo autorizzava l'autorit\u00e0 costituita a infliggere la condanna a morte al reo, in mancanza di un suo repentino pentimento (che tuttavia non necessariamente comportava la sospensione della pena \"sic et simpliciter\").\nIl termine \u00e8 stato spesso tradotto con la parola \"scomunica\" ma questo non necessariamente implica l'idea di esecuzione capitale, anche se \u00e8 corretta l'idea di espellere dalla comunit\u00e0 dei credenti il colpevole di gravissima empiet\u00e0.\nLa pronuncia del \"takfir\" era resa dalla magistratura di nomina pubblica, previo ascolto dei dotti (\"\u02bfulam\u0101\u02be\" ), e precisamente dei Muft\u012b, unici legittimati a esprimersi in materia religiosa su fattispecie astratte.\nLa mancanza quasi sempre dei requisiti di autorevolezza - che deve essere generalmente e sostanziosamente riconosciuta dall'opinione pubblica e dagli altri giurisperiti - fa s\u00ec che siano una pura espressione di volont\u00e0 politica le \"fatw\u0101\" di \"takfir\" emesse da improvvisati \"mufti\", che in linea di massima non hanno compiuto alcun regolare approfondito studio nelle istituzioni ufficiali di studio del diritto ( \"fiqh\" ) e della \"shari'a\" esistenti nel mondo islamico. \nIl \"takfir\" era la pena riservata ai non-kharigiti da quanti invece lo erano e, qualora non fosse stato possibile cacciare dalla comunit\u00e0 chi era ritenuto un grave reprobo, decretando quanto meno nei suoi confronti una sorta di \"morte civile\" che prevedeva l'assenza di qualsiasi rapporto personale o d'affari, i kharigiti ritenevano necessario abbandonare essi stessi la comunit\u00e0, evidentemente complice di fatto del reo di \"kufra\", con un auto-allontanamento (\"hijra\") simile a quello cui, per\u00f2, fu costretto nel 622 Maometto con l'Egira.\nDa qui l'abbinamento dei due concetti, poi ripresa nel XX secolo, dall'organizzazione terroristica egiziana \"al-Takfir wa l-Hijra\"."}
{"id": "2204042", "revid": "729019", "url": "https://it.wikipedia.org/wiki?curid=2204042", "title": "Mauke", "text": "Mauke \u00e8 un'isola appartenente all'arcipelago delle Isole Cook, localizzato 76\u00a0km a sud-est di Atiu."}
{"id": "2204047", "revid": "123146016", "url": "https://it.wikipedia.org/wiki?curid=2204047", "title": "Party Time", "text": "Party Time \u00e8 una commedia scritta nel 1991 dal drammaturgo britannico Harold Pinter.\nTrama.\nIn una grande stanza si svolge un party in cui gli invitati chiacchierano in maniera spensierata. Di tanto in tanto, Dusty chiede se qualcuno abbia visto suo fratello Jimmy; con insistenza suo marito Terry le dice di non parlare di questo argomento. Con il susseguirsi delle battute si comprende che in strada si sta svolgendo una retata ordinata proprio da alcune persone che si trovano al party.\nTerminato il party, tutti escono dalla sala, entra Jimmy che chiude la commedia con un monologo in cui si comprende la sua fine."}
{"id": "2204063", "revid": "233065", "url": "https://it.wikipedia.org/wiki?curid=2204063", "title": "Metro Parigi", "text": ""}
{"id": "2204066", "revid": "729019", "url": "https://it.wikipedia.org/wiki?curid=2204066", "title": "Mitiaro", "text": "Mitiaro \u00e8 un'isola appartenente all'arcipelago delle Isole Cook, localizzata 47\u00a0km a nord-ovest di Mauke e 39\u00a0km a sud-est di Atiu."}
{"id": "2204067", "revid": "69794", "url": "https://it.wikipedia.org/wiki?curid=2204067", "title": "Torneo americano maschile di pallacanestro di qualificazione alle Olimpiadi 1980", "text": "Il 1\u00ba Torneo americano di qualificazione alle Olimpiadi, si \u00e8 svolto dal 18 al 25 aprile 1980 a San Juan in Porto Rico. Il torneo \u00e8 stato vinto dalla nazionale di casa.\nLa nazionale degli Stati Uniti, non presente in quanto gi\u00e0 qualificata alle olimpiadi come detentrice della medaglia d'oro, a causa del boicottaggio non parteciper\u00e0 a Mosca 1980.\nAnche Porto Rico, Canada ed Argentina che ottennero la qualificazione piazzandosi ai primi tre posti del torneo rinunciarono, venendo sostituite da Brasile, Cuba e Polonia."}
{"id": "2204068", "revid": "486946", "url": "https://it.wikipedia.org/wiki?curid=2204068", "title": "FIBA Americas Championship 1980", "text": ""}
{"id": "2204069", "revid": "767487", "url": "https://it.wikipedia.org/wiki?curid=2204069", "title": "Zabian Dowdell", "text": "Carriera.\nDopo aver terminato l'high school presso la sua citt\u00e0 natale, si trasferisce presso l'universit\u00e0 di Virginia Tech per un quadriennio: gi\u00e0 durante la stagione 2005-06, nonostante fosse solo al terzo anno, \u00e8 capocannoniere della sua squadra, primeggiando anche per palle rubate e minuti giocati. Nell'ultimo suo anno universitario segna 17,4 punti di media. Non viene poi scelto al draft NBA.\nNell'estate 2007 esordisce in Europa, firmando un contratto coi francesi del Nancy, squadra della massima serie con cui vince uno scudetto a fine stagione: le sue statistiche sono di 8,8 punti a partita in 20,3 minuti giocati, con il 55% da due punti e il 32% da tre.\nLa stagione successiva \u00e8 di scena in Italia con la maglia della Junior Casale Monferrato, formazione militante nel campionato di Legadue. Chiude la regular season segnando 20,7 punti di media, che aiutano i piemontesi a piazzarsi quarti e qualificarsi ai play-off.\nNel 2009 senza contratti ambiziosi in Europa torna a Tulsa dove gioca la NBDL, la lega di sviluppo NBA. A met\u00e0 stagione torna in Europa a Malaga per fare il primo cambio degli esterni giocando anche l'Eurolega. \nNel 2010 comincia ancora in NBADL per poi andare ai Phoenix Suns, nella sua prima esperienza NBA dove ha avuto un ruolo marginale per allungare le rotazioni e gli allenamenti.\nIl 28 agosto 2016 viene ingaggiato dalla Pallacanestro Cant\u00f9."}
{"id": "2204071", "revid": "123539809", "url": "https://it.wikipedia.org/wiki?curid=2204071", "title": "Ovation", "text": "Ovation Guitars, o pi\u00f9 semplicemente Ovation, \u00e8 un'azienda statunitense che produce principalmente chitarre acustiche. Nata nel 1966, fa parte del gruppo \"Kaman Music Corporation\" con sede a New Hartford, una citt\u00e0 nei pressi di Hartford in Connecticut.\nLa \"Ovation\" produce inoltre bassi elettrici e chitarre elettriche.\nStoria.\nLa \"Ovation\" deve la sua nascita a Charles Kaman, un costruttore di elicotteri appassionato di musica country. Kaman infatti voleva costruire una chitarra senza l'utilizzo del legno, con il quale \u00e8 impossibile riuscire a costruire due strumenti musicali perfettamente identici.\nPer questa ragione studi\u00f2 e invent\u00f2, insieme con un team di ingegneri e tecnici aerospaziali, un materiale innovativo in fibra di vetro, chiamato oggi \"Lyrachord\": alla tavola superiore in legno di abete venivano abbinati il fondo e la fascia laterale costruiti appunto in \"lyrachord\"; il fondo aveva la forma bombata \"a coppa\" caratteristica delle \"Ovation\".\nLa prima chitarra \"Ovation\", la \"Balladeer\", fu commercializzata nel 1967. Essa era inoltre caratterizzata dall'innovativo \"pickup piezo\", rimasto esclusiva della \"Ovation\" fino alla fine degli anni settanta.\nAncora pi\u00f9 innovativa fu la \"Adamas\", nata nel 1976 dopo alcuni anni di studi da parte di Kaman: la tavola fu interamente costituita da due strati di grafite con in mezzo una lamina in legno di betulla. La buca fu eliminata e sostituita da una serie di ventidue fori pi\u00f9 piccoli collocati sulle spalle. Questa tavola fu chiamata da allora \"Fibronic Soundboard\". Novit\u00e0 anche nel manico, costruito in legno di noce impregnato di resina con incorporata la cosiddetta \"Kaman-bar\", una barra a U finalizzata a rafforzare il manico. Una seconda versione, meno costosa, della \"Adamas\" venne messa in commercio nel 1982.\nIl primo artista affermato ad usare e pubblicizzare una \"Ovation\" fu Josh White (anche se il pi\u00f9 grande passo avanti avvenne grazie al sostegno pubblicitario del noto Glen Campbell); con il passare degli anni le chitarre \"Ovation\" sono state utilizzate da altri chitarristi in tutto il mondo, tra cui il celebre cantautore Cat Stevens."}
{"id": "2204074", "revid": "1728", "url": "https://it.wikipedia.org/wiki?curid=2204074", "title": "Deditio", "text": "Nel diritto romano, la deditio (lett.: resa, capitolazione), in italiano dedizione, era un istituto giuridico che poneva una comunit\u00e0 (detta \"dedita\") nel transitorio potere normativo di Roma. In seguito, il comandante romano, consultandosi con il suo \"consilium\", decideva se restituire l'autonomia alla comunit\u00e0 \"dedita\", scelta che doveva essere infine ratificata dagli organi di stato romani. \nAd ogni modo, alla comunit\u00e0 \"dedita\", sebbene sottomessa in tutto e per tutto a Roma, veniva comunque garantita la vita e la libert\u00e0, grazie al concetto di \"fides\".\nI \"dediticii\", ossia i non-Romani, formalmente privi di ogni altra appartenenza cittadina, rappresentavano anche coloro che erano stati accomodati nei confini dell'impero e che vennero esclusi dall'attribuzione della cittadinanza romana dalla Constitutio Antoniniana, anche se l'interpretazione di tale esclusione, riportata dal papiro di Gie\u00dfen, \u00e8 complessa."}
{"id": "2204075", "revid": "599013", "url": "https://it.wikipedia.org/wiki?curid=2204075", "title": "Marco Levi Bianchini", "text": "Biografia.\nEra il primogenito di Michelangelo Levi, banchiere ebreo originario di Rovigo ma attivo a Trieste, e della veneziana Enrichetta Bianchini, appartenente ad una facoltosa famiglia ebraica. Quando Marco era ancora adolescente, il padre, responsabile di un grave dissesto economico a causa di azzardati investimenti in borsa, fugg\u00ec in Romania e la madre, che non si sarebbe mai pi\u00f9 riconciliata col marito, nel 1890 abbandon\u00f2 Trieste e si trasfer\u00ec con i figli a Padova, dove Marco continu\u00f2 i suoi studi, avviati nel Ginnasio triestino e conclusi con la laurea in Medicina nell'universit\u00e0 cittadina (1899).\nAttivit\u00e0 lavorativa.\nDopo una breve esperienza di lavoro presso la clinica psichiatrica di Firenze, nel 1901, a causa delle urgenze economiche della famiglia, part\u00ec per il Congo, come ufficiale medico al servizio del re Leopoldo II del Belgio. Un anno dopo torn\u00f2 a svolgere l'attivit\u00e0 medica in Italia, avviando la sua carriera di psichiatra nel manicomio provinciale di Girifalco (Catanzaro) (1903), proseguendola poi nel manicomio interprovinciale di Nocera Inferiore (Salerno) (1909), quindi in quello di Teramo (1924), poi nuovamente a Nocera Inferiore (1931).\nPromosse nel 1925 la fondazione, presso l'ospedale psichiatrico di Teramo, della Societ\u00e0 psicoanalitica italiana (SPI), che diresse fino al 1931, quando ne cedette la guida ad Edoardo Weiss, il quale spost\u00f2 la Societ\u00e0 a Roma, mentre Levi Bianchini andava a dirigere il manicomio interprovinciale di Nocera Inferiore.\nBench\u00e9 favorevole al fascismo, nel 1938 fu costretto dall'emanazione delle leggi razziali a dimettersi da direttore del manicomio di Nocera. Fu costretto anche a cedere la direzione della sua rivista, l\"'Archivio di neurologia, psichiatria e psicoanalisi\", a padre Agostino Gemelli, che elimin\u00f2 dalla testata il termine \"psicoanalisi\". Scelse comunque di restare in Italia, mentre diversi suoi familiari riparavano negli Stati Uniti; e, alla fine della seconda guerra mondiale, riottenne il suo posto di direttore del manicomio di Nocera.\nNel secondo dopoguerra si adoper\u00f2 per la ricostituzione della Societ\u00e0 Psicoanalitica Italiana, della quale fu nominato presidente onorario. Dal 1945 al 1957 fu direttore dell'ospedale psichiatrico privato \"Villa Russo\" a Miano (Napoli). 1951, fond\u00f2, con Giuseppe Montesano, la \"Rivista di Psicopatologia, Neuropsichiatria e Psicoanalisi\", che nel 1954 si trasform\u00f2 in \"Annali di Neuropsichiatria e Psicoanalisi\". Diresse questi \"Annali\" fino al 1958, quando vi pubblic\u00f2 il suo ultimo scritto di argomento psicoanalitico: \"La fonte della vita ovvero il bisogno di essere amati\".\nAttivit\u00e0 scientifica.\nTeorizz\u00f2 l'ergoterapia, l'\"open door\" e il \"no restaint\", mirando a trasformare il manicomio in una colonia sanitaria, sociale e agricola autosufficiente. Pi\u00f9 tardi, nel 1915, fond\u00f2 la \"Biblioteca psichiatrica internazionale\", che divent\u00f2 l'anno successivo \"Biblioteca psicoanalitica italiana\"; e nel 1920 fond\u00f2 l\"\"Archivio generale di neurologia, psichiatria e psicoanalisi\", una rivista alla quale collaboreranno esponenti di primo piano del movimento psicoanalitico internazionale (Jones, Adler, Hitschmann, Stekel, Harnik, Bergler, ecc.), da lui stesso tradotti.\nAccostatosi alle tematiche psicodinamiche, entr\u00f2 in contatto con Sigmund Freud, che lo accolse familiarmente a Vienna nel 1921. Col padre della psicoanalisi intrattenne poi un lungo rapporto epistolare e, ottenutone il consenso, tradusse e pubblic\u00f2 in italiano diverse sue opere. Fu traduttore anche di Otto Rank e Oskar Pfister. Partecip\u00f2 e intervenne ai Congressi internazionali di Psicoanalisi di Berlino (1922) e Innsbruck (1927).\nTra le sue prime pubblicazioni, va ricordato almeno \"L'isterismo dalle antiche alle moderne dottrine\" (Drucker, Padova, 1913). Dei suoi numerosi scritti di argomento psicoanalitico - dopo un lungo periodo di oblio del suo lavoro pionieristico, attribuibile principalmente all'ostilit\u00e0 manifestata nei suoi confronti prima da Edoardo Weiss e poi dai suoi allievi Emilio Servadio e Nicola Perrotti - sono stati raccolti in volume alcuni dei contributi pi\u00f9 significativi (Marco Levi Bianchini, \"Biolibido - Antologia di scritti psicoanalitici (1920-1936)\", Metis, Chieti, 1995). La sua attivit\u00e0 di psichiatra e di pioniere della psicoanalisi in Italia \u00e8 stata argomento di due convegni scientifici, per iniziativa dell'ospedale psichiatrico di Teramo (1995), del quale a suo tempo fu direttore, e dell'Universit\u00e0 degli studi di Salerno (2001)."}
{"id": "2204077", "revid": "124123", "url": "https://it.wikipedia.org/wiki?curid=2204077", "title": "Doidalsa", "text": "Biografia.\nIn base alle fonti archeologiche, Doidalsa fu attivo in Bitinia nella prima met\u00e0 del III secolo a.C., tra il 278 e il 250.\nOpere.\nDoidalsa realizz\u00f2 in bronzo la statua di culto per il tempio di Zeus a Nicomedia, capitale del regno di Bitinia fondata nel 264 a.C. da Nicomede I. \nL'opera, definita Zeus \"Stratios\", nota dalle raffigurazioni sulle monete locali a partire dal tempo di Prusia I, \u00e8 stata identificata in un tipo riprodotto da una statuetta marmorea (0,50 cm) proveniente da Camiro\u02d0 il dio, coperto da un mantello che circonda i fianchi per allacciarsi sopra la spalla, regge uno scettro e una corona di olivo, secondo una iconografia nuova che avr\u00e0 una certa influenza sulla scuola pergamena.\nGli viene anche attribuita una Afrodite \"sese levantem\" in bronzo (la cosiddetta \"Afrodite accovacciata\") di cui Plinio vide una copia marmorea nel portico di Ottavia a Roma e della quale si conoscono numerose altre copie in marmo con diverse varianti\u02d0 una copia in marmo rinvenuta nelle terme di Villa Adriana (Tivoli) \u00e8 ospitata presso il Museo nazionale romano (sede di Palazzo Massimo) a Roma; un'altra, proveniente da Sainte Colombe, presso Vienne, in Francia, \u00e8 esposta nel Museo del Louvre a Parigi."}
{"id": "2204078", "revid": "729019", "url": "https://it.wikipedia.org/wiki?curid=2204078", "title": "Palmerston (isola)", "text": "Palmerston \u00e8 un atollo appartenente all'arcipelago delle Isole Cook, localizzata 500\u00a0km da Rarotonga."}
{"id": "2204082", "revid": "767487", "url": "https://it.wikipedia.org/wiki?curid=2204082", "title": "Behind the Mask - Vita di un serial killer", "text": "Behind the Mask - Vita di un serial killer (\"Behind the Mask: The Rise of Leslie Vernon\") \u00e8 un falso documentario del 2006 diretto da Scott Glosserman.\nIl film, omaggio autoironico al genere slasher, \u00e8 incentrato sulle riprese di un documentario su un aspirante serial killer che si rif\u00e0 alle convenzioni dei film slasher.\nLa pellicola \u00e8 stata distribuita direttamente per il mercato home video e disponibile in DVD dal 3 febbraio 2009.\nTrama.\nIn un mondo dove i celebri serial killer dei film slasher sono reali, la giornalista Taylor Gentry e i suoi due cameraman sono intenti a documentare le gesta di Leslie Vernon, aspirante serial killer intenzionato a farsi un nome come i suoi predecessori. Leslie prende la propria identit\u00e0 da una leggenda metropolitana, su un ragazzo che dopo aver ucciso la sua famiglia fu gettato in un fiume da suoi concittadini arrabbiati. Egli sostiene inizialmente di essere lo spirito vendicativo del ragazzo, ma ben presto ammette che il suo vero cognome non \u00e8 Vernon ma Mancuso, contando su tattiche convenzionali piuttosto che su poteri soprannaturali.\nTaylor e la sua troupe documentano meticolosamente le gesta di Leslie, intento a preparare un massacro ai danni di un gruppo di ragazzi. Leslie racconta alla telecamera ogni minimo dettaglio del suo piano, dalla scelta della sua \"final girl\" ai trucchi e segreti di quella dovrebbe essere una spontanea notte di terrore e sangue. La preparazione di Leslie consiste anche nella scelta dei luoghi e degli accessori, arrivando a pilotare le mosse delle sue future vittime. Leslie fa conoscere, a Taylor e ai suoi due cameramen, Eugene un assassino andato in pensione prima del previsto a causa della maggiore popolarit\u00e0 di Michael Myers, Jason Voorhees e Freddy Krueger, sposato all'unica vittima riuscita a scappargli.\nDopo i primi due brutali omicidi, Taylor e il suo equipaggio iniziano ad avere una presa di coscienza rendendosi conto che quello che stanno facendo \u00e8 sbagliato, cos\u00ec decidono di abbandonare il documentario e cercare di mettere in guardia i ragazzi dal folle piano di Leslie. Man mano che i ragazzi vengono uccisi, Taylor, essendo lei stessa vergine, si rende conto di essere lei la ragazza superstite scelta da Leslie. Ella affronta e sconfigge Leslie, nel modo esatto che egli aveva predisposto per lei, poi brucia il capannone dove Leslie ha trovato la morte.\nMa i preparativi di Leslie includevano il saper fingere la morte, infatti nei titoli di coda, la telecamera di sicurezza posta nella sala dell'autopsia mostra il corpo carbonizzato di Leslie essere ancora vivo.\nRiferimenti a film horror.\nIl film contiene numerose citazioni e riferimenti a film horror slasher. Il personaggio di Leslie Vernon \u00e8 in gran parte ispirato alle figure di Freddy Krueger, Jason Voorhees, Michael Myers e Chucky (la Bambola Assassina, il cui vero nome \u00e8 Charles Lee Ray), che all'interno del film vengono menzionati come realmente esistiti. Il personaggio di Taylor ricalca fedelmente i canoni delle final girl, eroine virginali che sopravvivono alla fine dei film slasher. Robert Englund interpreta Doc Halloran, classica nemesi del serial killer, come ad esempio il Dott. Sam Loomis della saga di \"Halloween\".\nNel film sono presenti alcuni attori che a loro modo sono divenuti icone del genere slasher, dallo stesso Robert Englund reso celebre dal personaggio di Freddy Krueger nella saga di \"Nightmare\", Zelda Rubinstein ha interpretato la medium Tangina Barrons in \"Poltergeist - Demoniache presenze\". Kane Hodder, noto per aver impersonato Jason Voorhees in vari capitoli della saga \"Venerd\u00ec 13\", appare in cameo come un uomo che risiede ad Elm Street come vicino di Freddy Krueger.\nIl nome della moglie di Eugene \u00e8 Jamie, chiaro riferimento all'attrice Jamie Lee Curtis, celebre Laurie Strode nella saga di \"Halloween\"."}
{"id": "2204084", "revid": "599013", "url": "https://it.wikipedia.org/wiki?curid=2204084", "title": "Corey Albano", "text": ""}
{"id": "2204086", "revid": "1543377", "url": "https://it.wikipedia.org/wiki?curid=2204086", "title": "Henry Cosby", "text": "Bench\u00e9 abbia collaborato con artisti di diverse etichette discografiche, dalle Supremes ai Temptations, Cosby \u00e8 principalmente conosciuto come l'autore di molti dei primi successi di Stevie Wonder, inclusi \"My Cherie Amour, \"I Was Made to Love Her\" e Uptight (Everything's Alright)\". Cosby fu anche sassofonista, membro del gruppo musicale \"Funk Brothers\", musicisti della Motown.\n\u00c8 morto nel 2002 all'et\u00e0 di 73 anni, in seguito a complicazioni derivate dall'operazione per l'inserimento di un bypass. Nel 2006 \u00e8 stato inserito nella Songwriters Hall of Fame."}
{"id": "2204090", "revid": "729019", "url": "https://it.wikipedia.org/wiki?curid=2204090", "title": "Takutea", "text": "Takutea \u00e8 un'isola appartenente all'arcipelago delle Isole Cook, localizzato 21\u00a0km a nord-ovest di Atiu."}
{"id": "2204091", "revid": "228587", "url": "https://it.wikipedia.org/wiki?curid=2204091", "title": "Federazione dei Gay Games", "text": "La Federazione dei Gay Games (\"Federation of Gay Games\", FGG) \u00e8 l'organizzazione sportiva LGBT internazionale che gestisce e promuove l'organizzazione dei Gay Games, il maggior evento sportivo LGBT internazionale, con cadenza quadriennale.\nObiettivi e principi.\nLa Federazione dei Gay Games si pone l'obiettivo di incoraggiare e irrobustire l'auto-rispetto delle persone LGBT in tutto il mondo e di promuovere il rispetto da parte delle persone non-LGBT usando come mezzo un evento sportivo e culturale internazionale a cadenza quadriennale, i Gay Games.\nUn principio fondamentale della Federazione \u00e8 che l'evento deve avere carattere inclusivo e che nessun partecipante possa essere escluso sulla base di orientamento sessuale, genere, razza, religione, nazionalit\u00e0, provenienza etnica, idee politiche, capacit\u00e0 atletiche e artistiche, et\u00e0 o condizioni di salute e abilit\u00e0 fisica. In base a questo principio fondamentale di non discriminazione, i Gay Games sono un evento aperto a tutti, eterosessuali compresi, e non riservato esclusivamente alle persone LGBT.\nStoria.\nL'idea dei Gay Games fu concepita nel 1980 a San Francisco da un gruppo di cui facevano parte Tom Waddell, un decatleta statunitense che aveva partecipato alle Olimpiadi del 1968, Mark Brown e Paul Mart. Secondo le intenzioni di Tom Waddell, l'evento si ispirava al concetto che la meta ultima di qualsiasi atleta in una gara deve essere tentare di dare il meglio di s\u00e9. Il comitato organizzatore venne identificato nel gruppo San Francisco Arts &amp; Athletics (SFAA) e le prime due edizioni dei Gay Games si svolsero a San Francisco nel 1982 e nel 1986.\nDopo la scomparsa di Waddell nel 1987, il direttivo della SFAA decise di allargare il comitato organizzatore accettando nuovi gruppi membri anche al di fuori dell'area di San Francisco e nel 1989 cambi\u00f2 la sua denominazione in quella attuale di Federazione dei Gay Games.\nLa Federazione prosegu\u00ec nel suo impegno di organizzare i Gay Games con cadenza quadriennale e a partire dal 1990 inizi\u00f2 ad adottare criteri molto rigorosi per la scelta della citt\u00e0 ospitante, ispirati a quelli seguiti per le Olimpiadi, con un'attenzione particolare alla sostenibilit\u00e0 economica dell'evento. Il successo dell'iniziativa port\u00f2 infatti i Gay Games a diventare rapidamente il pi\u00f9 importante evento sportivo LGBT mondiale anche in termini numerici, con una partecipazione via via crescente e sempre pi\u00f9 internazionale, con cifre paragonabili a quelle delle Olimpiadi. Di conseguenza, anche gli aspetti legali e contrattuali legati all'organizzazione dei Gay Games divennero sempre pi\u00f9 complessi: la Federazione infatti non si occupa direttamente dell'organizzazione dell'evento, che viene demandata ai gruppi e comitati professionali e volontari della citt\u00e0 ospitante, ma ne segue con estrema attenzione tutte le fasi e gli sviluppi sia per verificare l'adempienza ai termini contrattuali sia per controllare l'effettiva sostenibilit\u00e0 dell'evento.\nQuesta attivit\u00e0 di controllo ebbe un risvolto inatteso nel 2003, quando la Federazione espresse forti perplessit\u00e0 riguardo alle dimensioni dell'edizione 2006 che si stava organizzando a Montr\u00e9al. Secondo la Federazione, gli obiettivi che si erano fissati gli organizzatori erano troppo ambiziosi, con un elevato rischio di un deficit economico significativo, e chiese al comitato di Montreal di ridimensionare l'evento. Gli organizzatori di Montreal per\u00f2 non accettarono tale richiesta e, dopo una lunga serie di discussioni e di tentativi di mediazione, non essendo stato possibile arrivare a un punto di accordo, si verific\u00f2 un fatto senza precedenti. La Federazione revoc\u00f2 il mandato a Montreal e assegn\u00f2 l'organizzazione dei Gay Games 2006 a Chicago. Gli organizzatori di Montreal decisero di proseguire comunque anche senza il beneplacito della Federazione e diedero vita alla prima edizione dei World Outgames, patrocinata dalla Gay and Lesbian International Sport Association (GLISA), costituitasi per l'occasione.\nQuando anche la GLISA annunci\u00f2 che i World Outgames sarebbero divenuti un evento a cadenza quadriennale, vi fu un periodo di attrito con la Federazione dei Gay Games che termin\u00f2 quando le due organizzazioni trovarono un punto di accordo stabilendo che i due eventi avrebbero mantenuto la periodicit\u00e0 quadriennale ma si sarebbero svolti in anni diversi in modo da non entrare in aperta concorrenza tra loro.\nComposizione e organizzazione.\nLa Federazione \u00e8 composta da un insieme di organizzazioni e federazioni sportive LGBT di tutti i continenti.\nL'organismo decisionale \u00e8 l'Assemblea, costituita dai rappresentanti nominati dalle organizzazioni partecipanti, mentre l'organismo esecutivo \u00e8 costituito dal Consiglio Direttivo, eletto dall'Assemblea e presieduto per statuto da due co-presidenti, un uomo e una donna. Sono previsti inoltre membri onorari, tipicamente gli ex-copresidenti o persone che si sono particolarmente distinte per l'impegno verso la Federazione.\nA gennaio 2009 la Federazione comprende membri dall'America del Nord (Stati Uniti d'America e Canada), dall'Europa (Francia, Germania, Regno Unito, Bielorussia e Bulgaria), dall'Africa (Sudafrica) e dall'Oceania (Australia) nonch\u00e9 le seguenti federazioni LGBT internazionali:\nSono inoltre presenti con lo status di membro associato rappresentative di gruppi sportivi LGBT del Cile, della Croazia e degli Stati Uniti d'America."}
{"id": "2204096", "revid": "830939", "url": "https://it.wikipedia.org/wiki?curid=2204096", "title": "Narayana Pandit", "text": "Sappiamo che scrisse il suo famoso trattato di aritmetica \"Ganita Kaumudi\" nel 1356, ma di lui si sa poco altro. Scrisse un trattato di algebra detto \"Bijganita Vatamsa\".\nI suoi scritti matematici mostrano che fu fortemente influenzato da Bhaskara II; in effetti egli scrisse un minuzioso commentario sul Lilavati di Bhaskara II intitolato \"Karmapradipika\" (o \"Karma-Paddhati\"). Alcuni storici contestano il fatto che Narayana sia l'autore di questo commentario e lo attribuiscono a Madhava di Sangamagramma.\nContributi matematici di Narayana.\nNel Ganita Kaumudi Narayana considera le operazioni matematiche sui numeri. Come molti altri matematici indiani che si dedicarono all'aritmetica prima di lui, considera un algoritmo per moltiplicare i numeri, si dedica inoltre a particolari casi di radici quadrate. Una delle insolite caratteristiche del lavoro di Narayana Karmapradipika \u00e8 che ha individuato sette metodi per calcolare le radici quadrate, cosa che non \u00e8 stata trovata nel lavoro di nessun altro matematico indiano. \nHa discusso un altro classico problema della matematica indiana, cio\u00e8 determinare triangoli i cui lati hanno valori interi. \nIn particolare diede una regola per determinare triangoli interi i cui lati differiscano di una unit\u00e0 e che contengano una coppia di triangoli rettangoli con lati interi e con un'altezza intera comune. In termini geometrici Narayana diede una regola per l'arco di circonferenza. Narayana deriv\u00f2 la sua regola per l'arco di circonferenza dalle regole di Mahavira per una \"circonferenza allungata\", figura simile all'ellisse. \nNarayana determin\u00f2 anche una regola per calcolare approssimativamente il valore di una radice quadrata. Lo fece utilizzando un'equazione indeterminata di secondo grado: formula_1 (equazione di Pell), dove \u00e8 N \u00e8 il numero di cui si vuole determinare la radice quadrata. Se x e y sono una coppia di radici di questa equazione con x &lt; y allora formula_2\n\u00e8 approssimativamente uguale a y/x.\nPer illustrare questo metodo Narayana considera N = 10. Quindi trova le soluzioni x = 6, y = 19 da cui si ottiene il numero approssimato 19/6 = 3.1666, che \u00e8 corretto alla seconda cifra decimale. Narayana d\u00e0 quindi la soluzione x = 228, y = 721, da cui si ottiene il numero approssimato 721/228 = 3.162280, corretto alla quarta cifra decimale. Infine Narayana d\u00e0 la coppia di soluzioni x = 8658, y = 27379, da cui si ottiene il numero approssimato 27379/8658 = 3.162277662, corretto all'ottava cifra decimale. Si pu\u00f2 confrontare questo numero con il valore corretto alla decima cifra decimale: 3.1622776602.\nIl tredicesimo capitolo del Ganita Kaumudi venne chiamato Rete di Numeri ed \u00e8 dedicato alle serie numeriche. Per esempio, discusse alcuni problemi relativi alle progressioni aritmetiche. \nIl quattordicesimo capitolo, che \u00e8 l'ultimo, del Ganita Kaumudi contiene una dettagliata discussione sul quadrato magico e su altre figure simili. Narayana diede le regole per la formazione del doppio pari, di quadrati magici perfetti di ordine pari e dispari unitamente a triangoli, rettangoli e cerchi magici. Ha utilizzato formule e regole per collegare i quadrati magici e le serie aritmetiche. Ha scoperto i metodi per determinare la \"differenza orizzontale\" e il primo termine di un quadrato magico di cui siano date il valore costante e il numero di termini. Ha anche dato le regole per determinare la \"differenza verticale\" nel caso in cui questa informazione sia determinabile. \nI lavori di Narayana contengono inoltre:\nEsistono inoltre prove che Narayana diede contributi minori alle idee relative al calcolo differenziale che trova fondamento nel lavoro di Bhaskara II. Narayana ha contribuito anche allo studio dei quadrilateri ciclici."}
{"id": "2204108", "revid": "123700513", "url": "https://it.wikipedia.org/wiki?curid=2204108", "title": "\u00a1Hola!", "text": "\u00a1Hola! \u00e8 una rivista settimanale in lingua spagnola specializzata in gossip sulle celebrit\u00e0, pubblicata in Spagna e largamente diffusa anche in America Latina con edizioni locali. Oltre alla Spagna, in totale \u00e8 distribuita in 15 Paesi: Argentina, Brasile, Canada, Cile, Grecia, Indonesia, Messico, Per\u00f9, Filippine, Thailandia, Regno Unito, Stati Uniti d'America e Venezuela. Il nome significa \"ciao!\" ed \u00e8 parente della rivista in lingua inglese \"Hello!\".\nStoria.\nVenne fondata a Barcellona il 2 settembre 1944 da Antonio S\u00e1nchez G\u00f3mez, che si occup\u00f2 della gestione fino alla propria morte, negli anni settanta. Assunse molti parenti e la rivista \u00e8 principalmente a gestione familiare, con la moglie di S\u00e1nchez a firmare le notizie sulle nozze reali.\nNato inizialmente come rivista per la famiglia, S\u00e1nchez cap\u00ec presto il potenziale di profitto nell'industria per le donne e inizi\u00f2 a concentrarsi sulle attivit\u00e0 della famiglia reale e sulle offerte di consigli per i lettori; \u00e8 principalmente un giornale di gossip, sebbene la versione spagnola parli ancora molto dei reali, mentre quella inglese e latino-americana d\u00e0 ampio risalto ai divi di Hollywood.\nI lettori di \"\u00a1Hola!\" e riviste collegate sono pi\u00f9 di un milione a settimana, molto lontano dalle 4000 copie vendute nella prima settimana di produzione, nel 1944."}
{"id": "2204111", "revid": "123372737", "url": "https://it.wikipedia.org/wiki?curid=2204111", "title": "Maribel Verd\u00fa", "text": "Biografia.\nComincia la sua carriera all'et\u00e0 di 13 anni e da allora appare in oltre 50 film. Nel 1999 sposa Pedro Larra\u00f1aga, figlio degli attori Carlos Larra\u00f1aga e Mar\u00eda Luisa Merlo. Dopo quattro nomination non andate a buon fine, nel 2008 vince per la prima volta il Premio Goya per la migliore attrice protagonista grazie alla sua interpretazione nel film \"Siete mesas de billar franc\u00e9s; \"si ripete nel 2013 con il film \"Blancanieves\", per il quale riceve numerosi altri riconoscimenti sia dalla critica sia dal pubblico.\nAccanto all'attivit\u00e0 cinematografica conduce, fin dal 1986, un'intensa attivit\u00e0 teatrale. Secondo alcune fonti Ben Affleck, dopo averla vista nel film \"Y tu mam\u00e1 tambi\u00e9n - Anche tua madre\", avrebbe insistito per averla nel ruolo di Elektra nel film \"Daredevil\", ma senza successo. Nel 2010 \u00e8 protagonista del video \"Lola Soledad\", canzone del noto cantante spagnolo Alejandro Sanz."}
{"id": "2204122", "revid": "729019", "url": "https://it.wikipedia.org/wiki?curid=2204122", "title": "Martyn Wood", "text": "Ha conquistato il suo primo \"cap\" con la maglia dell'Inghilterra il 9 giugno 2001 nella partita che vedeva la sua nazionale opposta a quella dell'Canada, sempre nel 2001 ha preso parte al tour dei British and Irish Lions in Australia.\nSfortunatamente, nel 2005, Wood si ruppe il collo in un incidente da un trampolino che lo costrinse al ritiro dal rugby professionistico.\nIn un successivo viaggio nella capitale ceca, Praga, Wood rimase molto colpito dallo sfruttamento della prostituzione e dal destino riservato alle donne coinvolte, tornato in patria si mise al lavoro per cercare di aiutare le donne sfruttate nei dintorni della sua citt\u00e0 natale."}
{"id": "2204133", "revid": "349992", "url": "https://it.wikipedia.org/wiki?curid=2204133", "title": "Diritto di stabilimento", "text": ""}
{"id": "2204134", "revid": "104458", "url": "https://it.wikipedia.org/wiki?curid=2204134", "title": "Ingrid Rumpfhuber", "text": "Biografia.\nStagioni 1997-2001.\n e attiva in gare FIS dal novembre del 1996, la Rumpfhuber esord\u00ec in Coppa Europa il 18 gennaio 1999 a Lachtal, senza completare lo slalom gigante in programma, e conquist\u00f2 il primo risultato importante della carriera l'anno seguente quando, ai Mondiali juniores del Qu\u00e9bec, vinse la medaglia d'argento nel supergigante.\nNel 2001 in Coppa Europa ottenne il primo podio (il 10 gennaio a Tignes, 2\u00aa in supergigante) e la prima vittoria (il 1\u00ba febbraio a Pra Loup, in discesa libera) e a fine stagione risult\u00f2 vincitrice della classifica di discesa libera; nello stesso anno avvenne il suo esordio in Coppa del Mondo, il 24 febbraio nella discesa libera di Lenzerheide in cui si classific\u00f2 35\u00aa. I primi punti nella competizione arrivarono cinque giorni dopo, con il 25\u00ba posto nella discesa libera di Lake Louise.\nStagioni 2002-2009.\nNel corso della sua carriera nel massimo circuito internazionale la Rumpfhuber ottenne vari piazzamenti nelle prime dieci; tra questi, il 6\u00ba posto nella discesa libera di \u00c5re del 2 febbraio 2002, che rappresent\u00f2 il risultato migliore. Il 5 febbraio 2005 vinse a Castelrotto la sua ultima gara in Coppa Europa, un supergigante, e al termine di quella stagione risult\u00f2 vincitrice della classifica della specialit\u00e0 del circuito continentale.\nIl 21 dicembre 2005 sal\u00ec per l'ultima volta in carriera sul podio in Coppa Europa, classificandosi 2\u00aa nel supergigante di Au\u00dfervillgraten; la sua ultima gara in Coppa del Mondo fu il supergigante di Bansko del 1\u00ba marzo 2009, che chiuse al 34\u00ba posto, e la sua ultima gara fu un supergigante FIS disputato a Radstadt il 6 marzo seguente. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "2204148", "revid": "767487", "url": "https://it.wikipedia.org/wiki?curid=2204148", "title": "Alcala (Cagayan)", "text": "Alcala \u00e8 una municipalit\u00e0 di Quarta classe delle Filippine, situata nella Provincia di Cagayan, nella Regione della Valle di Cagayan.\nAlcala \u00e8 formata da 25 baranggay:"}
{"id": "2204151", "revid": "486946", "url": "https://it.wikipedia.org/wiki?curid=2204151", "title": "Giovanni Apostolo", "text": ""}
{"id": "2204156", "revid": "281901", "url": "https://it.wikipedia.org/wiki?curid=2204156", "title": "Rete a strascico", "text": ""}
{"id": "2204157", "revid": "281901", "url": "https://it.wikipedia.org/wiki?curid=2204157", "title": "Reti a strascico", "text": ""}
{"id": "2204158", "revid": "92723", "url": "https://it.wikipedia.org/wiki?curid=2204158", "title": "Sette Chiese dell'Asia", "text": "Le sette Chiese dell'Asia o sette Chiese dell'Apocalisse sono sette comunit\u00e0 diocesane (cristiane) menzionate da Giovanni Apostolo nell'\"Apocalisse\", uno dei libri del Nuovo Testamento. \nIl testo greco usa la parola \"ecclesia\" che significa comunit\u00e0 di persone con uno scopo comune (a differenza del significato odierno di luogo sacro).\nQueste sedi episcopali erano situate in Asia minore, nell'attuale Turchia; secondo l'Apocalisse erano le sette comunit\u00e0 cristiane greche pi\u00f9 numerose e antiche.\nGiovanni nell'Apocalisse scrive (): \"Ci\u00f2 che tu vedi, scrivilo in un libro, e invialo alle sette Chiese, di Efeso, Smirne, Pergamo, Tiatira, Sardi, Filadelfia e Laodicea\". \nI nomi delle Sette Chiese sono poi ripresi una seconda volta nei capitoli 2 e 3 dell'Apocalisse con lettere indirizzate dall'Angelo ad ognuna di esse: Efeso (), Smirne (), Pergamo (), Tiatira (), Sardi (), Filadelfia (), Laodicea (). \nOgni Chiesa aveva il suo vescovo e la sua cattedrale. Alcuni concili e sinodi hanno avuto luogo in queste sedi, famosi quello di Efeso e il Sinodo di Laodicea. Dei loro vescovi si ricordano Melitone di Sardi e Policrate di Efeso.\nMittente delle lettere e dell'apocalisse.\nL'Apocalisse ha inizio in con: \u00abRivelazione di Ges\u00f9 Cristo che Dio gli diede per render noto ai suoi servi le cose che devono presto accadere, e che egli manifest\u00f2 inviando il suo angelo al suo servo Giovanni\u00bb.\nTale mittente vale anche per le lettere alle Sette Chiese dell'Asia e ai loro sette (rispettivi) angeli, che seguono nei capitoli 2 e 3. \nLetteralmente, la sequenza di quanti ricevettero la Rivelazione pu\u00f2 essere riassunta in una sequenza con questo ordine: Dio \u2192 Ges\u00f9 Cristo \u2192 angelo \u2192 Giovanni \u2192 sette angeli per le sette Chiese dell'Asia.\nNell'Antico e nel Nuovo Testamento, l'Apocalisse di San Giovanni \u00e8 l'unico libro della Bibbia ebraica rivelato da un angelo.\nDestinatari delle lettere.\nSe nel testo di Ap 1,11 il messaggio \u00e8 indirizzato \"alle Sette Chiese\", i passi dei capitoli 2 e 3 ora citati iniziano tutti con la frase \"all'angelo della Chiesa di [..], scrivi:\". Dall'unione dei due passi risulta quindi che i messaggi \"sono destinati all'angelo\" di ognuna delle Sette Chiese dell'Asia, oltrech\u00e9 alla comunit\u00e0 di fedeli. \nNel testo greco la parola angelos viene tradotto con angelo o messaggero. Per la maggior parte questa parola viene usata per gli esseri celesti, ma viene anche usata per messaggeri umani (vedi ).\nAl termine del capitolo 1, in viene data l'interpretazione: \u00abquesto \u00e8 il senso delle sette stelle che hai visto nella mia destra e dei sette candelabri d'oro, eccolo: \"le sette stelle sono gli angeli delle sette Chiese e le sette lampade sono le sette Chiese\"\u00bb. \nCos\u00ec infine, otteniamo: un messaggio per le Sette Chiese dell'Asia, e per i loro sette angeli (conduttori).\nL'unico ulteriore riferimento biblico ai sette angeli \u00e8 nel Libro di Tobia . Come gli altri libri deuterocanonici, ci \u00e8 pervenuto in lingua greca."}
{"id": "2204159", "revid": "729019", "url": "https://it.wikipedia.org/wiki?curid=2204159", "title": "Allacapan", "text": "Allacapan \u00e8 una municipalit\u00e0 di Quarta classe delle Filippine, situata nella Provincia di Cagayan, nella Regione della Valle di Cagayan.\nAllacapan \u00e8 formata da 27 baranggay:"}
{"id": "2204162", "revid": "1123126", "url": "https://it.wikipedia.org/wiki?curid=2204162", "title": "Sette Chiese dell'Apocalisse", "text": ""}
{"id": "2204163", "revid": "165042", "url": "https://it.wikipedia.org/wiki?curid=2204163", "title": "Tagliacornici", "text": ""}
{"id": "2204165", "revid": "165042", "url": "https://it.wikipedia.org/wiki?curid=2204165", "title": "Gattuccio (attrezzo)", "text": ""}
{"id": "2204167", "revid": "165042", "url": "https://it.wikipedia.org/wiki?curid=2204167", "title": "Sega a dorso", "text": ""}
{"id": "2204168", "revid": "599013", "url": "https://it.wikipedia.org/wiki?curid=2204168", "title": "Brad Branson", "text": ""}
{"id": "2204169", "revid": "118555924", "url": "https://it.wikipedia.org/wiki?curid=2204169", "title": "Principato (diritto)", "text": "Il Principato \u00e8 una forma di governo retta da un principe. \nNel medioevo, indicava un territorio che godeva di un'autonomia ampia (per esempio il principato di Piemonte) o completa (per esempio il principato di Valacchia), spesso nominalmente subordinato a un re o imperatore. \nNell'evo moderno, alcuni titoli di rango inferiore (conte, marchese, barone) sono stati elevati al rango di principe da un re o imperatore per aumentare il prestigio dei nobili che li portavano, senza peraltro modificare la subordinazione al sovrano (per esempio i signori di Cond\u00e9 o i signori di Joinville).\nI Principati oggi esistenti sono quelli di Monaco, Andorra e Liechtenstein.\nEsistono inoltre all'interno dello Stato indonesiano i principati di Pakualaman e Mangkunegaran.\nEsempi.\nNel sacro romano impero, i principati laici come quello di Hannover e ecclesiastici come il vescovado di Magonza riconoscevano teoricamente l'autorit\u00e0 dell'imperatore ma erano di fatto autonomi. L'unico rimasto \u00e8 quello del Liechtenstein, che \u00e8 oggi completamente indipendente.\nIn Francia, il titolo di Principe equivaleva a quello di conte e risultava inferiore a quello di duca. Le signorie dette principati non conferivano il titolo di pari del regno.\nIn Gran Bretagna, l'unico principato \u00e8 sempre stato quello di Galles, in origine semi-indipendente sotto il potere dell'erede al trono.\nNell'Europa orientale (Russia, Ungheria, Romania), i principati potevano essere, a seconda dei periodi, totalmente indipendenti o soggetti a un altro sovrano come il Khan dei mongoli, il Sultano ottomano etc.\nPer i Normanni, il Principato aveva il preciso intendimento di sottolineare l'assoluta sovranit\u00e0 del suo Principe, prendendo quasi a modello l'antico concetto di \"princeps\" tipico dell'\"Imperator\" romano, senza cio\u00e8 farlo in qualsiasi modo ricadere sotto l'autorit\u00e0 (ancorch\u00e9 solo nominale) del Papato.\nFu esattamente questo intento che mosse, ad esempio, Boemondo di Taranto ad istituire per s\u00e9 e i suoi discendenti un dominio crociato ad Antiochia, senza farlo minimamente dipendere dal benvolere del Papa o dell'Imperatore bizantino. \nDurante la dominazione normanna, nella regione orientale della Campania vi fu il Principato di Salerno, che occupava le attuali provincie di Salerno, Avellino e la maggior parte di Benevento. Il toponimo rimase, ed indic\u00f2 per lungo tempo l'omonima provincia del Regno di Napoli, divisa tra Citra (Salerno) ed Ultra (Avellino), Benevento esclusa (citt\u00e0 di dominio ecclesiastico). Quest'ultima strapp\u00f2 il suo attuale territorio ad Avellino e Caserta in seguito all'Unit\u00e0 d'Italia.\nAmbito islamico.\n. Il termine arabo \"am\u012br\" (), infatti, sottolinea il semplice (anche se fondamentale) diritto di impartire ordini che i suoi sudditi hanno il dovere di eseguire senza indugio. Il principio della primazia \u00e8 del tutto assente. L'espressione quindi \"Am\u012br al-Mu\u02bemin\u012bn\", spesso malamente tradotta \"Principe dei Credenti\", deve assai pi\u00f9 propriamente essere tradotta come \"Comandante dei Credenti\", con la sottolineatura che il Califfo ha diritto di vedersi ubbidire, anche se gli manca (come in effetti regolarmente gli manc\u00f2) qualsiasi aura di supremazia giuridica o spirituale."}
{"id": "2204176", "revid": "287204", "url": "https://it.wikipedia.org/wiki?curid=2204176", "title": "Grand Prix Cycliste la Marseillaise", "text": "Il Grand Prix Cycliste la Marseillaise (it: \"Gran Premio di Ciclismo la Marsigliese\"), fino al 2012 denominato \"Grand Prix d'Ouverture la Marseillaise\", \u00e8 una corsa in linea maschile di ciclismo su strada, che ha luogo nei pressi della citt\u00e0 di Marsiglia, nel sud della Francia, ogni anno nel mese di febbraio. Dal 2005 fa parte del circuito UCI Europe Tour, come gara di classe 1.1, e segna l'inizio della stagione ciclistica su strada in Francia.\nStoria.\nDalla prima edizione del 1980, vinta da Leo Van Vliet, la corsa cambi\u00f2 denominazione diverse volte. Dal 1980 al 1989 si chiam\u00f2 \"Grand Prix de Bess\u00e8ges\", nel 1990 divent\u00f2 \"Grand Prix d'Ouverture de Bess\u00e8ges-Gardanne\" per poi riprendere il nome originale nel 1991; nel 1992 venne rinominata \"Grand Prix la Marseillaise-Aubagne\" e semplicemente \"Grand Prix la Marseillaise\" nel 1993 e 1994. Dal 1995 fino al 2011 \u00e8 sempre stata chiamata \"Grand Prix d'Ouverture la Marseillaise\". A partire dal 2012 viene chiamata \"Grand Prix Cycliste la Marseillaise\".\nAlbo d'oro.\n\"Aggiornato all'edizione 2021.\""}
{"id": "2204180", "revid": "1494169", "url": "https://it.wikipedia.org/wiki?curid=2204180", "title": "Nassa", "text": ""}
{"id": "2204182", "revid": "115853401", "url": "https://it.wikipedia.org/wiki?curid=2204182", "title": "Libert\u00e0 di stabilimento", "text": "Gli Articoli 43-48 del Trattato della Comunit\u00e0 Europea (ORA ART.49-55 TFUE) concedono la libert\u00e0 di stabilimento dei cittadini di uno Stato membro in un altro Stato membro.\nDefinizione.\nPer libert\u00e0 di stabilimento si intende la possibilit\u00e0 di costituire e gestire un'impresa o intraprendere una qualsiasi attivit\u00e0 economica in un paese della Comunita Europea, tramite l'apertura di agenzie, filiali e succursali.\n\u00c8 inoltre garantito il diritto a esercitare attivit\u00e0 non salariate.\nLa libert\u00e0 di stabilimento pone il divieto di discriminare un imprenditore in base alla nazionalit\u00e0 e si divide in libert\u00e0 di stabilimento primaria e secondaria.\nArt. 48 TCE ora art 54 TFUE.\nL'art 48 TCE equipara le societ\u00e0 costituite conformemente alla legislazione di uno Stato membro e aventi la sede sociale, l'amministrazione centrale o il centro di attivit\u00e0 principale all'interno della Comunit\u00e0, alle persone fisiche aventi la cittadinanza degli Stati membri.\nIn questo modo estende la libert\u00e0 di stabilimento, data dall'art. 43 alle persone fisiche, anche alle persone giuridiche.\nLe societ\u00e0 che volessero usufruire della libert\u00e0 di stabilimento manterrebbero la personalit\u00e0 giuridica del paese di provenienza.\nL'articolo 48 indica 3 criteri:\nPer verificare se una societ\u00e0 sia costituita conformemente alla legislazione di uno stato membro vale il principio del paese di origine, e quindi possono spostare la sede in un altro paese membro della CE solo le societ\u00e0 costituite nei paesi che applicano il criterio dell'incorporazione.\nLibert\u00e0 di stabilimento primaria.\nLa libert\u00e0 di stabilimento primaria si ha quando un cittadino di uno stato membro si stabilisce in via definitiva in un altro stato per intraprendere un'attivit\u00e0 imprenditoriale.\nLibert\u00e0 di stabilimento secondaria.\nLa libert\u00e0 di stabilimento secondaria si ha quando un cittadino , gi\u00e0 stabilito in uno Stato membro, esercita un'attivit\u00e0 secondaria in un altro paese della CE (es. apertura di una succursale)\nCriterio della sede legale.\nNei paesi che applicano il criterio della sede legale, come la Germania, la Francia o l'Austria, la societ\u00e0 viene identificata in base al luogo in cui ha la propria sede amministrativa o la sede principale dell'attivit\u00e0 svolta.\nCriterio dell'incorporazione.\nNei paesi che applicano il criterio dell'incorporazione, come la Gran Bretagna, l'Irlanda, l'Italia, i Paesi Bassi e la Danimarca, la societ\u00e0 viene identificata in base al luogo in cui \u00e8 iscritta nel registro delle imprese.\nQueste societ\u00e0 possono, ai sensi dell'art. 48 TCE, spostare la propria sede legale o amministrativa in un altro paese della CE."}
{"id": "2204184", "revid": "287204", "url": "https://it.wikipedia.org/wiki?curid=2204184", "title": "Scuola del Kerala", "text": "La Scuola del Kerala \u00e8 stata un'importante scuola di matematici e astronomi ivi fiorita tra il XIV e il XVI secolo. Fu fondata da Madhava di Sangamagrama (ca. 1350 - ca. 1425) e tra i suoi membri vanno ricordati: Narayana Pandit, Parameshvara, Nilakantha Somayaji, Jyeshtadeva, Achyuta Pisharati, Melpathur Narayana Bhattathiri e Achyuta Panikkar. Si ritiene che le scoperte originali della scuola siano terminate con Narayana Bhattathiri (1559-1632). \nNel tentativo di risolvere problemi astronomici, la scuola del Kerala svilupp\u00f2 \"autonomamente\" un gran numero di importanti concetti matematici. I loro risultati pi\u00f9 importanti, gli sviluppi in serie di funzioni trigonometriche, sono stati descritti mediante versi in sanscrito in un libro di Neelakanta chiamato \"Tantrasangraha\", e anche in un commentario su questo lavoro, chiamato \"Tantrasangraha-vakhya\", di autore ignoto. I teoremi vennero enunciati senza dimostrazione, ma le dimostrazioni relative alle serie per \"seno\", \"coseno\" e \"tangente\" furono fornite un secolo pi\u00f9 tardi nel lavoro \"Yuktibhasa\" (c.1500-c.1610), scritto in malayalam da Jyesthadeva, e anche in un commentario su \"Tantrasangraha\". \nLa loro scoperta di queste tre importanti sviluppi in serie \u2014 molti secoli prima che fossero sviluppati in Europa da Leibniz e Newton \u2014 fu una pietra miliare per la matematica. Non si pu\u00f2 comunque dire che la scuola del Kerala abbia \"inventato il calcolo infinitesimale\" in quanto, mentre i matematici del Kerala erano in grado di sviluppare in serie di Taylor le funzioni trigonometriche, non svilupparono una teoria globale del calcolo differenziale o integrale, n\u00e9 svilupparono i teoremi fondamentali dell'analisi.\nContributi.\nSerie infinite e calcolo infinitesimale.\nIl lavoro della scuola del Kerala fu per la prima volta documentato al mondo occidentale dall'inglese C. M. Whish nel 1835. Secondo Whish, i matematici del Kerala avevano \"\"posto i fondamenti per un completo sistema di flussioni\" e questi lavori abbondavano \"di forme flussionali e serie come non era possibile trovare nel lavoro di alcun paese straniero.\"\"\nComunque i risultati di Whish rimasero piuttosto trascurati fino a pi\u00f9 di un secolo pi\u00f9 tardi, quando le scoperte della scuola del Kerala furono indagate nuovamente da C. Rajagopal e dai suoi associati. Il loro lavoro include un commentario sulle dimostrazioni della serie arctan in \"Yuktibhasa\" dato in due studi, un commentario sul \"Yuktibhasa\" dimostra le serie di seno e coseno e due studi che si occupano dei versi in sanscrito del \"Tantrasangrahavakhya\" relativo alle serie per arcotangente, seno e coseno (con traduzione inglese e commentario).\nAstronomia e lettere.\nLa scuola del Kerala contribu\u00ec anche molto allo sviluppo delle lettere:\nMatematici Importanti.\nMadhava di Sangamagrama.\nMadhava (c. ) fu il fondatore della scuola del Kerala. Sebbene sia possibile che sia l'autore del \"Karana Paddhati\", scritto tra il 1375 e il 1475, tutto quello che sappiamo in realt\u00e0 del suo lavoro proviene dalle opere di studiosi successivi.\nNarayana Pandit.\nPandit Narayana, uno tra i pi\u00f9 importanti matematici del Kerala, ha scritto due lavori, un trattato di aritmetica chiamato \"Ganita Kaumudi\" e un trattato di algebra chiamato \"Bijganita Vatamsa\". Si pensa che Narayana sia anche l'autore di un elaborato commentario del Lilavati di Bhaskara II, intitolato \"Karmapradipika\" (o \"Karma-Paddhati\").\nParameshvara.\nParameshvara, il fondatore del sistema di astronomia, \u00e8 stato un autore prolifico di molti importanti lavori. Appartenne al paese di Alathur sulla riva del Bharathappuzha. Si dice che abbia effettuato osservazioni astronomiche dirette per cinquantacinque anni prima di scrivere il suo famoso lavoro, Drigganita. Scrisse anche commentari relativi ai lavori di Bhaskara I, Aryabhata e Bhaskara II. Il suo \"Lilavathi Bhasya\", un commentario sul \"Lilavathi\" di Bhaskara II, contiene una delle sue pi\u00f9 importanti scoperte:\nIl \"Siddhanta-Deepika\" di Paramesvara \u00e8 un commentario relativo al commentario di Govindsvamin sul \"Maha-bhaskareeya\" di Bhaskara I . Contiene:\nFu anche il primo matematico che:\nNilakantha.\nNilakantha Somayaji fu un discepolo di Govinda, figlio di Parameshvara. Fu un bramino a Trikkantiyur, citt\u00e0 nei pressi di Tirur. Anche il suo pi\u00f9 giovane fratello, Sankara, fu uno studioso di astronomia. Nel suo lavoro pi\u00f9 significativo \"Tantra Samgraha\" Nilakantha (cui fece seguito un commentario anonimo \"Tantrasangraha-vyakhya\" e un ulteriore commentario intitolato \"Yukthideepika\", scritto nel 1501) elabor\u00f2 ed ampli\u00f2 i contributi di Madhava. Purtroppo nessuno dei suoi lavori matematici \u00e8 ancora esistente, comunque si pu\u00f2 affermare che fu un matematico di notevole importanza. Nilakantha fu anche l'autore di \"Aryabhatiya-bhashya\" un commentario del \"Aryabhatiya\". Apporti significativi nel lavoro di Nilakantha includono:\nChitrabhanu (circa 1530).\nCitrabhanu fu un matematico del Kerala del sedicesimo secolo che diede soluzioni intere a 21 tipi di sistemi di due equazioni simultanee Diofantine in due incognite. Questi tipi sono tutte le possibili coppie di equazioni delle seguenti sette forme:\nformula_25\nPer ciascun caso, Chitrabhanu diede una spiegazione e giustificazione della sua regola, cos\u00ec come un esempio. Alcune delle sue spiegazioni sono algebriche, mentre altre sono geometriche.\nJyesthadeva (circa 1500\u20131600).\nJyesthadeva fu un altro membro della scuola di Kerala. Il suo lavoro chiave fu il \"Yuktibhasa\" (scritto in malayalam, una lingua regionale dello stato indiano del Kerala), il primo testo al mondo di calcolo infinitesimale. Contiene molti degli sviluppi della matematica della prima scuola del Kerala, in particolare da Madhava. Simile al lavoro di Nilakantha, \u00e8 unico nella storia della matematica indiana, in particolare contiene:\nStudi\u00f2 anche diversi argomenti trovati in molti lavori indiani precedenti, tra questi:\nJyesthadeva diede inoltre:\nSankara Varman.\nRimane un ultimo lavoro della scuola del Kerala che merita una breve menzione: il \"Sadratnamala\", un trattato astronomico scritto da Sankara Varman che \u00e8 un sommario dei maggiori risultati della scuola del Kerala. Ci\u00f2 che \u00e8 di maggiore interesse \u00e8 che fu realizzato all'inizio del XIX secolo e l'autore si distingue come l'ultimo nome importante della matematica del Kerala. Un significativo contributo fu il suo calcolo di formula_15 corretto fino alla diciassettesima posizione decimale.\nPossibili trasmissioni della matematica del Kerala all'Europa.\nSu questo argomento controverso ci sono diverse pubblicazioni, in particolare un recente interessante studio di \nD. Almeida, J. John e A. Zadorozhnyy. Questi studiosi suggeriscono che la matematica sviluppata dalla scuola del Kerala possa essere stata trasmessa all'Europa. \u00c8 possibile che vi sia stata una trasmissione di idee scientifiche in quanto il Kerala era in contatto continuo con Cina, Arabia e, a partire dal 1500 circa, anche con l'Europa. Non c'\u00e8 un'evidenza diretta basata su manoscritti di questa trasmissione, ma \u00e8 difficile respingere l'evidenza di somiglianze metodologiche, di itinerari di comunicazione e di una cronologia in grado di facilitarla.\nUna chiave dello sviluppo precedente al calcolo infinitesimale in Europa, quello della generalizzazione sulla base dell'induzione, ha profonde similarit\u00e0 metodologiche con lo sviluppo corrispondente del Kerala (di 200 anni precedente). C'\u00e8 un'ulteriore evidenza nel fatto che John Wallis (1665) dimostr\u00f2 il teorema di Pitagora esattamente come fece Bhaskara II. Gli unici canali attraverso i quali gli studiosi europei del XVII secolo potessero conoscere il lavoro di Bhaskara possono essere stati i matematici islamici (si veda Bhaskara: Influenza) o le \"vie del Kerala\".\nSebbene si sia creduto che il calcolo infinitesimale del Kerala fosse rimasto localizzato fino alla sua scoperta da parte Charles Whish nel 1832, il Kerala fu di fatto in contatto con l'Europa fin da quando Vasco da Gama per primo arriv\u00f2 l\u00ec nel 1499 e vie di commercio furono stabilite tra il Kerala e l'Europa. Assieme ai commercianti europei, missionari Gesuiti dall'Europa furono presenti nel Kerala nel corso del XVI secolo. Molti di loro erano matematici e astronomi ed erano in grado di parlare una lingua locale come il Malayalam; essi erano perci\u00f2 in grado di comprendere la matematica del Kerala. Manoscritti indiani di matematica potrebbero essere stati portati in Europa dai gesuiti e da altri studiosi europei presenti nel Kerala.\nIn particolare, \u00e8 noto che Matteo Ricci, il matematico ed astronomo gesuita generalmente considerato colui che ha portato la scienza e la matematica europea in Cina, trascorse due anni a Cochin, nel Kerala dopo essere stato ordinato a Goa nel 1580. Durante questo periodo era in corrispondenza con il Rettore del Collegio Romano, la principale istituzione per coloro che desideravano diventare Gesuiti. Matteo Ricci scrisse a Petri Maffei affermando che stava cercando di imparare i metodi di rilevamento dei tempi da \"un intelligente bramino o un onesto saraceno\". A quel tempo i gesuiti erano molto bene informati nelle scienze e nelle matematiche e molti erano diplomati come matematici nei seminari gesuiti. Per diversi gesuiti che seguirono Ricci, Cochin era una tappa usuale sulla via per la Cina. Cochin (oggi nota come Kochi) era a solo 70\u00a0km dalla pi\u00f9 grande collezione del Kerala di documenti matematici e astronomici in Thrissur (Trichur). Qui, 200 anni pi\u00f9 tardi, i matematici europei Charles Whish e Heyne ottennero le loro copie di manoscritti scritti dai matematici del Kerala. \nSi suppone che i gesuiti inviassero regolarmente resoconti alla loro sede centrale a Roma ed \u00e8 possibile che alcuni di questi resoconti potessero contenere delle appendici di natura tecnica, che sarebbero passati, attraverso Roma, a coloro che avrebbero potuto capirli, inclusi insigni matematici. Il materiale raccolto dai gesuiti fu disseminato per tutta Europa: a Pisa, dove hanno vissuto Galileo Galilei, Bonaventura Cavalieri e John Wallis; a Padova, dove studi\u00f2 James Gregory; a Parigi, dove Marin Mersenne, attraverso la sua corrispondenza con Pierre de Fermat, Blaise Pascal, Galileo e Wallis, svolse il ruolo di operatore culturale dedito alla circolazione di idee matematiche. \u00c8 possibile che queste idee matematiche trasmesse dai gesuiti comprendessero la matematica del Kerala.\nAltre circostanze evidenti includono:"}
{"id": "2204186", "revid": "6923", "url": "https://it.wikipedia.org/wiki?curid=2204186", "title": "Registratore a filo", "text": "Il registratore a filo (detto anche filofono o telegrafono) \u00e8 un dispositivo in grado di registrare suoni su un filo d'acciaio.\nStoria.\nVenne inventato nel 1898 dall'ingegnere danese Valdemar Poulsen, che chiam\u00f2 la sua invenzione \"telegrafono\"; tali apparecchi furono utilizzati fino agli anni quaranta del XX secolo, prevalentemente negli Stati Uniti e in Germania per registrare conferenze ed eventi teatrali. In Italia alcuni modelli furono costruiti dalla societ\u00e0 Geloso. Vennero sostituiti a partire dalla seconda met\u00e0 degli anni 1950 dal registratore a nastro.\nFunzionamento.\nIl filo si muove a una velocit\u00e0 di circa 24 pollici per secondo (610\u00a0mm/s) ed \u00e8 piuttosto delicato, essendo molto sottile. L'apparecchio \u00e8 dotato di due bobine contenenti il filo che scorre venendo magnetizzato da una speciale testina, e pu\u00f2 avere anche la possibilit\u00e0 di collegarvi un piccolo microfono per poter incidere suoni dall'ambiente. Alcuni modelli permettono di alloggiare un disco sopra una bobina e registrarne il suono sul filo."}
{"id": "2204189", "revid": "228587", "url": "https://it.wikipedia.org/wiki?curid=2204189", "title": "Nassa (roulette)", "text": ""}
{"id": "2204191", "revid": "13604", "url": "https://it.wikipedia.org/wiki?curid=2204191", "title": "Ketorolac trometamina", "text": ""}
{"id": "2204198", "revid": "287204", "url": "https://it.wikipedia.org/wiki?curid=2204198", "title": "Dion Glover", "text": ""}
{"id": "2204200", "revid": "284225", "url": "https://it.wikipedia.org/wiki?curid=2204200", "title": "Teoria Energetico-pulsionale", "text": ""}
{"id": "2204209", "revid": "1305772", "url": "https://it.wikipedia.org/wiki?curid=2204209", "title": "Travelcard", "text": "Una travelcard \u00e8 un biglietto di trasporto intermodale, valido per un periodo di tempo variabile da un giorno ad un anno, che pu\u00f2 essere usato sulla maggior parte dei trasporti pubblici di Londra. Il biglietto \u00e8 emesso dalle rivendite Transport for London e National Rail ed usato sui treni appartenenti ai due organismi.\nStoria.\nPrima dell'introduzione della Travelcard, coloro che viaggiavano nella Greater London erano obbligati a pagare un biglietto ogni volta che cambiavano mezzo di trasporto passando dai Bus della London Transport ai treni della Metropolitana. Questo comportava ritardi dovuti alla necessit\u00e0 di comprare un nuovo biglietto ogni volta che si cambiava mezzo pubblico. \nL'introduzione di un unico biglietto integrato fu una delle promesse fatte nel 1981, dall'amministrazione del Greater London Council retta dal partito laburista. Il suo capo Ken Livingstone lanci\u00f2 lo slogan \"Solo un biglietto\", introducendo la Travelcard, un unico biglietto da usare su tutti i treni e gli autobus in servizio nella Greater London. Esso aveva la funzione di facilitare i viaggiatori sia in termini di minore durata del viaggio che in un discreto risparmio sulle tariffe dei servizi. La riduzione del prezzo venne considerata illegale ma l'integrazione dei servizi fu un successo e venne poi estesa, negli anni ottanta e novanta, ai nuovi servizi entrati in funzione nell'area della Greater London. \nDal 1985, vi furono due tipi di biglietto: la Travelcard vera e propria, che dava accesso soltanto ai \"Bus di Londra\" e alla \"Metropolitana\", e la \"Capitalcard\" che dava accesso anche ai servizi locali della \"British Rail\". Nel 1989 la Travelcard sostitu\u00ec definitivamente la \"Capitalcard\", divenendo cos\u00ec il mezzo completo per viaggiare nella Greater London utilizzando un solo biglietto.\nIl sistema originario delle \"Zone\" venne principalmente mantenuto ai dintorni della Greater London. La designazione delle \"Zone\" venne realizzata con \"numeri\" e \"lettere\", e mentre per le zone pi\u00f9 esterne gli autobus ignorarono la lettera, la \"British Rail\" e la \"Metropolitana\" tennero conto anche delle lettere. Ad esempio una Travelcard o \"Capitalcard\" valida nella zona 3a (ma non 3b o 3c) era valida sugli autobus nelle \"Zone\" 3a, 3b e 3c ma solamente nella zona 3a quando usata sui servizi su binario.\nTipologie di trasporto.\nUna Travelcard consente al possessore di usare i seguenti mezzi di trasporto pubblico nel perimetro della Greater London:\nLa Travelcard da inoltre diritto ad ottenere il 33% di sconto su alcuni servizi del London River Services.\nValidit\u00e0.\nLe Travelcard vengono emesse per periodi di uno o sette giorni, ma anche per periodi di un mese o un anno. Essa \u00e8 valida per tutti i viaggi iniziati entro le 4,30 del giorno successivo a quello di scadenza indicato sulla carta. \nLe carte da un giorno possono essere acquistate nella versione \"peak\" (ore di punta) e \"off-peak\" (fuori dall'ora di punta). La versione \"peak\" pu\u00f2 essere adoperata in qualunque orario mentre quella \"off-peak\" pu\u00f2 essere usata in qualunque orario il sabato, la domenica e nelle altre festivit\u00e0, ma soltanto dopo le ore 9,30 nei giorni dal luned\u00ec al venerd\u00ec. La Travelcard \"off-peak\" \u00e8 normalmente scontata del 50% rispetto alla tariffa piena. La Travelcard emessa per sette giorni o pi\u00f9, consente di viaggiare a qualunque orario.\n\"Paper\" e \"Oyster\".\nQuando acquistata ad una stazione della Metropolitana o altro venditore autorizzato, la Travelcard giornaliera viene emessa sotto forma di biglietto cartaceo dotato di banda magnetica, mentre quella della durata di sette giorni o pi\u00f9 viene emessa come Oyster Card; se la settimanale \u00e8 richiesta al piano binari National Rail viene emessa in forma cartacea e d\u00e0 diritto a scontistica presso attrazioni con la formula '2for1'.\nLe zone.\nLa Travelcard consente il viaggio in sei zone concentriche rispetto alla \"Central London\". Con essa si pu\u00f2 viaggiare dalla Zona 1 (che comprende l'area centrale della The City ed il West End) alla Zona 6 (comprendente London Heathrow Airport e luoghi come Uxbridge, Upminster e Orpington) all'altro limite dell'area (Travelcard zones map on TfL website). Esistono anche addizionali zone costrassegnate da lettere, A, B, C, e D per la Metropolitan Line di \"Moor Park\", che sono comunque assorbite dalle \"Zone\" 7, 8, e 9 correlate ai servizi della London Overground (anche se occorre notare che la stazione di Watford Junction \u00e8 fuori dalla \"Zona\" 9).\nLe \"zone\" vengono usate in modi differenti a seconda della tipologia di trasporto utilizzato:\nCombinazioni di zone.\nLe Travelcard vengono vendute in un limitato numero di combinazioni di \"Zone\" adiacenti ed in funzione dell'orario e della durata della validit\u00e0. Non esistono Travelcard per una sola \"Zona\". \nEccezioni.\nAlcune tipologie di trasporti pubblici di Londra non accettano la Travelcard. Fra i pi\u00f9 importanti sono l'Heathrow Express per l'Aeroporto di Heathrow, che non fa parte dello schema della Travelcard anche se opera entro i confini delle \"Zone\". Le Travelcard sono accettate fra Paddington e Hayes &amp; Harlington dell'Heathrow Connect ma non fra \"Hayes\" e \"Heathrow\". \nI servizi di battelli operanti sul Tamigi, non sono completamente integrati nello schema Travelcard. Comunque essi offrono uno sconto del 33% ai possessori di Travelcard.\nFuori dalla Greater London.\nTravelcard.\nVi sono vari servizi al di fuori della Greater London, sui quali \u00e8 valida la Travelcard:\nBiglietti combinati.\nDa zone site all'esterno della Greater London, possono essere acquistati biglietti di andata e ritorno della National Rail, comprensivi di un biglietto Travelcard della validit\u00e0 di un giorno. Questi comprendono un viaggio di andate e ritorno in giornata e l'uso del servizio pubblico di Londra fino alle 4,30 del giorno successivo a quello dell'emisiione. Esistono comunque alcune incertezze sull'uso della residua validit\u00e0 della Travelcard dopo il ritorno. Sul manuale della \"National Fares\" si dice semplicemente che \"occorre trattenere i biglietti per poter viaggiare sugli autobus del London service che operano al di fuori dell'area della \"London Fare Zones\"\", ma non da alcuna indicazione su altri servizi. Un'altra parte del manuale dice che i biglietti sono validi \"attraverso le Zone Travelcard selezionate [...] per ogni viaggio che inizi prima delle 04,30 del giorno successivo\".\nI biglietti stagionali della National Rail possono includere anche una validit\u00e0 per la Travelcard.\nEstensioni.\nQuando si viaggia al di fuori della validit\u00e0 zonale di un biglietto cartaceo Travelcard, \u00e8 possibile acquistare un biglietto di estensione. Se esso viene caricato su di una \"Oyster Card\" la tariffa aggiuntiva, leggermente scontata, viene automaticamente dedotta dal pagamento anticipato della card.\nViaggiando sulle linee delle ferrovie principali ad di fuori della validit\u00e0 della Travelcard, i possessori posso acquistare un biglietto integrativo sensibilmente pi\u00f9 economico di quello intero per percorrere la distanza. Questi biglietti sono detti \"Boundary Zone N\" dalla stazione di partenza. Essi non sono acquistabili dalle macchinette automatiche in quanto occorre dimostrare il possesso della Travelcard all'operatore della biglietteria. Essi sono spesso di difficile acquisto al di fuori delle stazioni del National Rail site all'esterno dell'area della \"London Zones\". \nUn'eccezione \u00e8 fatta per le Travelcard \"season tickets\" (7 giorni o pi\u00f9) che consentono di acquistare un biglietto per il treno sulla base della prima stazione coperta dalla Travelcard, senza alcuna restrizione se il treno non ferma a quella stazione. Per esempio: se un viaggiatore ha un biglietto della \"Zona\" 1-3 Travelcard e desidera acquistare un biglietto da Guildford a London Waterloo egli deve soltanto acquistare un biglietto da Guildford a Wimbledon visto che Wimbledon \u00e8 la prima stazione rientrante nella \"Zona\" 3. Questo \u00e8 vero anche se il treno non ferma alla stazione di Wimbledon.\nPhotocards.\nLe \"Photocards\" sono delle carte di plastica contenenti una foto del possessore. Quando certi biglietti vengono acquistati, essi vengono caricati sulla card in modo che possano essere utilizzati soltanto da quella persona. Questo \u00e8 richiesto soltanto per le Travelcard di durata sette o pi\u00f9 giorni sulle linee National Rail fuori Londra, o sulle Travelcard di durata mensile o pi\u00f9. Le \"Weekly Travelcard\" emesse su formato cartaceo dalle stazioni della National Rail non richiedono pi\u00f9 una \"photocard\" (nell'ambito delle zone 1-6), anche molte delle macchine di biglietteria automatica non sono ancora state aggiornate. Nell'acquistare una \"weekly Travelcard\" dalle macchine automatiche, viene chiesto di inserire il numero della propria \"photocard\" e basta inserire un numero come \"000000\" per avere l'emissione del biglietto. \nSono disponibili speciali \"photocard\" scontate, come per gli studenti. \nSconti.\nLe Travelcard con validit\u00e0 di un mese o superiore, emesse dalla National Rail, possono avere, in funzione dell'operatore emittente della carta, degli sconti in sede di rinnovo in funzione di malfunzionamenti del servizio. Esistono due possibilit\u00e0 di controllo di questi eventi legate al numero di treni cancellati o in ritardo oltre una certa soglia. Al momento del rinnovo \u00e8 possibile fruire di uno sconto che pu\u00f2 andare dal 5% al 10%, se entrambi i parametri hanno superato la soglia."}
{"id": "2204212", "revid": "287204", "url": "https://it.wikipedia.org/wiki?curid=2204212", "title": "Acido clodronico", "text": "L'acido clodronico o clodronato (\"sale disodico tetraidrato\") \u00e8 una molecola appartenente alla classe dei bifosfonati. In Italia il farmaco \u00e8 venduto da diverse aziende farmaceutiche e le forme farmaceutiche sono: capsule rigide da 400\u00a0mg, soluzione iniettabile da 100 e 200\u00a0mg per uso intramuscolare (addizionata con lidocaina 1%), e soluzione da 300\u00a0mg per infusione endovenosa. Numerose altre societ\u00e0 farmaceutiche commercializzano clodronato come medicinale equivalente.\nFarmacodinamica.\nL'acido clodronico agisce, come tutti i bifosfonati, sulla struttura e sulla mineralizzazione dell'osso. Il farmaco \u00e8\nin grado di inibire la formazione cos\u00ec come la dissoluzione dei cristalli di idrossiapatite. L'acido clodronico esercita un effetto inibitorio sul riassorbimento osseo. Tale effetto \u00e8 secondario alla inibizione dell'attivit\u00e0 osteoclastica, verosimilmente per induzione alla apoptosi degli osteoclasti. Il farmaco \u00e8 anche dotato di effetto antalgico ed antinfiammatorio che risulta particolarmente utile nel trattamento del dolore secondario a metastasi ossee.\nFarmacocinetica.\nL'assorbimento dell'acido clodronico dopo somministrazione per via orale \u00e8 estremamente basso, nell'ordine del 2%. Il disodiodiclorometilendifosfonato inoltre \u00e8 rapidamente allontanato dall'organismo. Infatti entro 24 ore dalla somministrazione circa il 90% della dose assorbita viene eliminata nelle urine.\nTossicit\u00e0.\nLa DL50 acuta del disodiodiclorometilendifosfonato nel ratto \u00e8 pari a 1700\u00a0mg/kg/ per via orale, 430\u00a0mg/kg per via intraperitoneale e 65\u00a0mg/kg per via endovenosa.\nUsi clinici.\nIl farmaco pu\u00f2 essere utilizzato nei soggetti con osteolisi tumorale, mieloma multiplo, iperparatiroidismo primario.\nUn'ulteriore indicazione \u00e8 rappresentata dalla prevenzione e dal trattamento della osteoporosi post menopausale.\nViene anche usato nel trattamento dell'osteite deformante, della malattia di Paget dell'osso, delle metastasi ossee (in presenza o meno d'ipercalcemia) e di molte altre condizioni che possono indurre fragilit\u00e0 ossea. Fra queste ultime in particolare nella prevenzione dell'osteoporosi indotta da un uso cronico di corticosteroidi.\nStudi clinici hanno evidenziato che la terapia con acido clodronico per via intramuscolare alla dose di 100\u00a0mg ogni 7 giorni\nha effetti significativi sulla densit\u00e0 minerale ossea dopo solo 6 mesi dall'inizio del trattamento in soggetti con osteoporosi post-menopausale. L'effetto benefico viene mantenuto a distanza di 3 anni dal trattamento.\nGrazie all'acido clodronico l'incremento di massa ossea e densit\u00e0 minerale ossea si associata ad un ridotto rischio di insorgenza di fratture vertebrali. Uno studio di tre anni ha confermato un aumento significativo nella densit\u00e0 minerale ossea, il quale si associava con una riduzione del 46% nell'incidenza di fratture vertebrali.\nEffetti collaterali ed indesiderati.\nGeneralmente il Clodronato \u00e8 ben tollerato ma possono comparire effetti indesiderati in alcuni pazienti.\nLa somministrazione di acido clodronico per via intramuscolare pu\u00f2 comportare l'insorgenza di dolore nel sito di iniezione.\nIn un numero limitato di soggetti si possono verificare disturbi visivi e oculari che richiedono la sospensione del trattamento e l'invio ad uno specialista.\nIn pazienti neoplastici in trattamento per via endovenosa, particolarmente se per tempo prolungato, \u00e8 stata segnalata l'osteonecrosi della mandibola oppure della mascella, in genere in associazione ad un intervento di estrazione dentale o ad un processo infettivo locale.\nIn fase post-marketing sono giunte segnalazioni di eventi avversi tipo fratture atipiche sottotrocanteriche e diafisarie del femore, un evento avverso noto e comune a tutta la classe dei bifosfonati.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad un altro farmaco del gruppo dei bifosfonati, od ancora ad uno qualsiasi degli eccipienti. \u00c8 inoltre controindicato nelle donne in stato di gravidanza e nelle donne che allattano al seno.\nDosi terapeutiche.\nClodronato \u00e8 utilizzabile al dosaggio di 100\u00a0mg per via intramuscolare ogni una o due settimane, per un ciclo di trattamento di un anno o pi\u00f9, a seconda della gravit\u00e0 e delle caratteristiche del singolo paziente. In alternativa \u00e8 possibile somministrarlo per via orale al dosaggio di 400\u00a0mg una volta al giorno per 30 giorni. Si deve osservare un periodo di sospensione del trattamento di 60 giorni, indi il ciclo pu\u00f2 essere ripetuto.\nIndipendentemente dalla via di somministrazione i cicli di trattamento possono essere ripetuti a seconda dell'evoluzione della malattia.\nNon \u00e8 ancora chiaro quale sia una durata ottimale del trattamento con bisfosfonati per l'osteoporosi. La necessit\u00e0 di proseguire un trattamento deve essere determinata periodicamente per ogni singolo paziente, valutando i benefici ed i rischi potenziali.\nIn fase di attacco si utilizza clodronato alla dose di 300\u00a0mg al giorno, per via endovenosa lenta, per una settimana, monitorando in particolare la calcemia e l'idrossiprolinuria. In fase di mantenimento il dosaggio \u00e8 pari a 100\u00a0mg al giorno, per via intramuscolare, per 2-3 settimane.\nI cicli di trattamento possono essere ripetuti a seconda dell'evoluzione della malattia.\nSovradosaggio.\nIn caso di intossicazione da acido clodronico \u00e8 possibile venga indotta una situazione di ipocalcemia.\nIn questo caso il trattamento dovr\u00e0 prevedere la correzione dell'ipocalcemia tramite un adeguato supplemento alimentare (nei casi pi\u00f9 lievi) oppure mediante infusione endovenosa di calcio (nei casi pi\u00f9 gravi)."}
{"id": "2204220", "revid": "1003787", "url": "https://it.wikipedia.org/wiki?curid=2204220", "title": "Cane da presa canario", "text": "Il cane da presa canario (precedentemente dogo canario) (in spagnolo \"perro de presa canario\") \u00e8 una razza di cane di tipo molossoide proveniente dalla Spagna. \u00c8 il simbolo animale di Gran Canaria.\nDescrizione.\nIl dogo canario \u00e8 un cane forte di tipo molossoide. La testa si presenta grande, robusta ed energica. Il dorso \u00e8 forzuto, potente e risale sulla groppa. Il muso \u00e8 squadrato e ben ampio. Il petto \u00e8 molto esteso con grossa muscolatura. Gli arti sono resistenti e di ottima ossatura. Il pelo \u00e8 corto e duro e la pelle un po' lassa. I colori sono il fulvo e tigrato che pu\u00f2 essere di svariate sfumature, dal sabbia al quasi marrone scuro.\nPer quanto si siano visti soggetti neri, questi ultimi sono totalmente fuori standard FCI, quindi da evitare come riproduttori.\nStoria.\nGli avi di questa razza sono stati gli english mastiff introdotti nelle Canarie intorno al 1800, e il bardino majorero, attualmente quasi estinto. La selezione ha avuto lo scopo di creare un cane da combattimento.\nLa razza quasi si estinse intorno al 1960, quando i combattimenti fra cani furono proibiti per legge. Con la fine dei combattimenti il Presa Canario (vista l'alta attitudine di andare sull'uomo) fu usato per badare al bestiame, proteggendolo principalmente dai ladri. Ora si registra un certo incremento.\nQuesta razza faceva parte (legge eliminata nel 2009) di quelle elencate nella Lista delle razze canine pericolose.\nFilmografia.\nUn dogo canario inferocito \u00e8 al centro degli eventi di \"Bullet Head\", film thriller del 2017."}
{"id": "2204223", "revid": "1702319", "url": "https://it.wikipedia.org/wiki?curid=2204223", "title": "Cascio (Molazzana)", "text": "Cascio \u00e8 una frazione del comune di Molazzana, in Garfagnana, nella provincia di Lucca.\n\u00c8 la frazione pi\u00f9 popolosa del comune con circa 400 abitanti.\nIl centro storico \u00e8 circondato da mura costruite in seguito alle tante guerre che nei primi anni del Seicento interessavano la Garfagnana, in particolare il paese di Cascio.\nUno dei pi\u00f9 importanti conflitti militari \u00e8 avvenuto nel 1603, quando il paese fu conquistato da Lucca.\nQuando Cascio ritorn\u00f2 sotto il dominio degli Estensi furono costruite le mura ad opera dell'ingegnere Pasio Pasi. Le mura formano un quadrilatero irregolare e sono lunghe circa 435 m.\nTra i beni artistici si ricorda la Madonna col Bambino, in terracotta invetriata, di Benedetto da Maiano, che \u00e8 custodita nella Chiesa dei Santi Lorenzo e Stefano."}
{"id": "2204233", "revid": "228587", "url": "https://it.wikipedia.org/wiki?curid=2204233", "title": "Oncogeni", "text": ""}
{"id": "2204242", "revid": "82277842", "url": "https://it.wikipedia.org/wiki?curid=2204242", "title": "Eglio", "text": ""}
{"id": "2204248", "revid": "287204", "url": "https://it.wikipedia.org/wiki?curid=2204248", "title": "Roma (nave)", "text": ""}
{"id": "2204249", "revid": "3082", "url": "https://it.wikipedia.org/wiki?curid=2204249", "title": "Vinalia rustica", "text": ""}
{"id": "2204251", "revid": "729019", "url": "https://it.wikipedia.org/wiki?curid=2204251", "title": "Fokker D.VII", "text": "Il Fokker D.VII era un aereo da caccia monomotore, monoposto e biplano, sviluppato dall'azienda aeronautica tedesco imperiale Fokker-Fluzeugwerke nei tardi anni dieci del XX secolo.\nVenne utilizzato principalmente dalle Jagdstaffeln, le squadriglie da caccia della tedesca Luftstreitkr\u00e4fte, la componente aerea del Deutsches Heer, l'esercito dell'Impero tedesco, durante la prima guerra mondiale, e da numerose altre forze aeree nel periodo postbellico.\nStoria del progetto.\nReinhold Platz, l'allora capoprogettista della Fokker, lavor\u00f2 su una serie di velivoli sperimentali, i V-Typ, dal 1916. Questi erano caratterizzati dalla collocazione delle ali a sbalzo, primo sviluppo durante il mandato del governo di collaborazione con Hugo Junkers.\nJunkers ebbe l'originale idea nel 1915 nella realizzazione del primo velivolo completamente metallico, lo Junkers J 1, soprannominato \"Blechesel\" (\"asino di latta\"). Il risultato dell'adozione di una simile soluzione tecnica, ala di grande spessore e con struttura interna a sbalzo, produceva una maggiore portanza ed un pi\u00f9 docile comportamento in prossimit\u00e0 dello stallo rispetto alle sottili ali di tipo convenzionale.\nAlla fine del 1917, Fokker costru\u00ec un biplano sperimentale, denominato V.11, dotato di motorizzazione standard Mercedes D.IIIa. Nel gennaio 1918, l'Idflieg organizz\u00f2 una valutazione comparativa tra prototipi di velivoli caccia ad Adlershof, nei dintorni di Berlino, alla quale parteciparono diverse aziende tra cui la Fokker con il proprio V.11, e dove, per la prima volta, i piloti vennero invitati a partecipare direttamente alla valutazione ed alla selezione dei nuovi velivoli da destinare alla produzione di serie. Manfred von Richthofen prov\u00f2 in volo il V.11 trovandolo difficile da pilotare, sgradevole, direzionalmente instabile in fase di picchiata. In risposta a queste lamentele, il capoprogettista ed ingegnere della Fokker, Reinhold Platz, modific\u00f2 il prototipo allungando la parte posteriore della fusoliera, aggiungendo una sezione alla struttura, ed installando una pinna addizionale triangolare fissa sull'impennaggio verticale, davanti al timone.\nRitornato a provare il V.11 cos\u00ec modificato, von Richthofen ne rimase entusiasta elogiandolo come il migliore tra i velivoli della concorrenza. Bench\u00e9 spinto da un ormai datato motore Mercedes offriva comunque ottime prestazioni risultando peraltro facile da pilotare. La raccomandazione di von Richthofen, pur non essendo l'unico pilota a dichiararsene entusiasta, ebbe una grande influenza nella scelta ed in seguito a questa Fokker ricevette immediatamente dall'Idflieg un ordine provvisorio di produzione per 400 esemplari, che vennero designati D.VII.\nFokker non era per\u00f2 in grado di avviare una produzione tale da rifornire tutta la forza aerea cos\u00ec che le concorrenti Albatros Flugzeugwerke ed Allgemeine Elektrizit\u00e4ts-Gesellschaft (AEG) ricevettero l'ordine di produrre a loro volta il D.VII su licenza anche se quest'ultima non riusc\u00ec a costruirne un solo esemplare. Fokker comunque non recapit\u00f2 all'Albatros i progetti originali ma si limit\u00f2 semplicemente ad inviare una cellula completa perch\u00e9 potessero riprodurla. Inoltre l'Albatros pag\u00f2 il 5% del valore del velivolo per ogni esemplare completato come compenso per i diritti riconosciuti alla Fokker.\nL'Albatros Flugzeugwerke e la sua sussidiaria, la Ostdeutsche Albatros Werke (OAW), produssero i D.VII negli stabilimenti di Johannisthal e Schneidem\u00fchl e che vennero designati rispettivamente Fokker D.VII (Alb) e Fokker D.VII (OAW). Alcune parti non risultarono comunque intercambiabili tra velivoli prodotti in stabilimenti diversi, anche tra Albatros e OAW.\nL'Albatros presto super\u00f2 la produzione Fokker in quantit\u00e0 e qualit\u00e0 degli esemplari prodotti. Nonostante il massiccio programma di produzione, dei 2\u00a0000 di D.VII richiesti vennero consegnati, da tutti e tre gli impianti, viene comunemente citata la cifra di 1\u00a0700 esemplari.\nTecnica.\nIl Fokker D.VII era un velivolo di impostazione, per l'epoca e per il ruolo, classica; biplano, monomotore, monoposto con carrello fisso.\nLa fusoliera, di sezione rettangolare, era dotata di un singolo abitacolo aperto e terminava in un impennaggio classico monoderiva dotato di piani orizzontali controventati a pianta triangolare.\nLa configurazione alare era biplana con ala superiore pi\u00f9 lunga, spessa e con maggior allungamento dell'inferiore leggermente spostata verso coda, collegate tra loro da due coppie di montanti per lato e, nella zona centrale, da una struttura in tubi d'acciaio tra l'ala superiore e la parte superiore della fusoliera.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore montato all'estremit\u00e0 anteriore della fusoliera, un Mercedes IIIa-D sei cilindri in linea monoalbero a camme in testa raffreddato a liquido in grado di erogare una potenza pari dapprima a 170 PS con pistoni a testa concava, passati a 180 PS (132 kW) con aumento di compressione grazie a nuovi pistoni a testa piatta e successivamente a 200 PS grazie a pistoni a testa convessa. ed abbinato ad un'elica bipala in legno a passo fisso. Successivamente, sui velivoli designati Fokker D.VIIF ('F' da Max Fritz, il progettista), fu montato il BMW IIIa, monoalbero a cammes in testa a doppia accensione. Tale propulsore aveva il gran vantaggio d'esser ancora in grado di sviluppare 202,8 PS continui (151 kW) a 1.400 rpm a 2.000 metri di quota grazie ad una seconda farfalla nel carburatore doppio corpo che s'apriva progressivamente sino a 3.200 metri compensando la perdita di potenza per la rarefazione dell'aria e la riduzione della percentuale d'ossigeno. La potenza al decollo a piena apertura era di 260 HP ma da solo per pochi minuti per evitare battiti in testa a causa della compressione di 6,4:1 -per l'epoca elevata- nonostante l'impiego di carburante ad elevato numero d'ottano per l'aggiunta di benzolo alla benzina, che per non sovraccaricare gli organi del motore, non previsti per sopportare una potenza superiore.\nL'armamento consisteva in una coppia di mitragliatrici LMG 08/15 da 7,92 mm poste davanti all'abitacolo che, sincronizzate, consentivano di sparare senza conseguenze attraverso il disco dell'elica.\nImpiego operativo.\nPeriodo bellico.\nIl D.VII entr\u00f2 nel servizio di prima linea con la \"Jasta\" (JagdStaffel, Squadriglia da caccia) 10 nei primi di maggio 1918. Il modello dimostr\u00f2 presto di avere degli importanti vantaggi rispetto all'Albatros e allo Pfalz come aereo da combattimento. Diversamente dai ricognitori Albatros, il D.VII poteva volare senza alcun problema di cedimento strutturale. Il D.VII era anche noto per la sua abilit\u00e0 di cabrare ad alti angoli di attacco, per il suo stallo notevolmente docile e la sua riluttanza ad andare in vite. Queste caratteristiche di maneggevolezza contrastavano con i suoi concorrenti contemporanei come il Sopwith Camel e lo SPAD S.XIII, che stallavano senza preavviso ed entravano in vite vigorosamente.\nComunque, anche il D.VII aveva dei problemi. Alcuni aerei soffrivano di danni alle centine e di cedimenti dell'ala superiore. Il calore del motore spesso infiammava le munizioni al fosforo fino a che le ventole di raffreddamento vennero installate nei contenitori delle munizioni, e i serbatoi di carburante a volte si rompevano alle giunzioni. I velivoli costruiti nella fabbrica Fokker a Schwerin furono notati per il loro standard qualitativo inferiore di manifattura e materiali. Ci\u00f2 nondimeno, il D.VII si dimostr\u00f2 un progetto di notevole successo, dando origine al famoso aforisma che poteva trasformare un mediocre pilota in uno buono, ed un buon pilota in un asso.\nI primi modelli di produzione venne dotati di motori Mercedes D.IIIa da 180 PS sostituiti con i pi\u00f9 preformanti Mercedes D.IIIa\u00fc che, grazie all'aumento del valore di compressione, riuscivano ad erogare 200 PS. Fonti moderne, tuttavia, comunemente si riferiscono a questi motori sotto la generica denominazione di \"160 CV Mercedes D.III\".\nUn piccolo numero di D.VI venne equipaggiato con il BMW IIIa sovralimentato da 185 PS, uno sviluppo del vecchio motore Mercedes il quale era stato modificato con una maggiore cilindrata, un rapporto di compressione pi\u00f9 elevato ed equipaggiato con un nuovo tipo di carburatore per aumentare notevolmente le prestazioni di velocit\u00e0 massima e di salita ad alta quota. Data la sua ottimizzazione per le alte quote il motore poteva creare dei problemi di battito in testa a quote inferiori ai 2\u00a0000 m se utilizzato alla sua massima potenza, con conseguenti possibili danni, tuttavia poteva essere comunque utilizzato per breve tempo in caso di emergenza riuscendo ad esprimere una potenza fino a 240 PS. In questa configurazione al modello venne assegnata, anche se non sempre, la designazione D.VII(F). Inizialmente entr\u00f2 in servizio presso lo \"Jasta 11\" nel giugno 1918. bench\u00e9 fosse molto richiesto tra i piloti, la produzione del motore BMW fu molto limitata ed i D.VII continuarono ad essere prodotti equipaggiandoli con il Mercedes D.IIIa\u00fc fino alla fine della guerra.\nManfred von Richthofen, che ebbe un ruolo importante nella valutazione e nell'acquisizione del D.VII, venne abbattuto solo pochi giorni prima che il primo velivolo fosse consegnato alle \"Jagdstaffeln\" e non fece in tempo a impiegarlo in combattimento. Altri piloti, tra cui Erich L\u00f6wenhardt e Ernst Udet, riuscirono ad ottenere rapidamente numerose vittorie e generalmente ne lodarono le caratteristiche. Dopo un periodo iniziale in cui la disponibilit\u00e0 risultava limitata, entro il mese di luglio le vittorie accreditate raggiunsero il numero di 407 e con il successivo mese di agosto, quando la quantit\u00e0 di velivoli assegnati aument\u00f2 ancora, gli abbattimenti salirono a 565. Gli ultimi 46 esemplari del D.VII vennero assegnati alle \"Jagdstaffeln\" e quando la guerra si concluse il numero di esemplari entrati in servizio era 775.\nPeriodo postbellico.\nAlla fine del conflitto, dopo la firma tedesca nell'armistizio di Compi\u00e8gne, le forze aeree alleate alla Triplice intesa sequestrarono un gran numero di D.VII, tra cui gli Stati Uniti d'America, che valutarono 142 esemplari catturati,Francia, Regno Unito e Canada che ricevettero un gran numero di prede di guerra.\nIl D.VII venne inoltre adottato da altre nazioni per il servizio operativo; la Polonia ne impieg\u00f2 circa 50 esemplari, utilizzati durante lo svolgimento della Guerra sovietico-polacca, cos\u00ec come le forze aeree di Belgio, Paesi Bassi e Svizzera. Il progetto si dimostr\u00f2 cos\u00ec popolare che Fokker complet\u00f2 e vendette un gran numero di cellule del D.VII che aveva clandestinamente trasportato nei Paesi Bassi dopo l'armistizio. Successivamente, nel 1929, l'azienda Alfred Comte, Schweizerische Flugzeugfabrik realizz\u00f2 otto nuovi esemplari costruiti su licenza e destinati alla componente aerea dell'Esercito svizzero.\nEsemplari attualmente esistenti.\nL'acquisizione diffusa del D.VII da parte dei paesi alleati dopo l'armistizio garant\u00ec la sopravvivenza e la conservazione di diversi velivoli. Uno di questi venne catturato nel 1918, quando accidentalmente il suo pilota atterr\u00f2 all'aeroporto di una piccola pista sotto il controllo statunitense vicino a Verdun, in Francia. Donato allo Smithsonian Institution dal War Department nel 1920, \u00e8 ora esposto presso il National Air and Space Museum in Washington\nAltri due velivoli in possesso degli americani come risarcimento di guerra furono conservati da privati finch\u00e9 vennero venduti all'estero nel 1971 e nel 1981. Oggi sono esposti rispettivamente al Canada Aviation Museum di Ottawa, in Ontario e al Militaire Luchtvaart Museum di Soesterberg, nei Paesi Bassi. Quest'ultimo esemplare ha una livrea che riproduce i simboli della Koninklijke Luchtmacht.\nUn precedente D.VII della Marine Luchtvaartdienst olandese fu scoperto nel 1948 in un fienile in Germania. Il velivolo \u00e8 ora esposto al Deutsches Museum di Monaco di Baviera, in Germania.\nAnche il Canada e la Francia hanno acquisito numerosi D.VII. Uno dei 22 esemplari prede di guerra canadesi \u00e8 esposto presso la Brome County Historical Society a Knowlton, nella zona suburbana di Lac-Brome, nel Qu\u00e9bec. Questo esemplare ha una particolare rilevanza storica essendo l'unico D.VII non restaurato che conserva il suo originale tessuto di rivestimento. Dei velivoli arrivati in Francia sono attualmente esposti il Wk.N. 8417/18 presso il RAF Museum Hendon, in Inghilterra, e presso il Mus\u00e9e de l'Air et de l'Espace a Parigi-Le Bourget, in Francia.\nRiproduzioni e repliche.\nIl D.VII \u00e8 uno dei modelli di caccia della prima guerra mondiale pi\u00f9 riprodotti ed un certo numero sono presenti nei musei degli Stati Uniti, nel Regno Unito ed in Francia, per lo pi\u00f9 motorizzati con un motore Fairchild Ranger 6-440-C5, un 6 cilindri in linea rovesciati, a sua volta uno sviluppo del britannico de Havilland Gipsy Six, anch'esso dotato della stessa architettura ed usato a sua volta nel passato in diversi esemplari di D.VII. Per rispetto alla verit\u00e0 storica questi vengono modificati per essere montati con la testata verso l'alto come gli originali Mercedes D.IIIa.\nAlcune delle repliche di D.VII, sia in mostra statica che certificate per il volo, sono motorizzate comunque con originali Mercedes D.IIIa ad esempio gli esemplari realizzati da Ken Cassens alla Old Rhinebeck Aerodrome nello stato di New York e l'unico, ma ne sono previsti altri, costruito da Achim Engels del Fokker-Team-Schorndorf, un'associazione privata tedesca dedita alla conservazione del patrimonio storico aeronautico."}
{"id": "2204258", "revid": "116492925", "url": "https://it.wikipedia.org/wiki?curid=2204258", "title": "HEC Lausanne", "text": "Fondata nel 1911, HEC Lausanne \u00e8 una facolt\u00e0 di commercio e di economia affiliata con l'Universit\u00e0 di Losanna. \nStoria.\nL'accademia di Losanna fu riconosciuta come universit\u00e0 nel 1890 e l'inizio della facolt\u00e0 fu promosso da L\u00e9on Walras e Vilfredo Pareto. Il 15 aprile 1911, Leon Morf e Georges Paillard fondarono la scuola di \"hautes \u00e9tudes commerciales\" nel quadro della facolt\u00e0 di legge."}
{"id": "2204263", "revid": "1543377", "url": "https://it.wikipedia.org/wiki?curid=2204263", "title": "San Metrano", "text": "Biografia.\nLe notizie sulla vita di Metrano provengono in gran parte da un'accurata descrizione fornita dal Martirologio Romano; essa infatti ce lo presenta come un martire di Alessandria, in Egitto, crudelmente linciato dalla popolazione pagana in un giorno imprecisato del 249. Elogiato per la prima volta nel \"Martirologio di Usuardo\" (risalente al IX secolo), il santo \u00e8 stato menzionato anche in altri documenti latini, dai quali \u00e8 stato poi trasferito nel Martirologio Romano.\nMetrano era un anziano di Alessandria, nato nella stessa citt\u00e0 probabilmente nella seconda met\u00e0 del II secolo; scampato, a quanto pare, alle feroci persecuzioni contro i cristiani scatenate dall'imperatore Filippo l'Arabo (244-249) nella citt\u00e0 egiziana (nella quale sub\u00ec il martirio Santa Apollonia, conterranea del santo), Metrano venne preso di mira dai pagani del posto, in seguito all'editto contro i Cristiani promulgato dall'imperatore Decio (249-251). \nCatturato dalla folla inferocita, il santo venne costretto a pronunciare parole empie, bestemmiando il suo dio e onorando gli d\u00e8i pagani; al suo rifiuto, i pagani, travolti dall'ira, si accanirono contro di lui, colpendolo con mazze e trafiggendogli il volto e gli occhi con chiodi appuntiti. Infine lo condussero fuori citt\u00e0 e lo finirono a colpi di pietra, motivo per cui quest'ultima \u00e8 divenuta suo attributo principale."}
{"id": "2204265", "revid": "767487", "url": "https://it.wikipedia.org/wiki?curid=2204265", "title": "Kicking It", "text": "Kicking It \u00e8 un film documentario del 2008 diretto da Susan Koch e Jeff Werner.\nTrama.\nIl documentario, filmato nel 2006, segue le vite di sei senzatetto provenienti da Afghanistan, Kenya, Irlanda, Carolina del Nord, Spagna e Russia nel loro percorso verso Citt\u00e0 del Capo, dove parteciperanno alla Homeless World Cup.\nLa narrazione \u00e8 affidata all'attore Colin Farrell, che ha deciso di entrare a far parte del progetto dopo essere rimasto particolarmente colpito dalle storie degli atleti Najib (Afghanistan) e Simon (Irlanda).\nKicking It \u00e8 stato presentato ufficialmente durante il Sundance Film Festival del gennaio 2008; qui la ESPN ha firmato un contratto con i produttori per garantire la distribuzione del film, aggiudicandosi inoltre i diritti televisivi."}
{"id": "2204267", "revid": "110157", "url": "https://it.wikipedia.org/wiki?curid=2204267", "title": "Fragili fiori ... livan", "text": "Fragili fiori ... livan \u00e8 un live di Ivan Graziani pubblicato nel 1995."}
{"id": "2204324", "revid": "253269", "url": "https://it.wikipedia.org/wiki?curid=2204324", "title": "Robert Stevens (regista)", "text": "Biografia e carriera.\nProlifico regista di classiche serie televisive tra gli anni cinquanta e anni sessanta, diresse, tra le altre, il primo celebre episodio de \"Ai confini della realt\u00e0\" (1959), \"La barriera della solitudine\".\nTra il 1955 e il 1961 fu dietro la macchina da presa per ben 44 volte nella serie \"Alfred Hitchcock presenta\": per la direzione del primo episodio della terza stagione della serie, \"The Glass Eye\", vinse un Primetime Emmy Awards nel 1958.\n\u00c8 stato spesso confuso con un altro regista, Robert Stevenson, quasi omonimo e attivo negli stessi anni (e anch'egli regista di \"Alfred Hitchcock presenta\")\nSul grande schermo si cimento', con modesti risultati, con poche pellicole di vario genere, in particolare gangster minori e un curioso film di fantascienza/legal thriller, \"Change of Mind\", del 1969."}
{"id": "2204331", "revid": "42337", "url": "https://it.wikipedia.org/wiki?curid=2204331", "title": "Oreste Ruggero Dino Pieroni", "text": ""}
{"id": "2204337", "revid": "188323", "url": "https://it.wikipedia.org/wiki?curid=2204337", "title": "Crimpatrice", "text": ""}
{"id": "2204338", "revid": "339392", "url": "https://it.wikipedia.org/wiki?curid=2204338", "title": "Google Books Search", "text": ""}
{"id": "2204341", "revid": "339392", "url": "https://it.wikipedia.org/wiki?curid=2204341", "title": "Google book Search", "text": ""}
{"id": "2204346", "revid": "32428", "url": "https://it.wikipedia.org/wiki?curid=2204346", "title": "Acido Clodronico", "text": ""}
{"id": "2204347", "revid": "1431409", "url": "https://it.wikipedia.org/wiki?curid=2204347", "title": "Michael Gaston", "text": "Biografia.\nDeve la sua fama alle interpretazioni dell'agente Quinn in \"Prison Break\" e di Gray Anderson in \"Jericho\".\nHa fatto anche alcune comparse nella prima stagione de \"I Soprano\".\nHa recitato anche al cinema, in \"Lonely Hearts\" con John Travolta, nel 2006, in \"W.\" di Oliver Stone nel 2008 e in \"Inception\" di Christopher Nolan nel 2010. Dal 2010 recita in \"The Mentalist\". Nel 2011 \u00e8 entrato a far parte del cast principale della serie televisiva \"Unforgettable\", in cui recita accanto a Poppy Montgomery e Dylan Walsh.\nVita privata.\nSposato con Kate Fodor, ha due figli."}
{"id": "2204351", "revid": "1782831", "url": "https://it.wikipedia.org/wiki?curid=2204351", "title": "Toponimi italiani dell'Istria", "text": "Elenco dei toponimi italiani della Venezia Giulia e dell'Istria\nZona del Goriziano (Gori\u0161ka).\nComune di Aidussina (Ajdov\u0161\u010dina).\nInsediamenti e localit\u00e0.\nIl comune di Aidussina \u00e8 diviso in insediamenti (\"naselja\"):\nComune di Canale d'Isonzo (Kanal ob So\u010di).\nInsediamenti e localit\u00e0.\nIl comune di Canale d'Isonzo \u00e8 diviso in insediamenti (\"naselja\"):\nComune di Caporetto (Kobarid).\nInsediamenti e localit\u00e0.\nIl comune di Caporetto \u00e8 diviso in insediamenti (\"naselja\"):\nComune di Circhina (Cerkno).\nInsediamenti e localit\u00e0.\nIl comune di Circhina \u00e8 diviso in insediamenti (\"naselja\"):\nComune di Collio (Brda).\nInsediamenti e localit\u00e0.\nIl comune di Collio \u00e8 diviso in insediamenti (\"naselja\"):\nComune di Idria (Idrija).\nInsediamenti e localit\u00e0.\nIl comune di Idria \u00e8 diviso in insediamenti (\"naselja\"):\nComune di Merna-Castagnevizza (Miren-Kostanjevica).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nComune di Nuova Gorizia (Nova Gorica).\nInsediamenti e localit\u00e0.\nIl comune di Nuova Gorizia \u00e8 diviso in insediamenti (\"naselja\"):\nComune di Plezzo (Bovec).\nInsediamenti e localit\u00e0.\nIl comune di Plezzo \u00e8 diviso in insediamenti (\"naselja\"):\nComune di Ranziano-Voghersca (Ren\u010de-Vogrsko).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nTra gli altri paesi afferenti a tali insediamenti vi sono:\nArcioni (\"Ar\u010doni\"), Luchesia (\"Luke\u017ei\u010di\"), Martinucci (\"Martinu\u010di\"), Merliachi (\"Merjaki\"), Mogorini (\"Mohorini\"), Montevecchio (\"Stara Gora\"), Castel Spagnolisce (\"Ren\u0161ki Podkraj\" o \"\u0160pinjoli\u0161\u010de\"), Rio di Voghersco (\"Lijak\"), Zigoni (\"\u017digoni\"), Osregno (\"Ozrenj\"), Vinisce (\"Veni\u0161\u010de\"), Bonezza (\"Jerabi\u0161\u010de\"); Foresta Locatelli (\"Bor\u0161t\"), Sculischie o Dellabona (\"Skuli\u0161\u010de\"); Iasbina (\"Jazbine\").\nComune di San Pietro-Vertoiba (\u0160empeter-Vrtojba).\nInsediamenti e localit\u00e0.\nIl comune di San Pietro-Vertoiba \u00e8 diviso in insediamenti (\"naselja\"):\nComune di Tolmino (Tolmin).\nInsediamenti e localit\u00e0.\nIl comune di Tolmino \u00e8 diviso in insediamenti (\"naselja\"):\nComune di Vipacco (Vipava).\nInsediamenti e localit\u00e0.\nIl comune di Vipacco \u00e8 diviso in insediamenti (\"naselja\"):\nZona del Carso (Kras).\nComune di Postumia (Postojna).\nInsediamenti e localit\u00e0.\nIl comune di Postumia \u00e8 diviso in insediamenti (\"naselja\"):\nComune di Bisterza o Villa del Nevoso (Ilirska Bistrica).\nInsediamenti e localit\u00e0.\nIl comune di Bisterza \u00e8 diviso in insediamenti (\"naselja\"):\nComune di Blocche o Obloca (Bloke).\nInsediamenti e localit\u00e0.\nIl comune di Blocche \u00e8 diviso in insediamenti (\"naselja\"):\nComune di Borgovecchio di Olisa (Lo\u0161ka Dolina).\nInsediamenti e localit\u00e0.\nIl comune di Borgovecchio di Olisa \u00e8 diviso in insediamenti (\"naselja\"): \nComune di Circonio (Cerknica).\nInsediamenti e localit\u00e0.\nIl comune di Circonio \u00e8 diviso nei seguenti insediamenti (\"naselja\"):\nComune di San Pietro del Carso (Pivka).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nIstria slovena.\nZona del Litorale-Carso (Obalno-kra\u0161ka).\nComune di Ancarano (Ankaran).\nInsediamenti e localit\u00e0.\nIl comune di Ancarano \u00e8 costituito da un solo insediamento (\"naselja\"):\nCitt\u00e0 e dintorni di Capodistria (Koper).\nInsediamenti e localit\u00e0.\nLa citt\u00e0 di Capodistria \u00e8 diviso nei seguenti insediamenti (\"naselja\"):\nComune di Comeno (Komen).\nInsediamenti e localit\u00e0.\nIl comune di Comeno \u00e8 diviso in insediamenti (\"naselja\"):\nComune di Divaccia (Diva\u010da).\nInsediamenti e localit\u00e0.\nIl comune di Divaccia \u00e8 diviso in insediamenti (\"naselja\"):\nComune di Erpelle-Cosina (Hrpelje-Kozina).\nInsediamenti e localit\u00e0.\nIl comune di Erpelle-Cosina \u00e8 diviso in insediamenti (\"naselja\"):\nComune di Isola (Izola).\nInsediamenti e localit\u00e0.\nIl comune di Isola \u00e8 diviso in insediamenti (\"naselja\"):\nComune di Pirano (Piran).\nInsediamenti e localit\u00e0.\nIl comune di Pirano \u00e8 diviso in insediamenti (\"naselja\"):\nComune di Sesana (Se\u017eana).\nInsediamenti e localit\u00e0.\nIl comune di Sesana \u00e8 diviso in insediamenti (\"naselja\"):\nIstria croata.\nContea Istriana (Istarska \u017dupanija).\nCitt\u00e0 e dintorni di Pola (Pula).\nInsediamenti e localit\u00e0.\nIl comune di Pola \u00e8 diviso nei seguenti insediamenti (\"naselja\"):\nCircoscrizioni o Quartieri o Rioni.\nLa citt\u00e0 di Pola \u00e8 divisa nei seguenti Comitati locali (\"Mjesni odbori\") a cui afferiscono i rioni (\"\u010detvrti\"):\nCitt\u00e0 di Albona (Labin).\nInsediamenti e localit\u00e0.\nIl comune di Albona \u00e8 diviso nei seguenti insediamenti (\"naselja\"):\nCitt\u00e0 di Buie (Buje).\nInsediamenti e localit\u00e0.\nLa citt\u00e0 di Buie \u00e8 diviso in diversi insediamenti:\nRioni cittadini di Buie (Buje).\nI rioni cittadini sono:\nCitt\u00e0 di Cittanova (Novigrad).\nInsediamenti e localit\u00e0.\nLa citt\u00e0 di Cittanova \u00e8 divisa nei seguenti insediamenti (naselja):\nCitt\u00e0 di Dignano (Vodnjan).\nInsediamenti e localit\u00e0.\nLa citt\u00e0 di Dignano \u00e8 diviso in insediamenti (\"naselja\"):\nCitt\u00e0 di Parenzo (Pore\u010d).\nInsediamenti e localit\u00e0.\nLa citt\u00e0 di Parenzo \u00e8 diviso in insediamenti (\"naselja\"):\nCitt\u00e0 di Pinguente (Buzet).\nInsediamenti e localit\u00e0.\nLa citt\u00e0 di Pinguente \u00e8 suddivisa nei seguenti insediamenti (\"naselja\"):\nCitt\u00e0 di Pisino (Pazin).\nInsediamenti e localit\u00e0.\nLa citt\u00e0 di Pisino \u00e8 diviso in insediamenti (\"naselja\"):\nCitt\u00e0 di Rovigno (Rovinj).\nInsediamenti e localit\u00e0.\nLa citt\u00e0 di Rovigno \u00e8 diviso in due insediamenti (\"naselja\"):\nCitt\u00e0 di Umago (Umag).\nInsediamenti e localit\u00e0.\nLa citt\u00e0 di Umago \u00e8 divisa in insediamenti (\"naselja\"):\nComune di Antignana (Tinjan).\nInsediamenti e localit\u00e0.\nIl comune di Antignana \u00e8 diviso in 8 insediamenti (\"naselja\"):\nComune di Arsia (Ra\u0161a).\nInsediamenti e localit\u00e0.\nIl comune di Arsia \u00e8 diviso nelle seguenti frazioni o insediamenti (\"naselja\"):\nComune di Barbana d\u2019Istria (Barban).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nComune di Canfanaro (Kanfanar).\nInsediamenti e localit\u00e0.\nIl comune di Canfanaro \u00e8 diviso in insediamenti (\"naselja\"):\nComune di Caroiba (Karojba).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nComune di Castellier-Santa Domenica (Ka\u0161telir-Labinci).\nInsediamenti e localit\u00e0.\nIl comune di Castellier-Santa Domenica \u00e8 diviso in insediamenti (\"naselja\"):\nComune di Cerreto o Cerreto Istriano (Cerovlje).\nInsediamenti e localit\u00e0.\nIl comune \u00e8 diviso in insediamenti (\"naselja\"):\nComune di Chersano (Kr\u0161an).\nInsediamenti e localit\u00e0.\nIl comune di Chersano \u00e8 diviso in insediamenti (\"naselja\"):\nComune di Fasana (Fa\u017eana).\nInsediamenti e localit\u00e0.\nIl comune di Fasana \u00e8 diviso in insediamenti (\"naselja\"):\nComune di Fontane (Funtana).\nInsediamenti e localit\u00e0.\nIl comune di Fontane ha le seguenti localit\u00e0 e insediamenti (\"naselja\"):\nComune di Gallignana (Gra\u010di\u0161\u0107e).\nInsediamenti e localit\u00e0.\nIl comune di Gallignana \u00e8 diviso in insediamenti (\"naselja\"):\nComune di Gimino (\u017dminj).\nInsediamenti e localit\u00e0.\nIl comune di Gimino \u00e8 diviso in insediamenti (\"naselja\"):\nComune di Grisignana (Gro\u017enjan).\nInsediamenti e localit\u00e0.\nIl comune di Grisignana comprende i seguenti insediamenti (naselja):\nComune di Lanischie (Lani\u0161\u0107e).\nInsediamenti e localit\u00e0.\nIl comune di Lanischie \u00e8 diviso in insediamenti (\"naselja\"):\nComune di Lisignano (Li\u017enjan).\nInsediamenti e localit\u00e0.\nIl comune di Lisignano \u00e8 diviso in insediamenti (\"naselja\"):\nComune di Lupogliano (Lupoglav).\nInsediamenti e localit\u00e0.\nIl comune di Lupogliano \u00e8 diviso in insediamenti (\"naselja\"):\nComune di Marzana (Mar\u010dana).\nInsediamenti e localit\u00e0.\nIl comune di Marzana \u00e8 diviso in insediamenti (\"naselja\"):\nComune di Medolino (Medulin).\nInsediamenti e localit\u00e0.\nIl comune di Medolino \u00e8 diviso in frazioni:\nComune di Montona (Motovun).\nInsediamenti e localit\u00e0.\nIl comune di Montona \u00e8 diviso in insediamenti (\"naselja\"):\nFrazioni afferenti.\nBattai (\"Bataji\"), Monte (\"Breg\"), Colleri (\"Kolari\"), Cragno (\"Kranceti\"), Labignani di San Pancrazio (\"Labinjani\"), Monforno (\"Monforno\"), Ravan (\"Ravan\"), Rodelli (\"Rudeli\"), Ruscnach o Rusniaco (\"Ru\u0161njak\"), Romani (\"Romani\"), Sirotici o Rosso (\"Siroti\u0107i\").\nBerdari (\"Brdari\"), Bertossi (\"Brto\u0161i\"), Bertossichi (\"Brto\u0161i\u0107i\"), Clarici (\"Klari\u0107i\"), Galli (\"Gali\"), Lazze o Ferri (\"Lazi\"), Monte Stefanich (\"\u0160tefani\u0107ev Breg\"), Paladini (\"Paladini\"), Petretichi (\"Petreti\u0107i\"), Prodani (\"Prodani\"), Stefanichi (\"\u0160tefani\u0107i\"), Valenti (\"Valenti\"), Madrussa (\"Madru\u0161i\"), Svitichi o Zvitchi (\"Cvitki\").\nBosici (\"Bo\u017ei\u0107i\"), Diviachi (\"Divjaki\"), Dagostini (\"Dago\u0161tini\"), Meloni (\"Meloni\"), Morari (\"Murari\"), Pavati (\"Pavat\"), Percichi (\"Per\u010di\u0107i\"), Pissiglione (\"Pi\u0161iljon\"), Resari (\"Re\u017eari\").\nBencici (\"Ben\u010di\u0107i\"), Cal (\"Kal\"), Calligari (\"Kaligari\"), Cotigi (\"Kotigi\"), Fiorini (\"Fiorini\"), Fleghi (\"Flegi\"), Giganti (\"\u017dugani\"), Labignani di San Bortolo (\"Labinjani\"), Locandici (\"Lokandi\u0107i\"), Monte Belletich (\"Beleti\u0107ev Breg\"), Pischi (\"Pi\u0161ki\"), Sciolazi (\"\u0160\u0107ulci\"), Sotto Iessica (\"Podjesika\"), Stanzia Flego (\"Flegova Stancija\"), Valenti (\"Valenti\"), Vesnaveri (\"Ve\u017enaveri\"), Trippe (\"Tripe\").\nComune di Orsera (Vrsar).\nInsediamenti e localit\u00e0.\nIl comune di Orsera \u00e8 diviso in insediamenti (\"naselja\"):\nComune di Pedena (Pi\u0107an).\nInsediamenti e localit\u00e0.\nIl comune di P\u00e8dena \u00e8 diviso in insediamenti (\"naselja\"):\nComune di Portole (Oprtalj).\nInsediamenti e localit\u00e0.\nIl comune di Portole \u00e8 diviso in insediamenti (\"naselja\"):\nComune di San Lorenzo del Pasenatico (Sveti Lovre\u010d o Sveti Lovre\u010d Pa\u017eenati\u010dki).\nInsediamenti e localit\u00e0.\nIl comune di San Lorenzo del Pasenatico \u00e8 diviso in insediamenti (\"naselja\"):\nComune di San Pietro in Selve (Sveti Petar u \u0160umi).\nInsediamenti e localit\u00e0.\nIl comune di San Pietro in Selve ha un solo insediamento (\"naselja\"):\nComune di Santa Domenica (Sveta Nedelja).\nInsediamenti e localit\u00e0.\nIl comune di Santa Domenica \u00e8 diviso in insediamenti (\"naselja\"):\nComune di Sanvincenti (Svetvin\u010denat).\nInsediamenti e localit\u00e0.\nIl comune di Sanvincenti \u00e8 diviso in insediamenti (\"naselja\"):\nComune di Torre-Abrega (Tar-Vabriga).\nInsediamenti e localit\u00e0.\nIl comune di Torre-Abrega \u00e8 diviso in insediamenti:\nComune di Valle o Valle d'Istria (Bale o Bal).\nInsediamenti e localit\u00e0.\nIl comune di Valle o Valle d'Istria \u00e8 diviso in insediamenti (\"naselja\"):\nComune di Verteneglio (Brtonigla).\nInsediamenti e localit\u00e0.\nIl comune di Verteneglio \u00e8 diviso in frazioni (\"naselja\"):\nComune di Visignano o Visignano d'Istria (Vi\u0161njan).\nInsediamenti e localit\u00e0.\nIl comune di Visignano \u00e8 diviso in insediamenti (\"naselja\"):\nComune di Visinada (Vi\u017einada).\nInsediamenti e localit\u00e0.\nIl comune di Visinada \u00e8 diviso in insediamenti (\"naselja\"):"}
{"id": "2204357", "revid": "106456", "url": "https://it.wikipedia.org/wiki?curid=2204357", "title": "Giulio di Novara", "text": ""}
{"id": "2204358", "revid": "22989", "url": "https://it.wikipedia.org/wiki?curid=2204358", "title": "Preadolescenti", "text": ""}
{"id": "2204360", "revid": "22989", "url": "https://it.wikipedia.org/wiki?curid=2204360", "title": "Preadolescente", "text": ""}
{"id": "2204362", "revid": "340468", "url": "https://it.wikipedia.org/wiki?curid=2204362", "title": "Kicking it", "text": ""}
{"id": "2204363", "revid": "767487", "url": "https://it.wikipedia.org/wiki?curid=2204363", "title": "Ipersurrenalismo", "text": "Per ipersurrenalismo o ipercorticalismo in campo medico si intende un esagerato aumento riguardante la produzione di ormoni corticosteroidei da parte delle ghiandole surrenali, comportando la sindrome di Cushing.\nPatologie correlate.\nL'elevata produzione porta una serie di deficienza all'organismo:\nInoltre anche la pelle risulta provata da questa anomalia, e si mostrano striature lungo il corpo.\nEziologia.\nFra le cause si riscontrano."}
{"id": "2204369", "revid": "767487", "url": "https://it.wikipedia.org/wiki?curid=2204369", "title": "Oleksandr Bilostinnyj", "text": ""}
{"id": "2204373", "revid": "599013", "url": "https://it.wikipedia.org/wiki?curid=2204373", "title": "Jerald Honeycutt", "text": ""}
{"id": "2204378", "revid": "124818276", "url": "https://it.wikipedia.org/wiki?curid=2204378", "title": "Connettore Faston", "text": "Un connettore faston \u00e8 un tipo di connettore elettrico a lama usati sia in elettronica che in elettrotecnica. Sono robusti ed economici, realizzati in molteplici varianti e per questo sono presenti in numerose apparecchiature. \nLa loro apparizione risale agli anni 1960; il loro nome deriva dal nomignolo inglese \"FastOn\" (cio\u00e8 veloci da montare) con cui comparvero per la prima volta nei cataloghi della societ\u00e0 statunitense AMP incorporated, azienda che era allora tra i maggiori produttori al mondo nel settore dei connettori e dei sistemi di connessione senza saldatura. \nCaratteristiche.\nViene realizzato in entrambi i generi:\nConnessione.\nSono disponibili modelli per vari tipi di connessione:\nTipologia.\nPer quanto riguarda l'isolamento elettrico si possono distinguere:\nNei modelli parzialmente isolati la ricopertura della connessione pu\u00f2 essere rigida o in materiale termoretraibile.\nDimensioni.\nI faston vengono caratterizzati dalla larghezza della lama espressa in millimetri. La scelta \u00e8 molto ampia (pu\u00f2 variare da circa 1,5 mm. a 9,5 mm). I pi\u00f9 comuni sono:\nI colori rosso, blu e giallo possono anche essere identificativi delle sezioni di cavo accettate dal faston: il colore rosso per cavi di sezione da 0,25 a 1 mm\u00b2, il blu da 1.5 a 2.5 mm\u00b2 e il giallo da 4 a 6 mm\u00b2\nCostruzione.\nIn base alle connessioni disponibili i faston possono essere classificati:\nMateriali.\nI materiali usati per il corpo metallico conduttivo sono:"}
{"id": "2204379", "revid": "977364", "url": "https://it.wikipedia.org/wiki?curid=2204379", "title": "Savoy Palace", "text": "Il Savoy Palace era considerato la maggiore residenza nobiliare della Londra medievale, fino alla sua distruzione durante la Rivolta dei contadini del 1381. Era situato sullo Strand, sul sito degli attuali Savoy Theatre e Savoy Hotel, che ne ricordano il nome. Nella sua area la legge era diversa dal resto di Londra.\nSavoy Palace.\nNel Medioevo, sebbene ci fossero molti palazzi nobiliari all'interno delle mura cittadine, la strada pi\u00f9 prestigiosa era lo Strand, tra la City ed il villaggio di Charing, sul luogo dell'odierno Charing Cross, (allora nella contea del Middlesex). La zona era favorita anche dalla vicinanza della via d'acqua del Tamigi e dall'essere lontano dai frequenti tumulti sociali e incendi che caratterizzavano il centro cittadino.\nEnrico III aveva concesso il terreno allo zio della Regina Eleonora di Provenza, Pietro II di Savoia, nel 1246. Il palazzo costruito in quel luogo divenne in seguito la residenza del Principe Edmund, Conte di Lancaster; i suoi discendenti, lo abitarono per tutto il XIV secolo. In quegli anni lo Strand era pavimentato fino al palazzo, prestigiosa residenza di Giovanni di Gand, zio di Riccardo II. \nDistruzione.\nDurante la Rivolta dei contadini guidata da Wat Tyler nel 1381, i rivoltosi, avversi a Giovanni di Gand per l'introduzione del testatico, demolirono sistematicamente il Savoy e distrussero ci\u00f2 che conteneva, bruciandolo o gettandolo nel fiume. Tuttavia il nome Savoy si leg\u00f2 al luogo del precedente palazzo.\nSavoy Hospital.\nSul sito del palazzo Enrico VII fond\u00f2 il Savoy Hospital per i poveri e bisognosi, lasciando per questo indicazioni nel suo testamento. Fu aperto nel 1512. \nLa grande struttura era il pi\u00f9 imponente ospedale del tempo nel paese e il primo a servirsi di un personale medico permanente. Chiuse nel 1702 e le sue strutture furono demolite nel XIX secolo. \nSavoy Chapel.\nL'unica porzione dell'ospedale a sopravvivere alle demolizioni fu la cappella dedicata a San Giovanni Battista. In passato ospitava una congregazione luterana, mentre oggi \u00e8 un tempio della Chiesa d'Inghilterra per il Ducato di Lancaster e il Royal Victorian Order.\nOggi.\nIl Savoy \u00e8 ricordato nei nomi del Savoy Hotel e del Savoy Theatre, che si trovano sul sito. Inoltre il nome Savoy si trova in diverse strutture e strade dei dintorni: Savoy Buildings, Court, Hill, Place, Row, Street e Way. Savoy Place \u00e8 la sede londinese dell'Institution of Engineering and Technology."}
{"id": "2204390", "revid": "767487", "url": "https://it.wikipedia.org/wiki?curid=2204390", "title": "Defaticamento", "text": "Il defaticamento, in inglese \"cool-down\", \u00e8 una pratica sportiva effettuata al termine dell'attivit\u00e0 fisica per portare il corpo dall'esercizio ad uno stato di riposo in maniera efficiente e vantaggiosa. Essenzialmente si distingue dalla pratica del riscaldamento la cui finalit\u00e0 \u00e8 diametralmente opposta ovvero posta all'inizio dell'attivit\u00e0 fisica. Spesso questa parte dell'allenamento viene sottovalutata e vista come meno importante rispetto ad altre componenti. Tuttavia il defaticamento pu\u00f2 avere un impatto significativo sulla salute dell'atleta.\nDefinizione.\nPer come viene impostato, il \"defaticamento\" \u00e8 un \"riscaldamento\" svolto in maniera inversa, e pu\u00f2 prevedere le stesse pratiche, come una prestazione aerobica a bassa intensit\u00e0. Esso \u00e8 per\u00f2 pi\u00f9 orientato a rilassare il corpo, e pu\u00f2 prevedere una componente volta al miglioramento della flessibilit\u00e0. Se un individuo svolge un esercizio cardiovascolare aerobico o anaerobico per un periodo di tempo protratto, \u00e8 necessario rallentare l'intensit\u00e0 dell'esercizio portandola a bassi valori (40-50% FC) e mantenere tale andamento per 5-10 minuti, ma \u00e8 possibile arrivare fino a 20 minuti in base al grado di allenamento dell'atleta, alla durata e all'intensit\u00e0 dell'esercizio.\nAnche l'intensit\u00e0 nell'esercizio pu\u00f2 essere pi\u00f9 varia, in quanto se l'esercizio \u00e8 stato pi\u00f9 intenso e con una rilevante componente anaerobica, \u00e8 possibile svolgere l'attivit\u00e0 di \"defaticamento\" anche al 70% FC, per via di una pi\u00f9 efficiente rimozione del lattato (il cui accumulo \u00e8 caratteristico dell'esercizio anaerobico). Questa modifica contribuir\u00e0 a riportare il battito cardiaco ai valori iniziali, e impedir\u00e0 al sangue di accumularsi nelle estremit\u00e0 inferiori, potenzialmente portando a vertigini, giramenti di testa e svenimento. Eseguendo infatti una blanda attivit\u00e0 continuata, si mantengono in attivit\u00e0 i muscoli degli arti inferiori promuovendo un ritorno venoso in un ciclo di contrazione e rilassamento. Esso pu\u00f2 anche prevenire altri potenziali problemi legati all'esercizio come le irregolarit\u00e0 cardiache, proprio per la sua funzione di rallentamento del battito cardiaco. Il \"defaticamento\" aiuta a riportare ai livelli iniziali anche la respirazione e la temperatura corporea.\nUn altro importante effetto del \"defaticamento\" \u00e8 quello di rimuovere l'acido lattico ed altri metaboliti accumulati nel sangue e nei muscoli, riportando il sangue dalla periferia verso il centro del corpo. Quando viene svolta un'attivit\u00e0 leggera dopo l'esercizio, questo permette che il lattato prodotto sia rimosso pi\u00f9 rapidamente. Una parte del lattato accumulato viene metabolizzato per via aerobica per supportare parte della richiesta di ATP per svolgere la stessa attivit\u00e0 leggera.\nSembra inoltre che l'accumulo di lattato sia rimosso dal sangue pi\u00f9 rapidamente se l'attivit\u00e0 leggera prevede il reclutamento dei muscoli attivi durante lo sforzo lattacido, e non dai muscoli che erano inattivi. Questi effetti sulla rimozione del lattato assumono maggiore importanza nell'ambito dell'esercizio anaerobico coi pesi (\"Resistance training\") o dell'esercizio cardiovascolare ad alta intensit\u00e0, che per caratteristica impongono un alto accumulo di questa molecola nei muscoli e nel sangue. Il \"defaticamento\" contribuisce anche a ridurre gradualmente i livelli di catecolammine (adrenalina e noradrenalina) nel sangue, le quali subiscono un importante innalzamento durante le attivit\u00e0 con una forte componente anaerobica. Alti livelli di catecolammine possono essere cause di irregolarit\u00e0 cardiache per i soggetti a rischio, pi\u00f9 spesso a seguito dell'esercizio piuttosto che durante. Infatti le catecolammine hanno una forte attivit\u00e0 eccitatoria, innalzando o mantenendo elevato il battito cardiaco. Anche se irregolarit\u00e0 cardiache correlate all'esercizio sono piuttosto rare, il \"defaticamento\" pu\u00f2 rivelarsi un'importante attivit\u00e0 preventiva e precauzionale, soprattutto per gli anziani.\nAnche la flessibilit\u00e0 \u00e8 un importante componente del \"defaticamento\". Poich\u00e9 uno degli obiettivi di questa pratica \u00e8 anche il rilassamento dei muscoli, portandoli al loro stato di allungamento iniziale dopo l'esercizio, eseguire lo \"stretching\" correttivo (statico e miofasciale) potrebbe essere appropriato durante questa fase. Alcuni studi hanno mostrato che 20 minuti di defaticamento risultano in un minore indolenzimento muscolare (DOMS) nelle successive 24 ore, mentre altre ricerche suggeriscono che questa pratica non produrrebbe una riduzione del DOMS."}
{"id": "2204393", "revid": "709565", "url": "https://it.wikipedia.org/wiki?curid=2204393", "title": "Santu Casanova", "text": "Fu battezzato come Pierre-Toussaint Casanova, ma prefer\u00ec usare la versione c\u00f2rsa del suo nome. \u00c8 noto anche con il soprannome di \"Ziu Santu\".\nSuo padre era da Riventosa e sua madre da Arburi. Cominci\u00f2 a scrivere in italiano; fra le sue opere si distinguono \"Meraviglioso testamento di Francesco, morto in Cargese li 18 maggio 1875\" (1876), \"Contrasto curioso fra un Guagnese e un Chiglianese\" (1876) e \"Morte e funerali di Spanetto\" (1892).\nNel 1896 fond\u00f2 il settimanale satirico \"A Tramuntana\", la prima rivista interamente in lingua c\u00f2rsa, pubblicata sino al 1914. \"A Tramuntana\" trattava di tutti i soggetti: economici, sociali, scientifici, letterari e politici. In essa Casanova cerc\u00f2 di fissare l'ortografia del c\u00f2rso.\nIn questa rivista sono stati pubblicati tutti i futuri autori in lingua c\u00f2rsa, fra i quali Petru Rocca.\nAlla fine della sua vita Santu Casanova fu accusato dalle autorit\u00e0 francesi di essere un irredentista favorevole all'unione della Corsica all'Italia. Infatti alla fine degli anni trenta in Corsica la simpatia per l'Italia raggiungeva punte impensabili e Santu Casanova (che morir\u00e0 esule in Italia, a Livorno) produsse scritti e poesie celebrative della guerra d'Etiopia.\nDal 1962 \u00e8 sepolto ad Arburi, il suo paese d'origine."}
{"id": "2204399", "revid": "200154", "url": "https://it.wikipedia.org/wiki?curid=2204399", "title": "Petru Lucciana", "text": ""}
{"id": "2204409", "revid": "287204", "url": "https://it.wikipedia.org/wiki?curid=2204409", "title": "I cani fantasma", "text": "I cani fantasma (\"The Barking Ghost\") \u00e8 il trentaduesimo numero della serie horror per ragazzi \"Piccoli brividi\", scritta da R. L. Stine.\nTrama.\nIl dodicenne Cooper si \u00e8 appena trasferito con la sua famiglia nel Maine, in una vecchia casa situata nel folto del bosco. Cooper \u00e8 un ragazzino piuttosto pauroso, va in panico davvero per un nonnulla e suo fratello Mickey questo lo sa bene, non per niente il suo passatempo preferito \u00e8 giocargli brutti scherzi facendolo spaventare a morte. Questa sua paura cronica non lo aiuter\u00e0 per niente quando inizier\u00e0 a vedere un'aggressiva coppia di labrador neri girare intorno a casa sua e poi addirittura dentro casa sua! I cani iniziano a perseguitare Cooper, lo inseguono nel bosco, intorno a casa e addirittura durante la notte li trova in salotto e poi la mattina in cucina. Nessuno, a parte Cooper, si accorge della presenza della coppia di cani che continua a gironzolare intorno a casa e quindi, quando Cooper racconta tutto ai suoi genitori e a suo fratello, nessuno gli crede, tutti pensano che abbia lavorato di fantasia per via delle sue paure e poi, in un secondo momento, i suoi genitori si convincono che Cooper abbia inventato la storia dei cani perch\u00e9 non riesce ad accettare il trasloco. Perch\u00e9 quella coppia di cani continua a perseguitare Cooper? Perch\u00e9 solo lui sembra vederli? Sta forse impazzendo? \u00c8 solo quando conoscer\u00e0 la coetanea vicina di casa Fergie che, finalmente, trover\u00e0 una risposta alle sue domande, ovvero che i due cani sono due ragazzi che a causa di una maledizione furono trasformati in cani fantasma e da secoli cercano di catturare due ragazzi per scambiare i propri corpi. Trasformati cos\u00ec in cani Cooper e Fergie mandano i loro falsi loro nello stesso posto per scambiare i corpi, ma entrano dentro anche due scoiattoli... alla fine Cooper e Fergie si ritrovano nel corpo di due scoiattoli."}
{"id": "2204448", "revid": "300067", "url": "https://it.wikipedia.org/wiki?curid=2204448", "title": "Volodymyr Tka\u010denko", "text": ""}
{"id": "2204450", "revid": "1544245", "url": "https://it.wikipedia.org/wiki?curid=2204450", "title": "Transport for London", "text": "Transport for London, meglio nota attraverso l'acronimo TfL, \u00e8 un'autorit\u00e0 locale pubblica che regola gran parte del trasporto pubblico di Londra. Fa parte dell'Autorit\u00e0 della Grande Londra ed \u00e8 presieduta dal sindaco della citt\u00e0.\nStoria.\nLa TfL venne creata nel 2000 dalla Greater London Authority tramite il \"Greater London Authority Act 1999\". Esso eredit\u00f2 la maggior parte delle funzioni del predecessore \"London Regional Transport\". Soltanto nel 2003 acquis\u00ec la responsabilit\u00e0 della Metropolitana di Londra dopo una controversia sulla propriet\u00e0 della stessa da estendere ai privati.\nOrganizzazione.\nLa TfL \u00e8 organizzato in tre direzioni centrali, ognuna delle quali \u00e8 responsabile di un diverso aspetto delle modalit\u00e0 di trasporto:\nOgnuna delle unit\u00e0 principali ha la sua precisa identit\u00e0 segnata da differenti colori del classico logo dei trasporti pubblici di Londra. Il logo interamente di colore blu senza alcuna scritta nella barra orizzontale, rappresenta il TfL nel suo complesso.\nTariffe.\nLa maggior parte dei sistemi di trasporto che operano sotto il controllo della TfL hanno il loro proprio regime tariffario. I bus e tram hanno un loro particolare regime tariffario che viene integrato fra loro. DLR e Metropolitana sono a loro volta integrate in un unico regime tariffario.\nI due regimi sono poi stati conglobati nella Travelcard, un unico biglietto che consente l'utilizzo intermodale di diversi sistemi di trasporto pubblico pagando un unico biglietto. Questo viene accettato, per la durata da un giorno ad un anno, e nella doppia versione \"peak\" e \"off-peak\" (ore di picco e fuori picco), su DLR, bus, ferrovia, tram e Metropolitana, prevedendo anche uno sconto sulle tariffe di diversi servizi fluviali sul Tamigi.\nLa Oyster Card \u00e8 una \"contactless smart card\" (carta intelligente a trasmissione di impulsi) introdotta nel 2003, che pu\u00f2 essere usata per pagare tariffe individuali o essere caricata con altre tipologie di biglietti. Essa viene usata avvicinando la carta all'apposito lettore. I lettori si trovano sulle porte di accesso ai treni. L'\"Oyster PAYG\" ha una disponibilit\u00e0 di trasporti giornaliera ed \u00e8 pi\u00f9 economica della \"Travelcard\".\nPianificazione dei viaggi.\nTfL ha sviluppato un \"Journey Planner\" che consente ai passeggeri di pianificare i loro viaggi in modo da pagare la tariffa pi\u00f9 bassa in funzione delle loro necessit\u00e0 di servizio di trasporto. Il sistema \u00e8 accessibile su internet, in diversi chioschi e per telefono.\nDivieto per le bevande alcoliche.\nDal 1\u00ba giugno 2008, le bevande alcoliche sono vietate sui treni, bus, tram, Docklands Light Railway ed in tutte le stazioni di Londra. Il divieto riguarda anche il trasporto di contenitori aperti di sostanze alcoliche."}
{"id": "2204451", "revid": "143439", "url": "https://it.wikipedia.org/wiki?curid=2204451", "title": "TVNS", "text": ""}
{"id": "2204463", "revid": "110157", "url": "https://it.wikipedia.org/wiki?curid=2204463", "title": "Il serpente di bronzo (oratorio)", "text": "Il serpente di bronzo (ZWV 61) \u00e8 una cantata sacra (oratorio) in italiano in un atto di Jan Dismas Zelenka su libretto di Stefano Benedetto Pallavicino.\nComposta nel 1730, la cantata sacra \"Il serpente di bronzo\" fu per la prima volta rappresentata il Venerd\u00ec Santo dello stesso anno a Dresda. La composizione si inserisce nel contesto della musica sacra cattolica che veniva eseguita presso la corte Sassone-Polacca, che a partire dagli anni '20 del Settecento ebbe inizi\u00f2 il suo periodo di massimo splendore. Questo lavoro fu ripreso almeno altre 2 volte entro i due anni successivi alla prima, anche se le date non ci giungono note.\nIl libretto de \"Il serpente di bronzo\" con la sua drammatizzazione della narrazione biblica (numeri 21, 4-9) segue la tradizione dell'oratorio italiano. Mentre nella storia originale viene fatto solamente riferimento a una discussione fra Dio, Mos\u00e8 e gli Israeliti, il poeta di corte di Dresda Pallavicini aggiunse tre personaggi in pi\u00f9 (Aziaria, Egla e Namuel) al fine di farne una breve storia.\nInusuale nell'oratorio italiano e inevitabili in questa storia sono le due apparizioni di Dio come persona parlante. Inoltre questo lavoro si differenzia dal punto di vista della forma musica: non vi \u00e8 la presenza della sinfonia (o ouverture) iniziale, ma spetta al coro di aprire e chiudere l'oratorio.\nTrama.\nA seguito di un coro introduttivo con gli Israeliti che maledicono il loro viaggio nel deserto sulla via per la Terra Promessa, Azaria ed Egla desiderano ritornare in Egitto e si lamentano del loro infelice destino. Al cospetto di un'imminente morte, Mos\u00e8 prega l'aiuto del Signore. L'Eterno quindi ordina a Mos\u00e8: \"Fa un serpente ardente e mettilo sopra un'asta; e avverr\u00e0 che chiunque sar\u00e0 morso e lo guarder\u00e0, vivr\u00e0\". Mos\u00e8 fa dunque quanto gli fu detto e avveniva che, quando un serpente mordeva qualcuno, se questi guardava il serpente di bronzo, viveva (2\u00b0 testo Giovanni 3, 14). Dopo un cambiamento di scena, troviamo nuovamente la triste Elga la quale piange per il destino del giovane figlio, fino a che non giunge Azaria che le porta la notizia di una possibile salvezza. Prima che il lavoro giunga alla fine, Mos\u00e8 si rivolge alla croce di Ges\u00f9 Cristo, della quale l'innalzamento \u00e8 un archetipo.\nRegistrazioni.\nL'unica registrazione (e rappresentazione in tempi moderni) di questa cantata sacra fu prodotta tra il 18 e il 21 agosto 2005 nella Sala Rothmayer del Castello di Praga."}
{"id": "2204464", "revid": "72431", "url": "https://it.wikipedia.org/wiki?curid=2204464", "title": "Sabbinirica", "text": ""}
{"id": "2204469", "revid": "123705154", "url": "https://it.wikipedia.org/wiki?curid=2204469", "title": "Grob Aerospace", "text": "La Grob Aerospace GmbH \u00e8 un'azienda aeronautica tedesca specializzata nella produzione di alianti. \nStoria.\nAffonda le sue radici nella Grob-Werke, che si dedic\u00f2 alla produzione di macchine e motori. Nella sua storia ha costruito anche un aereo turboelica ed un jet bireattore commerciale. L'azienda \u00e8 fallita il 18 agosto 2008 e, dopo essere stata in predicato di essere acquistata dalla cinese Guizhou Aircraft Industry Corporation o dalla tedesca H3 Aerospace, \u00e8 stata acquisita da quest'ultima che l'ha rinominata Grob Aircraft e ha ripreso la produzione l'anno successivo.\n "}
{"id": "2204470", "revid": "712828", "url": "https://it.wikipedia.org/wiki?curid=2204470", "title": "Jukei", "text": ""}
{"id": "2204473", "revid": "767487", "url": "https://it.wikipedia.org/wiki?curid=2204473", "title": "Busta Flex", "text": "Fin da giovanissimo si avvia al rap, insieme al fratello Jimi Hilife. I due condividono l'esperienza negli Original Blue Funk, gruppo che Busta lascer\u00e0 presto.\nLasciato il gruppo, grazie alla sua abilit\u00e0 di freestyler, Busta riesce a farsi notare dal dj francese Cut Killer, che lo include nella tracklist della sua compilation \"Hip Hop Soul Party 2\", del 1997.\nBusta Flex incide per l'occasione \"Style Gratuit\" e \"C'est moi qui paie\", realizzata in collaborazione con Shankane.\nNel 1997, l'incontro con Kool Shen, degli NTM, gli fa ottenere un contratto discografico con la Warner Music.\nUn anno dopo Busta incide il suo primo disco solista, dal titolo \"Busta Flex\", vendendo pi\u00f9 di 100.000 copie.\nPartecipa anche alla tourn\u00e9e degli NTM e incide vari featuring.\nNel 2000 esce l'album \"Sexe, Violence, Rap &amp; Flooze\" e due anni pi\u00f9 tardi, nel 2002, vede la luce \"Eclipse\". \nNel luglio 2006, dopo quattro anni dall'ultimo lavoro, Busta Flex torna in studio ed esce \"La Pi\u00e8ce Maitresse\", lanciato sul mercato dal singolo \"J'me fais rare\".\nInoltre la versione strumentale della sua canzone \"Cliclicboom\" (prodotta da DJ Khalil) \u00e8 ascoltabile nella colonna sonora del videogioco \"\"."}
{"id": "2204478", "revid": "767487", "url": "https://it.wikipedia.org/wiki?curid=2204478", "title": "Paride Rombi", "text": "Biografia.\nOriginario di Calasetta, in Sardegna, isola linguistica tabarchina (variante della lingua ligure), svolse l'attivit\u00e0 di magistrato. \n\"Perdu\", edito dalla Arnoldo Mondadori Editore e, attualmente, dalla Ilisso, \u00e8 stato il suo maggiore successo; ebbe infatti quattro edizioni e numerose traduzioni all'estero (Stati Uniti, Germania, Francia, Danimarca, Regno Unito, Argentina, Svezia).\nAltri suoi scritti sono stati:"}
{"id": "2204480", "revid": "767487", "url": "https://it.wikipedia.org/wiki?curid=2204480", "title": "Valdis Valters", "text": "Carriera.\nEntrambi i suoi figli, Kristaps e Sandis, hanno seguito le orme del padre."}
{"id": "2204485", "revid": "76963", "url": "https://it.wikipedia.org/wiki?curid=2204485", "title": "Zelda Rubinstein", "text": "Biografia.\nNata a Pittsburgh, in Pennsylvania, da ebrei polacchi, studi\u00f2 Batteriologia alla University of Pittsburgh, specializzandosi poi alla University of California di Berkeley, dove studi\u00f2 anche recitazione e lavor\u00f2 come ricercatrice. A causa di un deficit della ghiandola pituitaria anteriore, che produce l'ormone della crescita, l'attrice era alta solamente 130 cm.\nLa sua carriera cinematografica inizi\u00f2 relativamente tardi: dopo aver vissuto diversi anni in Europa torn\u00f2 negli Stati Uniti e debutt\u00f2 nel film \"Sotto l'arcobaleno\" (1981), ma conobbe ben presto la popolarit\u00e0 grazie al ruolo dell'eccentrica medium Tangina Barrons nella trilogia di \"Poltergeist\" (1982, 1986 e 1988).\nTra gli altri film a cui prese parte nella seconda met\u00e0 degli anni ottanta vi sono \"Sixteen Candles - Un compleanno da ricordare\", \"L'angoscia\" e \"Cara dolce strega\", mentre tra il 1992 e il 1994 interpret\u00f2 Ginny nel telefilm \"La famiglia Brock\". Negli anni successivi lavor\u00f2 in produzioni per lo pi\u00f9 indipendenti e televisive, fino alle sue ultime apparizioni nei film \"Southland Tales - Cos\u00ec finisce il mondo\" e \"Behind the Mask - Vita di un serial killer\", entrambi del 2006.\nMor\u00ec il 27 gennaio 2010 all'et\u00e0 di 76 anni."}
{"id": "2204486", "revid": "327495", "url": "https://it.wikipedia.org/wiki?curid=2204486", "title": "Vroengard", "text": ""}
{"id": "2204488", "revid": "124808", "url": "https://it.wikipedia.org/wiki?curid=2204488", "title": "Princeton-Plainsboro Hospital", "text": ""}
{"id": "2204497", "revid": "300067", "url": "https://it.wikipedia.org/wiki?curid=2204497", "title": "Aleksandr Belostennyi", "text": ""}
{"id": "2204499", "revid": "767487", "url": "https://it.wikipedia.org/wiki?curid=2204499", "title": "Valerij Hoborov", "text": ""}
{"id": "2204501", "revid": "729019", "url": "https://it.wikipedia.org/wiki?curid=2204501", "title": "Gran Premio motociclistico della Comunit\u00e0 Valenciana 2000", "text": "Il Gran Premio motociclistico della Comunit\u00e0 Valenciana 2000 corso il 17 settembre, \u00e8 stato il tredicesimo Gran Premio della stagione 2000 e ha visto vincere la Yamaha di Garry McCoy nella classe 500, Shin'ya Nakano nella classe 250 e Roberto Locatelli nella classe 125."}
{"id": "2204517", "revid": "287204", "url": "https://it.wikipedia.org/wiki?curid=2204517", "title": "Bill Hosket", "text": ""}
{"id": "2204518", "revid": "21760046", "url": "https://it.wikipedia.org/wiki?curid=2204518", "title": "Regio IV", "text": ""}
{"id": "2204519", "revid": "21760077", "url": "https://it.wikipedia.org/wiki?curid=2204519", "title": "Regio I", "text": ""}
{"id": "2204523", "revid": "599013", "url": "https://it.wikipedia.org/wiki?curid=2204523", "title": "Agliano", "text": ""}
{"id": "2204528", "revid": "83531", "url": "https://it.wikipedia.org/wiki?curid=2204528", "title": "Giovanni Pascoli", "text": "Dal \"Fanciullino\", articolo programmatico pubblicato per la prima volta nel 1897, emerge una concezione intima e interiore del sentimento poetico, orientato alla valorizzazione del particolare e del quotidiano, e al recupero di una dimensione infantile e quasi primitiva. D'altra parte, solo il poeta pu\u00f2 esprimere la voce del \"fanciullino\" presente in ognuno: quest'idea consente a Pascoli di rivendicare per s\u00e9 il ruolo, per certi versi ormai anacronistico, di \"poeta vate\", e di ribadire allo stesso tempo l'utilit\u00e0 morale (specialmente consolatoria) e civile della poesia.\nEgli, pur non partecipando attivamente ad alcun movimento letterario dell'epoca, n\u00e9 mostrando particolare propensione verso la poesia europea contemporanea (al contrario di D'Annunzio), manifesta nella propria produzione tendenze prevalentemente spiritualistiche e idealistiche, tipiche della cultura di fine secolo segnata dal progressivo esaurirsi del positivismo.\nComplessivamente la sua opera appare percorsa da una tensione costante tra la vecchia tradizione classicista ereditata dal maestro Giosu\u00e8 Carducci, e le nuove tematiche decadenti. Risulta infatti difficile comprendere il vero significato delle sue opere pi\u00f9 importanti, se si ignorano i dolorosi e tormentosi presupposti biografici e psicologici che egli stesso riorganizz\u00f2 per tutta la vita, in modo ossessivo, come sistema semantico di base del proprio mondo poetico e artistico.\nBiografia.\nAnni giovanili.\nGiovanni Pascoli nacque il 31 dicembre 1855 a San Mauro (oggi San Mauro Pascoli in suo onore) in provincia di Forl\u00ec all'interno di una famiglia benestante, quarto dei dieci figli - due dei quali morti molto piccoli - di Ruggero Pascoli, amministratore della tenuta \"La Torre\" della famiglia dei principi Torlonia, e di Caterina Vincenzi Alloccatelli. I suoi familiari lo chiamavano affettuosamente \"Zvan\u00ec\". Il 10 agosto 1867, quando Giovanni aveva dodici anni, il padre fu assassinato con una fucilata, sul proprio calesse, mentre tornava a casa da Cesena.\nLe ragioni del delitto, forse di natura politica o forse dovute a contrasti di lavoro, non furono mai chiarite e i responsabili rimasero ignoti, nonostante tre processi celebrati e nonostante la famiglia avesse forti sospetti sull'identit\u00e0 dell'assassino, come traspare evidentemente nella poesia \"La cavalla storna\": il probabile mandante fu infatti un delinquente, Pietro Cacciaguerra (al quale Pascoli fa riferimento, senza nominarlo, nella lirica \"Tra San Mauro e Savignano\"), possidente ed esperto fattore da bestiame, che divenne successivamente agente per conto del principe, coadiuvando l'amministratore Achille Petri, subentrato a Ruggero Pascoli dopo il delitto. I due sicari, i cui nomi correvano di bocca in bocca in paese, furono Luigi Pagliarani detto \"Big\u00e9ca\" (fervente repubblicano), e Michele Dellarocca, probabilmente fomentati dal presunto mandante.\nSempre da Pascoli venne scritta una poesia in ricordo della notte dell'assassinio del padre, X agosto, la notte di San Lorenzo, la stessa notte in cui mor\u00ec il padre.\nSull'intricatissima vicenda del delitto Pascoli \u00e8 stato pubblicato il volume di Rosita Boschetti \"Omicidio Pascoli. Il complotto\" frutto di ricerche negli archivi locali e che, oltre a pubblicare documentazione inedita, formula l'ipotesi di un complotto perpetrato ai danni dell'amministratore Pascoli. Il trauma lasci\u00f2 segni profondi nel poeta. La famiglia cominci\u00f2 a perdere gradualmente il proprio stato economico e successivamente a subire una serie impressionante di lutti, disgregandosi: costretti a lasciare la tenuta, l'anno successivo morirono la sorella Margherita di tifo, e la madre per un attacco cardiaco (di \"crepacuore\", si disse), nel 1871 il fratello Luigi, colpito da meningite, e nel 1876 il fratello maggiore Giacomo, di tifo. Da recenti studi anche il fratello maggiore, che aveva tentato inutilmente di ricostituire il nucleo familiare a Rimini, potrebbe essere stato assassinato, forse avvelenato. Giacomo infatti nell'anno in cui mor\u00ec ricopriva la carica di assessore comunale e pare conoscesse personalmente coloro che avevano partecipato al complotto per uccidere il padre, oltre al fatto che i giovani fratelli Pascoli (in particolare Raffaele e Giovanni) si erano avvicinati a tal punto alla verit\u00e0 sul delitto da essere minacciati di morte.\nLe due sorelle Ida (1863-1957) e Maria (1865-1953) andarono a studiare nel collegio del convento delle monache agostiniane, a Sogliano al Rubicone, dove viveva Rita Vincenzi, sorella della madre Caterina e dove rimasero dieci anni: nel 1882, uscite di convento, Ida e Maria chiesero aiuto al fratello Giovanni, che dopo la laurea insegnava al Liceo Duni di Matera, chiedendogli di vivere con lui, facendo leva sul senso di dovere e di colpa di Giovanni, il quale durante i 9 anni universitari non si era pi\u00f9 occupato delle sorelle. Nella biografia scritta dalla sorella Maria, \"Lungo la vita di Giovanni Pascoli\", il futuro poeta \u00e8 presentato come un ragazzo solido e vivace, il cui carattere non \u00e8 stato alterato dalle disgrazie; per anni, infatti, le sue reazioni parvero essere volitive e tenaci, nell'impegno a terminare il liceo e a cercare i mezzi per proseguire gli studi universitari, nonch\u00e9 nel puntiglio, sempre frustrato, nel ricercare e perseguire l'assassino del padre. Questo desiderio di giustizia non sar\u00e0 mai voglia di vendetta, e Pascoli si pronuncer\u00e0 sempre contro la pena di morte e contro l'ergastolo, per motivi principalmente umanitari.\nI primi studi.\nNel 1871, all'et\u00e0 di quindici anni e dopo la morte del fratello Luigi avvenuta per meningite il 19 ottobre dello stesso anno, Giovanni Pascoli dovette lasciare il collegio Raffaello dei padri Scolopi di Urbino; si trasfer\u00ec a Rimini, per frequentare il liceo classico Giulio Cesare. Giovanni giunse a Rimini assieme ai suoi cinque fratelli: Giacomo (19 anni), Raffaele (14), Alessandro Giuseppe, (12), Ida (8), Maria (6, chiamata affettuosamente Mari\u00f9). \u00abL'appartamento, gi\u00e0 scelto da Giacomo ed arredato con lettini di ferro e di legno, e con mobili di casa nostra, era in uno stabile interno di via San Simone, e si componeva del pianterreno e del primo piano\u00bb, scrive Mari\u00f9: \u00abLa vita che si conduceva a Rimini\u2026 era di una economia che appena consentiva il puro necessario\u00bb. Pascoli termin\u00f2 infine gli studi liceali a Cesena dopo aver frequentato il ginnasio e il liceo al prestigioso Liceo Dante di Firenze, e aver fallito l'esame di licenza a causa delle materie scientifiche.\nL'universit\u00e0 e l'impegno politico.\nGrazie a una borsa di studio di 600 lire (che poi perse per aver partecipato a una manifestazione studentesca) Pascoli si iscrisse all'Universit\u00e0 di Bologna, dove ebbe come docenti il poeta Giosu\u00e8 Carducci e il latinista Giovanni Battista Gandino, e divent\u00f2 amico del poeta e critico Severino Ferrari. Conosciuto Andrea Costa e avvicinatosi al movimento anarco-socialista, cominci\u00f2, nel 1877, a tenere comizi a Forl\u00ec e a Cesena. Durante una manifestazione socialista a Bologna, dopo l'attentato fallito dell'anarchico lucano Giovanni Passannante ai danni del re Umberto I, il giovane poeta lesse pubblicamente un proprio sonetto dal presunto titolo \"Ode a Passannante\". L'ode venne subito dopo strappata (probabilmente per timore di essere arrestato o forse pentito, pensando all'assassinio del padre) e di essa si conoscono solamente gli ultimi due versi tramandati oralmente: \u00abcolla berretta d'un cuoco, faremo una bandiera\u00bb.\nLa paternit\u00e0 del componimento fu oggetto di controversie: sia la sorella Maria sia lo studioso Piero Bianconi negarono che egli avesse scritto tale ode (Bianconi la defin\u00ec \u00abla pi\u00f9 celebre e citata delle poesie inesistenti della letteratura italiana\u00bb). Bench\u00e9 non vi sia alcuna prova tangibile sull'esistenza dell'opera, Gian Battista Lolli, vecchio segretario della federazione socialista di Bologna e amico del Pascoli, dichiar\u00f2 di aver assistito alla lettura e attribu\u00ec al poeta la realizzazione della lirica. Pascoli fu arrestato il 7 settembre 1879, per aver partecipato a una protesta contro la condanna di alcuni anarchici, i quali erano stati a loro volta imprigionati per i disordini generati dalla condanna di Passannante. Durante il loro processo, il poeta url\u00f2: \u00abSe questi sono i malfattori, evviva i malfattori!\u00bb\nDopo poco pi\u00f9 di cento giorni, esclusa la maggiore gravit\u00e0 del reato, con sentenza del 18 novembre 1879, la Corte d'Appello rinvi\u00f2 gli imputati - Pascoli e Ugo Corradini - davanti al Tribunale: il processo, in cui Pascoli era difeso dall'avvocato Barbanti, ebbe luogo il 22 dicembre, chiamato a testimone anche il maestro Giosu\u00e8 Carducci che invi\u00f2 una sua dichiarazione: \"Il Pascoli non ha capacit\u00e0 a delinquere in relazione ai fatti denunciati\". Viene assolto ma attraversa un periodo difficile, medita il suicidio ma il pensiero della madre defunta lo fa desistere, come dir\u00e0 nella poesia \"La voce\". Alla fine riprende gli studi con impegno.\nNonostante le simpatie verso il movimento anarco-socialista in et\u00e0 giovanile, nel 1900, quando Umberto I venne ucciso da un altro anarchico, Gaetano Bresci, Pascoli rimase amareggiato dall'accaduto e compose la poesia \"Al Re Umberto\". Abbandona la militanza politica, mantenendo un socialismo umanitario che incoraggiasse l'impegno verso i deboli e la concordia universale tra gli uomini, argomento di alcune liriche:\nLa docenza.\nDopo la laurea, conseguita nel 1882 con una tesi su Alceo, Pascoli intraprese la carriera di insegnante di latino e greco nei licei di Matera e di Massa. Dopo le vicissitudini e i lutti, il poeta aveva finalmente ritrovato la gioia di vivere e di credere nel futuro. Ecco cosa scrive all'indomani della laurea da Argenta:\"Il prossimo ottobre andr\u00f2 professore, ma non so ancora dove: forse lontano; ma che importa? Tutto il mondo \u00e8 paese ed io ho risoluto di trovar bella la vita e piacevole il mio destino\". \nSu richiesta delle sorelle Ida e Maria, fino al 1882 nel convento di Sogliano, Pascoli riformul\u00f2 il proprio progetto di vita, sentendosi in colpa per avere abbandonato le sorelle negli anni universitari. Ecco a tale proposito una lettera di Giovanni scritta da Argenta il 3 luglio 1882, il quale, ripreso dalle sorelle per averle abbandonate, cos\u00ec risponde:\n\"Povere bambine! Sotto ogni parola di quella vostra lettera cos\u00ec tenera, io leggevo un rimprovero per me, io intravedevo una lagrima!.\" \nE ancora da Matera il poeta scrive nell'ottobre del 1882:\n\"Amate voi me, che ero lontano e parevo indifferente, mentre voi vivevate nell'ombra del chiostro [...] Amate voi me, che sono accorso a voi soltanto quando escivate dal convento raggianti di mite contentezza, m'amate almeno come le gentili compagne delle vostre gioie e consolatrici dei vostri dolori?\". \nIl 22 settembre 1882 era stato iniziato alla massoneria, presso la loggia \"Rizzoli\" di Bologna. Il testamento massonico autografo del Pascoli, a forma di triangolo (il triangolo \u00e8 un simbolo massonico), \u00e8 stato rinvenuto nel 2002. Dal 1887 al 1895 insegn\u00f2 a Livorno al Ginnasio-Liceo \"Guerrazzi e Niccolini\", nel cui archivio si trovano ancora lettere e appunti scritti di suo pugno. Intanto inizi\u00f2 la collaborazione con la rivista \"Vita nuova\", su cui uscirono le prime poesie di \"Myricae\", raccolta che continu\u00f2 a rinnovarsi in cinque edizioni fino al 1900.\nVinse inoltre per ben tredici volte la medaglia d'oro al Concorso di poesia latina di Amsterdam, col poemetto \"Veianus\" e coi successivi \"Carmina\". Nel 1894 fu chiamato a Roma per collaborare con il Ministero della pubblica istruzione. Nella capitale fece la conoscenza di Adolfo De Bosis, che lo invit\u00f2 a collaborare alla rivista Convito (dove sarebbero infatti apparsi alcuni tra i componimenti pi\u00f9 tardi riuniti nel volume \"Poemi conviviali\"), e di Gabriele D'Annunzio, il quale lo stimava, anche se il rapporto tra i due poeti fu sempre complesso.\nGiuliano Di Bernardo, a capo del Grande Oriente d'Italia dal '90 al '93, nel 2017 ha esplicitamente dichiarato l'appartenenza di Pascoli e Carducci alla massoneria, per un certo periodo nelle logge.\nIl \"nido\" di Castelvecchio.\nDivenuto professore universitario nel 1895 e costretto dalla sua professione a lavorare in pi\u00f9 citt\u00e0 (Bologna, Messina e Pisa), egli non si radic\u00f2 mai in esse, preoccupandosi sempre di garantirsi una \"via di fuga\" verso il proprio mondo di origine, quello agreste. Tuttavia il punto di arrivo sarebbe stato sul versante appenninico opposto a quello da cui proveniva la sua famiglia. Nel 1895 infatti si trasfer\u00ec con la sorella Maria nella Media Valle del Serchio nel piccolo borgo di Castelvecchio nel comune di Barga, in una casa che divenne la sua residenza stabile quando (impegnando anche alcune medaglie d'oro vinte al Concorso di poesia latina di Amsterdam) pot\u00e9 acquistarla. \nDopo il matrimonio della sorella Ida con il romagnolo Salvatore Berti, matrimonio che il poeta aveva contemplato e seguito sin dal 1891, Pascoli vivr\u00e0 in seguito alcuni mesi di grande sofferenza per l'indifferenza della sorella Ida nei suoi confronti e le continue richieste economiche da parte di lei e del marito, vivendo la cosa come una profonda ferita dopo i dieci anni di sacrifici e dedizione alle sorelle, a causa delle quali il poeta aveva di fatto pi\u00f9 volte rinunciato all'amore. A tale proposito, una mostra dedicata agli \"Amori di Zvan\u00ec\" e allestita dal Museo Casa Pascoli nel 2013, getta luce sulle vicende amorose inedite di Pascoli, chiarendo finalmente il suo desiderio pi\u00f9 volte manifestato di crearsi una propria famiglia. Molti particolari della vita personale, emersi dalle lettere private, furono taciuti dalla celebre biografia scritta da Maria Pascoli, poich\u00e9 giudicati da lei sconvenienti o non conosciuti.\nIl fidanzamento con la cugina Imelde Morri di Rimini, all'indomani delle nozze di Ida, organizzato all'insaputa di Mari\u00f9, dimostra infatti il reale intento del poeta. Di fronte alla disperazione di Mari\u00f9, che non avrebbe mai accettato di sposarsi, n\u00e9 l'ingerenza di un'altra donna in casa sua, Pascoli ancora una volta rinuncer\u00e0 al proposito di vita coniugale.\nSi pu\u00f2 affermare che la vita moderna della citt\u00e0 non entr\u00f2 mai, neppure come antitesi, come contrapposizione polemica, nella poesia pascoliana: egli, in un certo senso, non usc\u00ec mai dal suo mondo, che costitu\u00ec, in tutta la sua produzione letteraria, l'unico grande tema, una specie di microcosmo chiuso su s\u00e9 stesso, come se il poeta avesse bisogno di difenderlo da un minaccioso disordine esterno, peraltro sempre innominato e oscuro, privo di riferimenti e di identit\u00e0, come lo era stato l'assassino di suo padre. Sul tormentato rapporto con le sorelle - il \"nido\" familiare che ben presto divenne \"tutto il mondo\" della poesia di Pascoli - ha scritto parole di estrema chiarezza il poeta Mario Luzi: \nIn particolare si fecero difficili i rapporti con Giuseppe, che mise pi\u00f9 volte in imbarazzo Giovanni a Bologna, ubriacandosi continuamente in pubblico nelle osterie, e con il marito di Ida, il quale nel 1910, dopo aver ricevuto in prestito dei soldi da Giovanni, part\u00ec per l'America lasciando in Italia la moglie e le tre figlie.\nGli ultimi anni.\nLe trasformazioni politiche e sociali che agitavano gli anni di fine secolo e preludevano alla catastrofe bellica europea, gettarono progressivamente Pascoli, gi\u00e0 emotivamente provato dall'ulteriore fallimento del suo tentativo di ricostruzione familiare, in una condizione di insicurezza e pessimismo ancora pi\u00f9 marcati, che lo condussero in una fase di depressione e nel baratro dell'alcolismo: il poeta abusava di vino e cognac, come riferisce anche nelle lettere.\nLe uniche consolazioni sono la poesia, e il suo \"nido di Castelvecchio\", dopo la perdita della fede trascendente, cercata e avvertita comunque nel senso del mistero universale, in una sorta di agnosticismo mistico, come testimonia una missiva al cappellano militare padre Giovanni Semeria: \u00abIo penso molto all'oscuro problema che resta... oscuro. La fiaccola che lo rischiara \u00e8 in mano della nostra sorella grande Morte! Oh! sarebbe pur dolce cosa il credere che di l\u00e0 fosse abitato! Ma io sento che le religioni, compresa la pi\u00f9 pura di tutte, la cristiana, sono per cos\u00ec dire, Tolemaiche. Copernico, Galileo le hanno scosse\u00bb.\nMentre insegnava latino e greco nelle varie universit\u00e0 dove aveva accettato l'incarico, pubblic\u00f2 anche i volumi di analisi dantesca \"Minerva oscura\" (1898), \"Sotto il velame\" (1900) e \"La Mirabile Visione\" (1902). Nel 1906 assunse la cattedra di letteratura italiana all'Universit\u00e0 di Bologna succedendo a Carducci. Qui ebbe allievi che sarebbero stati poi celebri, tra cui Aldo Garzanti. Nel novembre 1911, presenta al concorso indetto dal Comune di Roma per celebrare il cinquantesimo dell'Unit\u00e0 d'Italia, il poema latino \"Inno a Roma\" in cui riprendendo un tema gi\u00e0 anticipato nell'ode \"Al corbezzolo\" esalta Pallante come il primo morto per la causa nazionale e poi deposto su rami di corbezzolo che con i fiori bianchi, le bacche rosse e le foglie verdi, vengono visti come un'anticipazione della bandiera tricolore.\nScoppiata la guerra italo-turca, presso il teatro di Barga pronuncia il celebre discorso a favore dell'imperialismo \"La grande proletaria si \u00e8 mossa\": egli sostiene infatti che la Libia sia parte dell'Italia irredenta, e l'impresa sia anche a favore delle popolazioni sottomesse alla Turchia, oltre che positiva per i contadini italiani, che avranno nuove terre. Si tratta, in sostanza, non di nazionalismo vero e proprio, ma di un'evoluzione delle sue utopie socialiste e patriottiche. Il 31 dicembre 1911 compie 56 anni; sar\u00e0 il suo ultimo compleanno: poco tempo dopo le sue condizioni di salute peggiorano. Il medico gli consiglia di lasciare Castelvecchio e trasferirsi a Bologna, dove gli viene diagnosticata la cirrosi epatica per l'abuso di alcool; nelle memorie della sorella viene invece affermato che fosse malato di epatite e tumore al fegato\nIl certificato di morte riporta come causa un tumore allo stomaco, ma \u00e8 probabile fosse stato redatto dal medico su richiesta di Mari\u00f9, che intendeva eliminare tutti gli aspetti che lei giudicava sconvenienti dall'immagine del fratello, come la dipendenza da alcool, la simpatia giovanile per Passannante e la sua affiliazione alla Massoneria. La malattia lo porta infatti alla morte il 6 aprile 1912, un Sabato Santo vigilia di Pasqua, nella sua casa di Bologna, in via dell'Osservanza n. 2; la vera causa del decesso fu probabilmente la cirrosi epatica. Pascoli venne sepolto nella cappella annessa alla sua dimora di Castelvecchio di Barga, dove sar\u00e0 tumulata anche l'amata sorella Maria, sua biografa, nominata erede universale nel testamento, nonch\u00e9 curatrice delle opere postume.\nIl profilo letterario: la sua \"rivoluzione poetica\".\nL'esperienza poetica pascoliana si inserisce, con tratti originalissimi, nel panorama del decadentismo europeo e segna in maniera indelebile la poesia italiana: essa affonda le radici in una visione pessimistica della vita in cui si riflette la scomparsa della fiducia, propria del Positivismo, e in una conoscenza in grado di spiegare compiutamente la realt\u00e0. Il mondo appare all'autore come un insieme misterioso e indecifrabile tanto che il poeta tende a rappresentare la realt\u00e0 con una pennellata impressionistica che colga solo un determinato particolare del reale, non essendo possibile per l'autore avere una concreta visione d'insieme. Coerentemente con la visione decadente, il poeta si configura come un \"veggente\", mediatore di una conoscenza aurorale, in grado di spingere lo sguardo oltre il mondo sensibile: nel \"Fanciullino\", Pascoli afferma quanto il poeta fanciullino sappia dare il nome alle cose, scoprendole nella loro freschezza originaria, in maniera immaginosa e alogica.\nLa formazione letteraria.\nLa fase cruciale della formazione letteraria di Pascoli va fatta risalire ai nove anni trascorsi a Bologna come studente alla Facolt\u00e0 di Lettere (1873-1882). Allievo di Carducci, che si accorse subito delle qualit\u00e0 del giovane Pascoli, nella cerchia ristretta dell'ambiente creatosi attorno al poeta, Pascoli visse gli anni pi\u00f9 movimentati della sua vita. Qui, protetto comunque dalla naturale dipendenza tra maestro e allievo, Pascoli non ebbe bisogno di alzare barriere nei confronti della realt\u00e0, dovendo limitarsi a seguire gli indirizzi e i modelli del suo corso di studi: i classici, la filologia, la letteratura italiana. Nel 1875 perse la borsa di studio e con essa l'unico mezzo di sostentamento su cui poteva contare. La frustrazione e i disagi materiali lo spinsero verso il movimento socialista in quella che fu una delle poche, brevi parentesi politiche della sua vita. Nel 1879 venne arrestato e assolto dopo tre mesi di carcere; l'ulteriore senso di ingiustizia e la delusione lo riportarono nell'alveo d'ordine del maestro Carducci e al compimento degli studi con una tesi sul poeta greco Alceo.\nA margine degli studi veri e propri, egli, comunque, condusse una vasta esplorazione del mondo letterario e anche scientifico straniero, attraverso le riviste francesi specializzate come la \"Revue des deux Mondes\", che lo misero in contatto con l'avanguardia simbolista, e la lettura dei testi scientifico-naturalistici di Jules Michelet, Jean-Henri Fabre e Maurice Maeterlinck. Tali testi utilizzavano la descrizione naturalistica - la vita degli insetti soprattutto, per quell'attrazione per il microcosmo cos\u00ec caratteristica del Romanticismo decadente di fine Ottocento - in chiave poetica; l'osservazione era aggiornata sulle pi\u00f9 recenti acquisizioni scientifiche dovute al perfezionamento del microscopio e della sperimentazione di laboratorio, ma poi veniva filtrata letterariamente attraverso uno stile lirico in cui dominava il senso della meraviglia e della fantasia. Era un atteggiamento positivista \"romanticheggiante\" che tendeva a vedere nella natura l'aspetto pre-cosciente del mondo umano.\nCoerentemente con questi interessi, vi fu anche quello per la cosiddetta \"filosofia dell'inconscio\" del tedesco Karl Robert Eduard von Hartmann, l'opera che apr\u00ec quella linea di interpretazione della psicologia in senso anti-meccanicistico che sfoci\u00f2 nella psicanalisi freudiana. \u00c8 evidente in queste letture - come in quella successiva dell'opera dell'inglese James Sully sulla \"psicologia dei bambini\" - un'attrazione di Pascoli verso il \"mondo piccolo\" dei fenomeni naturali e psicologicamente elementari che tanto fortemente caratterizz\u00f2 tutta la sua poesia. E non solo la sua. Per tutto l'Ottocento la cultura europea aveva coltivato un particolare culto per il mondo dell'infanzia, dapprima, in un senso pedagogico e culturale pi\u00f9 generico, poi, verso la fine del secolo, con un pi\u00f9 accentuato intendimento psicologico. I Romantici, sulla scia di Giambattista Vico e di Rousseau, avevano paragonato l'infanzia allo stato primordiale \"di natura\" dell'umanit\u00e0, inteso come una sorta di et\u00e0 dell'oro.\nVerso gli anni Ottanta si cominci\u00f2, invece, ad analizzare in modo pi\u00f9 realistico e scientifico la psicologia dell'infanzia, portando l'attenzione sul bambino come individuo in s\u00e9, caratterizzato da una propria realt\u00e0 di riferimento. La letteratura per l'infanzia aveva prodotto in meno di un secolo una quantit\u00e0 considerevole di libri che costituirono la vera letteratura di massa fino alla fine dell'Ottocento. Parliamo dei libri per i bambini, come le innumerevoli raccolte di fiabe dei fratelli Grimm (1822), di H.C. Andersen (1872), di Ruskin (1851), Wilde (1888), Maurice Maeterlinck (1909); o come il capolavoro di Carroll, \"Alice nel Paese delle Meraviglie\" (1865). Oppure i libri di avventura adatti anche all'infanzia, come i romanzi di Jules Verne, Kipling, Twain, Salgari, London. O libri sull'infanzia, dall'intento moralistico ed educativo, come \"Senza famiglia\" di Malot (1878), \"Il piccolo Lord\" di F.H. Burnett (1886), \"Piccole donne\" di Alcott (1869) e i celeberrimi \"Cuore\" di De Amicis (1886) e Pinocchio di Collodi (1887).\nTutto questo ci serve a ricondurre, naturalmente, la teoria pascoliana della poesia come intuizione pura e ingenua, espressa nella poetica del \"Fanciullino\", ai riflessi di un vasto ambiente culturale europeo che era assolutamente maturo per accogliere la sua proposta. In questo senso non si pu\u00f2 parlare di una vera novit\u00e0, quanto piuttosto della sensibilit\u00e0 con cui egli seppe cogliere un gusto diffuso e un interesse gi\u00e0 educato, traducendoli in quella grande poesia che all'Italia mancava dall'epoca di Leopardi. Per quanto riguarda il linguaggio, Pascoli ricerca una sorta di musicalit\u00e0 evocativa, accentuando l'elemento sonoro del verso, secondo il modello dei poeti maledetti Paul Verlaine e St\u00e9phane Mallarm\u00e9.\nLa poesia come \"nido\" che protegge dal mondo.\nPer Pascoli la poesia ha natura irrazionale e con essa si pu\u00f2 giungere alla verit\u00e0 di ogni cosa; il poeta deve essere un poeta-fanciullo che arriva a questa verit\u00e0 mediante l'irrazionalit\u00e0 e l'intuizione. Rifiuta quindi la ragione e, di conseguenza, rifiuta il Positivismo, che era l'esaltazione della ragione stessa e del progresso, approdando cos\u00ec al decadentismo. La poesia diventa cos\u00ec analogica, cio\u00e8 senza apparente connessione tra due o pi\u00f9 realt\u00e0 che vengono rappresentate; ma in realt\u00e0 una connessione, a volte anche un po' forzata, \u00e8 presente tra i concetti, e il poeta spesso e volentieri \u00e8 costretto a voli vertiginosi per mettere in comunicazione questi concetti. La poesia irrazionale o analogica \u00e8 una poesia di svelamento o di scoperta e non di invenzione. I motivi principali di questa poesia devono essere \"umili cose\": cose della vita quotidiana, cose modeste o familiari. A questo si unisce il ricordo ossessivo dei suoi morti, le cui presenze aleggiano continuamente nel \u201cnido\u201d, riproponendo il passato di lutti e di dolori e inibendo al poeta ogni rapporto con la realt\u00e0 esterna, ogni vita di relazione, che viene sentita come un tradimento nei confronti dei legami oscuri, viscerali del \u201cnido\u201d. Il \"nido\" \u00e8 simbolo della famiglia e degli affetti, rifugio dalla violenza del mondo e della storia.\nNella vita dei letterati italiani degli ultimi due secoli ricorre pressoch\u00e9 costantemente la contrapposizione problematica tra mondo cittadino e mondo agreste, intesi come portatori di valori opposti: mentre la campagna appare sempre pi\u00f9 come il \"paradiso perduto\" dei valori morali e culturali, la citt\u00e0 diviene simbolo di una condizione umana maledetta e snaturata, vittima della degradazione morale causata da un ideale di progresso puramente materiale. Questa contrapposizione pu\u00f2 essere interpretata sia alla luce dell'arretratezza economica e culturale di gran parte dell'Italia rispetto all'evoluzione industriale delle grandi nazioni europee, sia come conseguenza della divisione politica e della mancanza di una grande metropoli unificante come erano Parigi per la Francia e Londra per l'Inghilterra. I \"luoghi\" poetici della \"terra\", del \"borgo\", dell'\"umile popolo\" che ricorrono fino agli anni del primo dopoguerra non fanno che ripetere il sogno di una piccola patria lontana, che l'ideale unitario vagheggiato o realizzato non spegne mai del tutto.\nDecisivo nella continuazione di questa tradizione fu proprio Pascoli, anche se i suoi motivi non furono quelli tipicamente ideologici degli altri scrittori, ma nacquero da radici pi\u00f9 intimistiche e soggettive. Nel 1899 scrisse al pittore De Witt: \u00abC'\u00e8 del gran dolore e del gran mistero nel mondo; ma nella vita semplice e familiare e nella contemplazione della natura, specialmente in campagna, c'\u00e8 gran consolazione, la quale pure non basta a liberarci dall'immutabile destino\u00bb.\nIn questa contrapposizione tra l'esteriorit\u00e0 della vita sociale (e cittadina) e l'interiorit\u00e0 dell'esistenza familiare (e agreste) si racchiude l'idea dominante - accanto a quella della morte - della poesia pascoliana. Dalla casa di Castelvecchio, dolcemente protetta dai boschi della Media Valle del Serchio, Pascoli non \"usc\u00ec\" pi\u00f9 (psicologicamente parlando) fino alla morte. Pur continuando in un intenso lavoro di pubblicazioni poetiche e saggistiche, e accettando nel 1905 di succedere a Carducci sulla cattedra dell'Universit\u00e0 di Bologna, egli ci ha lasciato del mondo una visione univocamente ristretta attorno a un \"centro\", rappresentato dal mistero della natura e dal rapporto tra amore e morte.\nFu come se, sopraffatto da un'angoscia impossibile a dominarsi, il poeta avesse trovato nello strumento intellettuale del componimento poetico l'unico mezzo per costringere le paure e i fantasmi dell'esistenza in un recinto ben delimitato, al di fuori del quale egli potesse continuare una vita di normali relazioni umane. A questo \"recinto\" poetico egli lavor\u00f2 con straordinario impegno creativo, costruendo una raccolta di versi e di forme La ricercatezza quasi sofisticata, e artificiosa nella sua eleganza, delle strutture metriche scelte da Pascoli - mescolanza di novenari, quinari e quaternari nello stesso componimento, e cos\u00ec via - \u00e8 stata interpretata come un paziente e attento lavoro di organizzazione razionale della forma poetica attorno a contenuti psicologici informi e incontrollabili che premevano dall'inconscio. Insomma, esattamente il contrario di quanto i simbolisti francesi e le altre avanguardie artistiche del primo Novecento proclamavano nei confronti della spontaneit\u00e0 espressiva.\nAnche se l'ultima fase della produzione pascoliana \u00e8 ricca di tematiche socio-politiche (\"Odi e inni\" del 1906, comprendenti gli inni \"Ad Antonio Fratti\", \"Al re Umberto\", \"Al Duca degli Abruzzi e ai suoi compagni\", \"Andr\u00e9e\", nonch\u00e9 l'ode, aggiunta nella terza edizione, \"Chavez\"; \"Poemi italici\" del 1911; \"Poemi del Risorgimento\", postumi; nonch\u00e9 il celebre discorso \"La grande Proletaria si \u00e8 mossa\", tenuto nel 1911 in occasione di una manifestazione a favore dei feriti della guerra di Libia), non c'\u00e8 dubbio che la sua opera pi\u00f9 significativa \u00e8 rappresentata dai volumi poetici che comprendono le raccolte di \"Myricae\" e dei \"Canti di Castelvecchio\" (1903), nei quali il poeta trae spunto dall'ambiente a lui familiare come la Ferrovia Lucca-Aulla (\"In viaggio\"), nonch\u00e9 parte dei \"Poemetti\". Il \"mondo\" di Pascoli \u00e8 tutto l\u00ec: la natura come luogo dell'anima dal quale contemplare la morte come ricordo dei lutti privati. \nIl poeta e il fanciullino.\nUno dei tratti salienti per i quali Pascoli \u00e8 passato alla storia della letteratura \u00e8 la cosiddetta \"poetica del fanciullino\", da lui stesso esplicitata nello scritto omonimo apparso sulla rivista \"Il Marzocco\" nel 1897. In tale scritto Pascoli, influenzato dal manuale di psicologia infantile di James Sully e da \"La filosofia dell'inconscio\" di Eduard von Hartmann, d\u00e0 una definizione assolutamente compiuta - almeno secondo il suo punto di vista - della poesia (dichiarazione poetica).\nSi tratta di un testo di 20 capitoli, in cui si svolge il dialogo fra il poeta e la sua anima di fanciullino, simbolo:\nCaratteristiche del fanciullino:\nIl poeta allora mantiene una razionalit\u00e0 di fondo, organizzatrice della metrica poetica, ma:\nLa poesia, quindi, \u00e8 tale solo quando riesce a parlare con la voce del fanciullo ed \u00e8 vista come la perenne capacit\u00e0 di stupirsi tipica del mondo infantile, in una disposizione irrazionale che permane nell'uomo anche quando questi si \u00e8 ormai allontanato, almeno cronologicamente, dall'infanzia propriamente intesa. \u00c8 una realt\u00e0 \"ontologica\". Ha scarso rilievo per Pascoli la dimensione storica (egli trova suoi interlocutori in Omero, Virgilio, come se non vi fossero secoli e secoli di mezzo): la poesia vive fuori dal tempo ed esiste in quanto tale. Nel fare poesia una realt\u00e0 ontologica (il poeta-microcosmo) si interroga su un'altra realt\u00e0 ontologica (il mondo-macrocosmo); ma per essere poeta \u00e8 necessario confondersi con la realt\u00e0 circostante senza che il proprio punto di vista personale e preciso interferisca: il poeta si impone la \"rinuncia a parlare di s\u00e9 stesso\", tranne in poche poesie, in cui esplicitamente parla della sua vicenda personale.\n\u00c8 vero che la vicenda autobiografica dell'autore caratterizza la sua poesia, ma con connotazioni di portata universale: ad esempio la morte del padre viene percepita come l'esempio principe della descrizione dell'universo, di conseguenza gli elementi autenticamente autobiografici sono scarsi, in quanto raffigura il male del mondo in generale. Tuttavia, nel passo XI de \"Il fanciullino\", Pascoli dichiara che un vero poeta \u00e8, pi\u00f9 che altro, il suo sentimento e la sua visione che cerca di trasmettere agli altri.\nPer cui il poeta Pascoli rifiuta:\nLa poesia, cos\u00ec definita, \u00e8 naturalmente buona ed \u00e8 occasione di consolazione per l'uomo e il poeta. Pascoli fu anche commentatore e critico dell'opera di Dante e diresse inoltre la collana editoriale \"Biblioteca dei Popoli\". Il limite della poesia del Pascoli \u00e8 costituito dall'ostentata pateticit\u00e0 e dall'eccessiva ricerca dell'effetto commovente. D'altro canto, il merito maggiore attribuibile al Pascoli fu quello di essere riuscito nell'impresa di far uscire la poesia italiana dall'eccessiva aulicit\u00e0 e retoricit\u00e0 non solo del Carducci e del Leopardi, ma anche del suo contemporaneo D'Annunzio. In altre parole, fu in grado di creare finalmente un legame diretto con la poesia d'Oltralpe e di respiro europeo. La \"lingua\" pascoliana \u00e8 profondamente innovativa: essa perde il proprio tradizionale supporto logico, procede per simboli e immagini, con brevi frasi, musicali e suggestive.\nLa poesia cosmica.\nFanno parte di questa produzione pascoliana liriche come \"Il bolide\" (\"Canti di Castelvecchio\") e \"La vertigine\" (\"Nuovi Poemetti\"). Il poeta scrive nei versi conclusivi de \"Il bolide\": \"E la terra sentii nell'Universo. / Sentii, fremendo, ch'\u00e8 del cielo anch'ella. / E mi vidi quaggi\u00f9 piccolo e sperso / errare, tra le stelle, in una stella\". Si tratta di componimenti permeati di spiritualismo e di panteismo (\" La Vertigine\"). La Terra \u00e8 errante nel vuoto, non pi\u00f9 qualcosa di certo; lo spazio aperto \u00e8 la vera dimora dell'uomo rapito come da un vento cosmico. Scrive il critico Giovanni Getto: \" \u00c8 questo il modo nuovo, autenticamente pascoliano, di avvertire la realt\u00e0 cosmica: al geocentrismo praticamente ancora operante nell'emozione fantastica, nonostante la chiara nozione copernicana sul piano intellettuale, del Leopardi, il Pascoli sostituisce una visione eliocentrica o addirittura galassiocentrica: o meglio ancora, una visione in cui non si d\u00e0 pi\u00f9 un centro di sorta, ma soltanto sussistono voragini misteriose di spazio, di buio e di fuoco. Di qui quel sentimento di smarrita solitudine che nessuno ancora prima del Pascoli aveva saputo consegnare alla poesia\".\nLa lingua pascoliana.\nPascoli disintegra la forma tradizionale del linguaggio poetico: con lui la poesia italiana perde il suo tradizionale supporto logico, procede per simboli e immagini, con frasi brevi, musicali e suggestive. Il linguaggio \u00e8 fonosimbolico con un frequente uso di onomatopee, metafore, sinestesie, allitterazioni, anafore, vocaboli delle lingue speciali (gerghi). La disintegrazione della forma tradizionale comporta \"il concepire per immagini isolate (il frammentismo), il periodo di frasi brevi e a sobbalzi (senza indicazione di passaggi intermedi, di modi di sutura), pacatamente musicali e suggestive; la parola circondata di silenzio. \" Pascoli ha rotto la frontiera tra grammaticalit\u00e0 e evocativit\u00e0 della lingua. E non solo ha infranto la frontiera tra pregrammaticalit\u00e0 e semanticit\u00e0, ma ha anche annullato \"il confine tra melodicit\u00e0 ed icasticit\u00e0, cio\u00e8 tra fluido corrente, continuit\u00e0 del discorso, e immagini isolate autosufficienti. In una parola egli ha rotto la frontiera fra determinato e indeterminato\".\nPascoli e il mondo degli animali.\nIn un'epoca storica in cui il mondo degli animali rappresenta un'entit\u00e0 assai ridotta nella vita degli uomini e dei loro sentimenti, quasi esclusivamente relegato agli aspetti di utilizzo pratico e di supporto al lavoro, soprattutto agricolo, Pascoli riconosce la loro dignit\u00e0 e squarcia un'originale apertura sull'esistenza delle specie animali e sul loro originale mondo di relazioni. Come scrive Maria Cristina Solfanelli, \u00abGiovanni Pascoli si avvede assai presto che il suo amore per la natura gli permette di vivere le esperienze pi\u00f9 appaganti, se non fondamentali, della sua vita. Lui vede negli animali delle creature perfette da rispettare, da amare e da accudire al pari degli esseri umani; infatti, si relaziona con essi, ci parla di loro e, spesso, prega affinch\u00e9 possano avere un'anima per poterli rivedere un giorno\u00bb.\nOpere.\nApprofondimenti.\n\"Myricae\".\nIl libro \"Myricae\" \u00e8 la prima vera e propria raccolta di poesie di Pascoli, nonch\u00e9 una delle pi\u00f9 amate. Il titolo riprende una citazione di Virgilio all'inizio della IV Bucolica in cui il poeta latino proclama di innalzare il tono poetico poich\u00e9 \"non a tutti piacciono gli arbusti e le umili tamerici\" (\"non omnes arbusta iuvant humilesque myricae\"). Pascoli invece propone \"quadretti\" di vita campestre in cui vengono evidenziati particolari, colori, luci, suoni i quali hanno natura ignota e misteriosa. Il libro crebbe per il numero delle poesie in esso raccolte. Nel 1891, data della sua prima edizione, il libro raccoglieva soltanto 22 poesie dedicate alle nozze di amici. Nel 1903, la raccolta definitiva comprendeva 156 liriche del poeta. I componimenti sono dedicati al ciclo delle stagioni, al lavoro dei campi e alla vita contadina. Le myricae, le umili tamerici, diventano un simbolo delle tematiche del Pascoli ed evocano riflessioni profonde.\nLa descrizione realistica cela un significato pi\u00f9 ampio cos\u00ec che, dal mondo contadino si arriva poi a un significato universale. La rappresentazione della vita nei campi e della condizione contadina \u00e8 solo all'apparenza il messaggio che il poeta vuole trasmettere con le sue opere. In realt\u00e0 questa frettolosa interpretazione della poetica pascoliana fa da scenario a stati d'animo come inquietudini ed emozioni. Il significato delle \"Myricae\" va quindi oltre l'apparenza. Nell'edizione del 1897 compare la poesia Novembre, mentre nelle successive compariranno anche altri componimenti come \"L'Assiuolo\". Pascoli ha dedicato questa raccolta alla memoria di suo padre (\"A Ruggero Pascoli, mio padre\"). La poesia-pensiero del profondo, in Pascoli, attinge all'inconscio e tocca all'universale attraverso un mondo delle referenze condiviso da tutti.\nLa produzione latina.\nGiovanni Pascoli fu anche autore di poesie in lingua latina e con esse vinse per ben dodici volte il Certamen Hoeufftianum, un prestigioso concorso di poesia latina che annualmente si teneva ad Amsterdam. La produzione latina accompagn\u00f2 il poeta per tutta la sua vita: dai primi componimenti scritti sui banchi del collegio degli Scolopi di Urbino, fino al poemetto \"Thallusa\", la cui vittoria il poeta apprese solo sul letto di morte nel 1912. In particolare, la prima partecipazione al concorso olandese fu nel 1883 con il poemetto \"Leucothoe\" (ritrovato nel 2012 da Vincenzo Fera presso il Noord-Hollands Archief di Haarlem); l'anno 1892 fu insieme l'anno della sua prima premiazione con il poemetto \"Veianus\" e l'anno della stesura definitiva delle \"Myricae\". Tra la sua produzione latina, vi \u00e8 anche il carme alcaico \"Corda Fratres\", composto nel 1898, pubblicato nel 1902, inno ufficiale della \"F\u00e9d\u00e9ration internationale des \u00e9tudiants\", una confraternita studentesca meglio nota come \"Corda Fratres\". Pascoli amava molto il latino, che pu\u00f2 essere considerato la sua lingua del cuore: il poeta scriveva in latino, prendeva appunti in latino, spesso pensava in latino, trasponendo poi espressioni latine in italiano; la sorella Maria ricorda che dal suo letto di morte Pascoli parl\u00f2 in latino, anche se la notizia \u00e8 considerata dai pi\u00f9 poco attendibile, dal momento che la sorella non conosceva questa lingua. Per lungo tempo la produzione latina pascoliana non ha ricevuto l'attenzione che merita, essendo stata erroneamente considerata quale un semplice esercizio del poeta. Il Pascoli in quegli anni non era infatti l'unico a cimentarsi nella poesia latina (Giuseppe Giacoletti, un insegnante nel collegio degli Scolopi di Urbino frequentato dal Pascoli, vinse l'edizione del \"Certamen\" del 1863 con un poemetto sulle locomotive a vapore); ma Pascoli lo fece in maniera nuova e con risultati, poetici e linguistici, sorprendenti. L'attenzione verso questi componimenti si accese con la raccolta in due volumi curata da Ermenegildo Pistelli nel 1914, col saggio di Adolfo Gandiglio nell'edizione del 1930. Esistono delle traduzioni in lingua italiana delle poesie latine di Pascoli quali quella curata da Manara Valgimigli o le traduzioni di Enzo Mandruzzato.\nTuttavia la produzione latina ha un significato fondamentale, essendo coerente con la poetica del Fanciullino, la cifra del pensiero pascoliano. In realt\u00e0, la poetica del Fanciullino \u00e8 la confluenza di due differenti poetiche: \"la poetica della memoria\" e \"la poetica delle cose\". Gran parte della poesia pascoliana nasce dalle memorie, dolci e tristi, della sua infanzia: \"Ditelo voi [...], se la poesia non \u00e8 solo in ci\u00f2 che fu e in ci\u00f2 che sar\u00e0, in ci\u00f2 che \u00e8 morto e in ci\u00f2 che \u00e8 sogno! E dite voi, se il sogno pi\u00f9 bello non \u00e8 sempre quello in cui rivive ci\u00f2 che \u00e8 morto\". Pascoli dunque intende fare rivivere ci\u00f2 che \u00e8 morto, attingendo non solo al proprio ricordo personale, bens\u00ec travalica la propria esperienza, descrivendo personaggi facenti parte anche dell'evo antico: infanzia e mondo antico sono le et\u00e0 nelle quali l'uomo vive o \u00e8 vissuto pi\u00f9 vicino a una sorta di stato di natura. \"Io sento nel cuore dolori antichissimi, pure ancor pungenti. Dove e quando ho provato tanti martori? Sofferto tante ingiustizie? Da quanti secoli vive al dolore l'anima mia? Ero io forse uno di quegli schiavi che giravano la macina al buio, affamati, con la museruola?\". Contro la morte - delle lingue, degli uomini e delle epoche - il poeta si appella alla poesia: essa \u00e8 la sola, la vera vittoria umana contro la morte. \"L'uomo alla morte deve disputare, contrastare, ritogliere quanto pu\u00f2\". Ma da ci\u00f2 non consegue di necessit\u00e0 l'uso del latino.\nQui interviene l'altra e complementare poetica pascoliana: la poetica delle cose. \"Vedere e udire: altro non deve il poeta. Il poeta \u00e8 l'arpa che un soffio anima, \u00e8 la lastra che un raggio dipinge. La poesia \u00e8 nelle cose\". Ma questa aderenza alle cose ha una conseguenza linguistica di estrema importanza, ogni cosa deve parlare quanto pi\u00f9 \u00e8 possibile con la propria voce: gli esseri della natura con l'onomatopea, i contadini col vernacolo, gli emigranti con l'italo-americano, Re Enzio col bolognese del Duecento; i Romani, naturalmente, parleranno in latino. Dunque il bilinguismo di Pascoli in realt\u00e0 \u00e8 solo una faccia del suo plurilinguismo. Bisogna tenere conto anche di un altro elemento: il latino del Pascoli non \u00e8 la lingua che abbiamo appreso a scuola. Questo \u00e8 forse il secondo motivo per il quale la produzione latina pascoliana \u00e8 stata per anni oggetto di scarso interesse: per poter leggere i suoi poemetti latini \u00e8 necessario essere esperti non solo del latino in generale, ma anche del latino di Pascoli. Si \u00e8 gi\u00e0 fatto menzione del fatto che nello stesso periodo, e anche prima di lui, altri autori avevano scritto in latino; scrivere in latino per un moderno comporta due differenti e contrapposti rischi. L'autore che si cimenti in questa impresa potrebbe, da una parte, incappare nell'errore di esprimere una sensibilit\u00e0 moderna in una lingua classica, cadendo in un latino maccheronico; oppure potrebbe semplicemente imitare gli autori classici, senza apportare alcuna novit\u00e0 alla letteratura latina.\nPascoli invece reinventa il latino, lo plasma, piega la lingua perch\u00e9 possa esprimere una sensibilit\u00e0 moderna, perch\u00e9 possa essere una lingua contemporanea. Se oggi noi parlassimo ancora latino, forse parleremmo il latino di Pascoli. (cfr. Alfonso Traina, \"Saggio sul latino del Pascoli\", P\u00e0tron). Numerosi sono i componimenti, in genere raggruppati in diverse raccolte secondo l'edizione del Gandiglio, tra le quali: \"Poemata Christiana\", \"Liber de Poetis\", \"Res Romanae\", \"Odi et Hymni\". Due sembrano essere i temi favoriti del poeta: Orazio, poeta della aurea mediocritas, che Pascoli sentiva come suo alter ego, e le madri orbate, cio\u00e8 private del loro figlio (cfr. \"Thallusa\", \"Pomponia Graecina\", \"Rufius Crispinus\"). In quest'ultimo caso il poeta sembra come ribaltare la sua esperienza personale di orfano, privando invece le madri del loro \"ocellus\" (\"occhietto\", come Thallusa chiama il bambino). I \"Poemata Christiana\" sono da considerarsi il suo capolavoro in lingua latina. In essi Pascoli traccia, attraverso i vari poemetti, tutti in esametri, la storia del Cristianesimo in Occidente: dal ritorno a Roma del centurione che assistette alla morte di Cristo sul Golgota (\"Centurio\"), alla penetrazione del Cristianesimo nella societ\u00e0 romana, dapprima attraverso gli strati sociali di condizione servile (\"Thallusa\"), poi attraverso la nobilt\u00e0 romana (\"Pomponia Graecina\"), fino al tramonto del paganesimo (\"Fanum Apollinis\").\nBiblioteca e archivio personali.\nLa sua biblioteca e il suo archivio sono conservati sia nella Casa museo Pascoli a Castelvecchio Pascoli frazione di Barga, sia nella Biblioteca statale di Lucca.\nA San Mauro Pascoli la sua casa natale, oggi propriet\u00e0 del Comune di San Mauro Pascoli, \u00e8 sede di un museo dedicato alla memoria del poeta. "}
{"id": "2204530", "revid": "122507547", "url": "https://it.wikipedia.org/wiki?curid=2204530", "title": "Osvaldo Brand\u00e3o", "text": "Carriera.\nAllenatore.\nClub.\nFu l'allenatore del Palmeiras in varie occasioni, la prima nel 1945; conosciuto per il suo stile austero, non era un grande stratega, ma aveva grandi doti nel motivare i giocatori e nel tirarne fuori le loro qualit\u00e0 migliori. Vinse il campionato brasiliano 1972 e quello del 1973 con il Palmeiras di Ademir da Guia, Leivinha e Dudu; vinse inoltre lo storico Campeonato Paulista 1977 con il Corinthians, che pose fine ad un digiuno di titoli durato 22 anni per il club iniziato dopo la vittoria del Campeonato Paulista 1954, vinto proprio con Brand\u00e3o sulla panchina.\nCon il San Paolo, vinse il Campeonato Paulista 1971, diventando cos\u00ec l'unico allenatore a vincere tale titolo con tre delle maggiori squadre dello stato di San Paolo.\nAllen\u00f2 anche il Pe\u00f1arol, dal 1969 al 1970 e l'Independiente nel 1967, con la quale vinse il campionato argentino.\nNazionale.\nGuid\u00f2 la Nazionale di calcio del Brasile per la prima volta al Campeonato Sudamericano de Football 1957; convoc\u00f2 Garrincha e il veterano Zizinho, segnato dalla sconfitta del 1950. Torn\u00f2 alla guida della nazionale negli anni settanta, ma sub\u00ec forti critiche dalla stampa per aver convocato il terzino Wladimir del Corinthians ed averlo schierato titolare nello 0-0 con la , partita valevole per le qualificazioni al . Questo risultato caus\u00f2 le sue dimissioni nel 1977, venendo sostituito sulla panchina della Nazionale da Cl\u00e1udio Coutinho."}
{"id": "2204534", "revid": "287204", "url": "https://it.wikipedia.org/wiki?curid=2204534", "title": "Antologia (Ivan Graziani)", "text": "Antologia \u00e8 un album antologico di Ivan Graziani pubblicato nel 1997."}
{"id": "2204539", "revid": "729019", "url": "https://it.wikipedia.org/wiki?curid=2204539", "title": "Kobroor", "text": "Kobroor (in indonesiano: \"Pulau Kobroor\") \u00e8 un'isola dell'Indonesia, situata nel Mare degli Arafura, appartenente all'arcipelago delle Isole Aru. Amministrativamente fa parte della provincia di Maluku.\nHa una superficie di 1723\u00a0km\u00b2. Le altre isole principali dell'arcipelago sono: Tanahbesar (chiamata anche Wokam), Trangan, Kola e Maikoor."}
{"id": "2204540", "revid": "179980", "url": "https://it.wikipedia.org/wiki?curid=2204540", "title": "Oswaldo Brand\u00e3o", "text": ""}
{"id": "2204541", "revid": "76963", "url": "https://it.wikipedia.org/wiki?curid=2204541", "title": "Scott Glosserman", "text": "Biografia.\nDopo la laurea lavora per qualche tempo presso un'agenzia di Beverly Hills. Debutta alla regia nel 2006 con l'horror atipico \"Behind the Mask - Vita di un serial killer\", a met\u00e0 tra film e documentario racconta le gesta di un aspirante serial killer che vuole amulare le gesta dei pi\u00f9 noti assassini della cinematografia slasher. Per il film si guadagna diversi premi a festival come il Fant-Asia Film Festival e il Gen Art Film Festival.\nNel 2010 dirige il documentario \"Truth in Numbers? Everything, According to Wikipedia\", in cui viene raccontato il fenomeno globale di Wikipedia."}
{"id": "2204542", "revid": "287204", "url": "https://it.wikipedia.org/wiki?curid=2204542", "title": "Osvaldo Brandao", "text": ""}
{"id": "2204543", "revid": "110157", "url": "https://it.wikipedia.org/wiki?curid=2204543", "title": "Di vento e di fuoco", "text": "Di vento e di fuoco \u00e8 un romanzo epistolare di Giorgio Pressburger pubblicato nel 2000 presso Einaudi.\nTrama.\nIl romanzo si svolge nell'arco degli ultimi sette giorni di gravidanza di Sara. In questi giorni, Sara riceve diversi messaggi (biglietti, lettere, email, fax) dalla madre e dalle altre amanti del padre di lei, Andreas. Ognuna di loro si mette in contatto con Sara per dare e avere notizie di Andreas, che in tempi diversi \u00e8 scomparso dalle loro vite.\nTramite questi messaggi, Sara arriva a conoscere la vita del padre e delle sue varie compagne (la madre di Sara, Lia, Rivc\u00e0 e Rachele). Ognuna di loro si apre a lei, e racconta la storia del proprio innamoramento con Andreas e la storia della propria famiglia. Le varie amanti sanno l'una dell'altra, ma non si conoscono. Sara diviene quindi la recipiente delle loro storie, dei loro segreti, e delle loro richieste.\nCos\u00ec si viene a sapere la complicata storia di Andreas, i cui genitori reali, di origine ebrea, erano stati deportati, mentre lui veniva affidato ad una famiglia americana. Dieci anni dopo la fine della Seconda Guerra Mondiale, in Europa come ufficiale dell'aviazione americana conobbe la mamma di Sara, e i due si sposarono. Quando la donna era incinta della figlia, Andreas scomparve dalla sua vita. Nessuno ebbe pi\u00f9 sue notizie, e dopo i dieci anni previsti dalla legge venne dichiarato morto presunto.\nAndreas per\u00f2 si rifece vivo, e nel frattempo si era sposato con Rachele, dalla quale ebbe un figlio. Anche lei venne abbandonata, e lui in seguito si leg\u00f2 con Rivc\u00e0. L'ultima sua amante era stata Lia.\nIl terzo giorno Rivc\u00e0 riceve un telegramma da Andreas, il quale dice di trovarsi in ospedale a Gerusalemme. Lei si reca a trovarlo e lo trova ormai quasi morente, con le ossa distrutte e con varie allucinazioni. Andreas racconta degli studi febbrili che ha intrapreso durante la sua vita per imparare i nomi di Dio, studi che spesso lo hanno portato a perdere coscienza di s\u00e9 e che lo spingevano a cambiare vita molto spesso. L'incidente che l'ha portato in ospedale rimane per\u00f2 oscuro, e Andreas non fornisce spiegazioni.\nIl sesto giorno Andreas muore, e in quello stesso giorno il figlio di Sara viene alla luce.\nSolo al settimo giorno, quando il bambino \u00e8 ormai nato, si sente per la prima volta la voce di Sara, tramite un messaggio scritto da lei stessa."}
{"id": "2204546", "revid": "6923", "url": "https://it.wikipedia.org/wiki?curid=2204546", "title": "Maikoor", "text": "Maikoor (in indonesiano: \"Pulau Maikoor\") \u00e8 un'isola dell'Indonesia, situata nel Mare degli Arafura, appartenente all'arcipelago delle Isole Aru. Amministrativamente fa parte della provincia di Maluku.\nHa una superficie di 398\u00a0km\u00b2. Le altre isole principali dell'arcipelago sono: Kobroor, Tanahbesar (chiamata anche Wokam), Trangan e Kola."}
{"id": "2204547", "revid": "1603714", "url": "https://it.wikipedia.org/wiki?curid=2204547", "title": "Paola Levi-Montalcini", "text": "Biografia.\nNacque a Torino nel 1909, figlia ultimogenita di Adamo Levi (1867-1932) e Adele Montalcini (1879-1963) assieme alla gemella Rita (1909-2012), sorella di Gino (1902-1974) e Anna (1905-2000).\nPaola Levi-Montalcini si form\u00f2 a Torino alla scuola di Felice Casorati negli anni Trenta e successivamente a Parigi, presso la scuola di incisione di S.W. Hayter.\nNel 1931 espone alla I Quadriennale nazionale d'arte di Roma.\nDapprima appartenente a una fase figurativa, verso il 1950 i suoi quadri si rivolgono all'astrattismo ed a una sapiente ricerca materica.\nLe due sorelle nel 1992 hanno istituito la Fondazione Levi Montalcini, in memoria del padre, che si rivolge alla formazione e all'educazione dei giovani e al conferimento di borse di studio a giovani studentesse africane a livello universitario, per creare una classe di giovani donne che svolgano un ruolo di leadership nella vita scientifica e sociale del loro paese.\nNella monografia del 1939 cos\u00ec Giorgio de Chirico d\u00e0 il seguente commento dei dipinti figurativi degli anni Trenta, come \"Ulivi\", \"Alberi\" o \"Piccolo bosco\":"}
{"id": "2204553", "revid": "767487", "url": "https://it.wikipedia.org/wiki?curid=2204553", "title": "Per sempre Ivan", "text": "Per sempre Ivan \u00e8 un album di Ivan Graziani pubblicato postumo nel 1999 contenente materiale di studio inedito pi\u00f9 canzoni dell'artista interpretate da Renato Zero, Antonello Venditti, Biagio Antonacci, Umberto Tozzi e Alex Baroni."}
{"id": "2204558", "revid": "729019", "url": "https://it.wikipedia.org/wiki?curid=2204558", "title": "Trangan", "text": "Trangan (in indonesiano: \"Pulau Trangan\") \u00e8 un'isola dell'Indonesia, situata nel Mare degli Arafura, appartenente all'arcipelago delle Isole Aru. Amministrativamente fa parte della provincia di Maluku.\nHa una superficie di 2149\u00a0km\u00b2. Le altre isole principali dell'arcipelago sono: Kobroor, Tanahbesar (chiamata anche Wokam), Kola e Maikoor."}
{"id": "2204560", "revid": "339392", "url": "https://it.wikipedia.org/wiki?curid=2204560", "title": "Coefficiente di espansione", "text": ""}
{"id": "2204563", "revid": "729019", "url": "https://it.wikipedia.org/wiki?curid=2204563", "title": "Kola (isola)", "text": "Kola (in indonesiano: \"Pulau Kola\") \u00e8 un'isola dell'Indonesia, situata nel Mare degli Arafura, appartenente all'arcipelago delle Isole Aru. Amministrativamente fa parte della provincia di Maluku.\nLe altre isole principali dell'arcipelago sono: Kobroor, Tanahbesar (chiamata anche Wokam), Trangan e Maikoor."}
{"id": "2204565", "revid": "466539", "url": "https://it.wikipedia.org/wiki?curid=2204565", "title": "Luigi Frari", "text": "Vita.\nSuo nonno fu il rinomato Giuseppe Frari, mentre lo zio fu Angelo Antonio Frari: entrambi medici ed epidemiologi sebenicensi di ascendenze trevigiane.\nCome tutti i medici della famiglia, dopo aver terminato gli studi medi nella citt\u00e0 natale si laure\u00f2 presso l'Universit\u00e0 di Padova, ove produsse la sua prima opera di un certo rilievo: \"De rabie canina\" (Vienna, 1840), che gli procur\u00f2 una discreta fama. In quest'opera dedicata alla rabbia il Frari incluse una storia della malattia, la sua epidemiologia, i modi di infezione, le metodiche di prevenzione, i sintomi nonch\u00e9 le profilassi ed i trattamenti dell'epoca. Per quanto interessante, l'opera per\u00f2 non deriva dalle dirette osservazioni scientifiche del giovane Frari, ma da una collazione di precedenti studi pubblicati.\nAnalogamente ai suoi avi, Luigi Frari occup\u00f2 il posto di \"primario\" (capo dei medici municipali) a Sebenico, ma ben presto inizi\u00f2 ad occuparsi di politica, e soprattutto per questo suo impegno egli viene oggi ricordato.\nIl politico.\nLa famiglia Frari simpatizz\u00f2 fin dalla sua fondazione col Partito autonomista, che si batteva per il mantenimento della separazione del Regno di Dalmazia dal Regno di Croazia e Slavonia, nel quadro dell'Impero austro-ungarico, in contrapposizione al Partito Popolare Croato, che voleva l'unificazione con il Regno di Croazia e Slavonia. Contestualmente, gli autonomisti tendevano ad identificare i dalmati come una \"nazione\" con le sue proprie peculiari caratteristiche etnico-culturali: in particolare, intendevano salvaguardare la preminenza dell'utilizzo della lingua italiana nel paese, che dall'inizio della dominazione napoleonica - successivamente alla caduta della Repubblica di Venezia - era stata definita \"lingua ufficiale\": tale preminenza venne in seguito riconosciuta anche dagli austriaci, fino agli ultimi decenni del XIX secolo.\nLuigi Frari fu quindi deputato autonomista alla Dieta della Dalmazia fra il 1867 e il 1870, nonch\u00e9 podest\u00e0 di Sebenico. Nel corso del suo mandato, egli si sforz\u00f2 di migliorare le strutture cittadine, con particolare attenzione alla situazione sanitaria, descritta dal proprio avo Giuseppe qualche decennio prima in termini disastrosi.\nNel 1870 lo troviamo a presiedere la \"Societ\u00e0 del Teatro\" di Sebenico: un'associazione di prominenti cittadini che fond\u00f2 il primo teatro di Sebenico, col nome di \"Teatro Mazzoleni\". Nel 1872 si adoper\u00f2 contro la prospettata abolizione della diocesi di Sebenico, rivolgendo un appello direttamente all'imperatore Francesco Giuseppe I d'Austria. Fu amico e corrispondente di Niccol\u00f2 Tommaseo, che aiut\u00f2 nella raccolta di canti popolari del circondario di Sebenico, collazionati dal grande scrittore dalmata-italiano nel corso di decenni.\nMor\u00ec a Sebenico il 13 marzo 1898, due anni dopo l'inaugurazione di un grande monumento a Tommaseo in citt\u00e0, alla quale partecip\u00f2 con un indirizzo di approvazione. Un sonetto anonimo in onore di Luigi Frari, nel quale si onorava il \"marito, padre, cittadino, fratello\" \u00e8 conservato a Zagabria. Lo stesso testo si ritiene fosse pubblicato nel giornale zaratino \"Il Dalmata\".\nIdentificazione nazionale.\nCos\u00ec come per i suoi illustri parenti, in anni recenti Luigi Frari venne identificato come \"croato\" da alcuni storici di quel paese. Ci\u00f2 a dispetto della storia personale sua - che lo vide addirittura militare nel partito identificato come \"italiano\" della Dalmazia dagli stessi croati della regione suoi contemporanei - e della sua famiglia. \u00c8 da notare che non risulta alcuno scritto del Frari in lingua croata."}
{"id": "2204568", "revid": "1442080", "url": "https://it.wikipedia.org/wiki?curid=2204568", "title": "E continuano a chiamarlo calcio", "text": "E continuano a chiamarlo calcio \u00e8 un libro scritto dal giornalista Gigi Garanzini, uscito in Italia nel febbraio 2007, edito da Arnoldo Mondadori Editore, il cui argomento \u00e8 testualmente: \nIl libro narra alcune delle tappe che hanno condizionato in peggio il calcio in Italia, trasformandolo da sport/gioco in un business spietato; vengono narrate in maniera molto obiettiva alcuni episodi dell'ultimo decennio, confrontandoli con ci\u00f2 che avveniva negli anni'60 e '70.\nContenuti.\nTra le vicende narrate ci sono gli atteggiamenti degli allenatori, in particolare quello di Fabio Capello confrontato con quello di Nereo Rocco negli anni'60, che prima fanno delle scelte di vita e poi se le rimangiano quando ci sono in ballo interessi economici (cap. \"Scelte di vita\"), i comportamenti dei presidenti di Serie A e B, i quali, oltre a tenere atteggiamenti da censurare, come il tentativo di ricontare i punti persi a causa delle decisioni arbitrali contro e mai quando contarli quando le decisioni sono a favore (cap. \"Il riconteggio\"), decidono di cacciare gli allenatori al primo risultato negativo ottenuto, oppure per questioni personali, salvo poi richiamarli quando le situazioni peggiorano (cap. \"L'evoluzione della specie\").\nIl giornalista parla anche dell'atteggiamento dei \"mass media sportivi\" di fronte ad eventi che incidono, per loro, a livello di marketing e di audience; viene ripreso l'atteggiamento mediatico all'umiliante eliminazione della dal Mondiale del 2002, quando pur di fare ascolti (nel caso delle TV) o pur di vendere qualche copia in pi\u00f9 (nel caso dei giornali sportivi e non) si tir\u00f2 in ballo per settimane un ridicolo alibi come quello dell'arbitraggio, con la folle richiesta della RAI di chiedere alla FIFA un risarcimento per i danni derivati dalla caduta negativa della pubblicit\u00e0 (annunciato, ma di fatto mai avvenuto), salvo poi salire sul carro dei vincitori e fare finta di niente 4 anni dopo, quando arriv\u00f2 la vittoria al Mondiale tedesco. (cap. \"La cultura della sconfitta\").\nSono narrati anche la fuga continua dagli stadi italiani, cosa che non avviene nei principali campionati esteri, sia per le strutture inadeguate, sia per i gesti violenti compiuti dagli \"ultras\" (cap. \"In fuga dagli stadi\"), gli investimenti finanziari di certi dirigenti che hanno portato alla rovina economica (quasi al fallimento) la maggior parte dei club professionistici (cap. \"Sprofondo rosso\"), gli atteggiamenti e le omissioni dei dirigenti federali che hanno portato allo \"Scandalo del calcio italiano del 2006\" (cap. \"Non vedo, non sento, parlo poco\")\nInfine, nell'ultimo capitolo, viene ripresa la storia di un calciatore del Cervia che nel 2004, appena saputa la notizia dell'inizio del reality show \"Campioni\", decise di lasciare la squadra e i suoi compagni poich\u00e9 considerava il calcio come un piacere e uno sport genuino e spontaneo anzich\u00e9 uno show ripreso giornalmente dalle telecamere televisive (cap. \"Il milite ignoto\")."}
{"id": "2204570", "revid": "183694", "url": "https://it.wikipedia.org/wiki?curid=2204570", "title": "Filippo Coarelli", "text": "Biografia.\nDopo aver inizialmente frequentato la facolt\u00e0 di giurisprudenza, si dedica all'archeologia.\nAncora studente partecipa ad operazione di scavo presso le mura di Alatri, a Monteleone Sabino e a Begram in Afghanistan. Si \u00e8 occupato di topografia antica di Roma e dell'Italia antica, utilizzando sia le fonti antiche che i dati archeologici ed utilizzando anche altre metodologie, come quelle dell'antropologia culturale, allo scopo di ricostruire i diversi aspetti del passato.\nSi laurea in archeologia nel 1961, all'universit\u00e0 di Roma con Ranuccio Bianchi Bandinelli e poco dopo \u00e8 divenuto suo assistente.\n\u00c8 stato redattore, dalla sua fondazione (1967), della rivista \"Dialoghi di Archeologia\", creata e diretta da Bianchi Bandinelli.\nTra il 1968 e il 1973 \u00e8 stato ispettore archeologo presso la Ripartizione Antichit\u00e0 e Belle Arti del comune di Roma e, in seguito, assistente presso l'universit\u00e0 di Siena e poi presso l'universit\u00e0 di Perugia.\nDal 1978 dirige gli scavi della colonia latina di Fregellae, presso Isoletta d'Arce (Frosinone). Dal 2003 \u00e8 direttore scientifico degli scavi al Santuario di Diana a Nemi, in collaborazione con Giuseppina Ghini della Soprintendenza ai Beni Archeologici del Lazio. Dal 2006 \u00e8 direttore scientifico degli scavi di Villa San Silvestro di Cascia (PG).\nDal 1980 al 2008 \u00e8 stato professore ordinario di \"Storia Romana\", ha insegnato \"Antichit\u00e0 greche e romane\", \"Antichit\u00e0 romane\" e \"Religioni del Mondo Classico\" presso il Corso di Laurea in scienze dei Beni Archeologici e Antropologici della Facolt\u00e0 di Lettere e Filosofia dell'universit\u00e0 di Perugia.\nNel 1983 ha condotto per la Rai, il ciclo dedicato all'era antica de \"La straordinaria storia dell'Italia\".\nNel 2003 \u00e8 stato insignito dal Presidente della Repubblica Italiana (Carlo Azeglio Ciampi) della Medaglia d'oro ai Benemeriti della cultura e dell'arte.\nAttualmente \u00e8 professore emerito dell'Universit\u00e0 degli Studi di Perugia."}
{"id": "2204571", "revid": "838137", "url": "https://it.wikipedia.org/wiki?curid=2204571", "title": "Nuovo Partito Anticapitalista", "text": "Il Nuovo Partito Anticapitalista (in francese: \"Nouveau Parti Anticapitaliste\") \u00e8 un partito politico attivo in Francia dal 2009.\nEsso si presenta come la prosecuzione della precedente Lega Comunista Rivoluzionaria.\nStoria.\nDal maggio al settembre 2007: annuncio e riunioni pubbliche.\nIn seguito alle elezioni presidenziali del 2007, l'LCR annunci\u00f2 la volont\u00e0 di creare un nuovo partito anticapitalista che avesse la sua base tra i giovani, le imprese, i servizi pubblici, i quartieri popolari. Si proponeva inoltre a tutti gli anticapitalisti di riunirsi per costruire le mobilitazioni che, attraverso di esso, dovranno preparare un cambiamento radicale e rivoluzionario della societ\u00e0.\nLa LCR sostiene che questo nuovo partito debba:\nA partire dal settembre 2007, alcune riunioni pubbliche sono state organizzate nelle cittadine, nelle imprese e nelle universit\u00e0 della Francia al fine di discutere le modalit\u00e0 di creazione di questo nuovo partito con tutti coloro, tra singoli individui e gruppi militanti delle correnti politiche dell'estrema sinistra pi\u00f9 disparate, che potevano essere interessati.\nLe scadenze per la costituzione del partito sono state fissate dopo la riunione del giugno 2007 dalla Direzione Nazionale dell'LCR. Questo progetto si distingue su molti temi da quello di un \u00abpartito anticapitalista strategicamente non delimitato\u00bb degli anni novanta. Il maggior promotore della costruzione del partito \u00e8 stato l'LCR.\nGennaio 2008: congresso nazionale dell'LCR.\nDurante il congresso nazionale dell'LCR nel gennaio 2008, sono emerse tre piattaforme riguardanti il progetto (A, B e C).\nHa prevalso con l'83% dei voti l'orientamento della piattaforma A, secondo la quale il nuovo partito anticapitalista doveva essere lanciato con un processo di riunioni locali tese alla creazione di \u00abcomitati per un nuovo partito\u00bb, per essere centralizzati in una nuova assemblea nazionale a giugno 2008, in occasione di un incontro nazionale che raccogliesse i delegati dei comitati.\nL'incontro nazionale ha permesso di mettere in piano un \u00abcomitato di animazione\u00bb autonomo rispetto all'LCR, per animare il processo costituente fino al congresso di fondazione.\nI comitati sono costituiti da ogni individuo, gruppo militante, corrente politica che possa essere interessato dal nuovo partito e dalle sue tre delimitazioni fissate, soprattutto riguardo all'indipendenza radicale nei confronti del liberal-socialismo del Partito Socialista. Essi hanno come obiettivo la discussione sul programma, sul funzionamento e sull'orientamento del nuovo partito.\nSecondo le piattaforme B e C (che hanno rappresentato rispettivamente il 14% ed il 3% delle preferenze), il nuovo partito non doveva definirsi come anticapitalista e rivoluzionario e avrebbe dovuto indirizzarsi all'unione delle correnti della sinistra antiliberista \u2014 i rivoluzionari dovevano accontentarsi di costituire una delle correnti del nuovo partito. Secondo queste piattaforme bisognava dunque piuttosto cercare di negoziare un accordo \u00abdi massima\u00bb con le direzioni delle altre correnti costituite della sinistra antiliberista (per esempio alcune correnti del Partito Comunista Francese o delle correnti minoritarie del Partito Socialista come \"Pour la r\u00e9publique sociale\" secondo la piattaforma B, o i collettivi antiliberisti per la C). Tuttavia un certo numero di tali correnti antiliberiste non hanno come loro priorit\u00e0 la questione dell'indipendenza nei confronti del Partito Socialista.\nNel corso dei mesi seguenti comitati per la costruzione del nuovo partito sono stati costituiti in numerose citt\u00e0, conformemente all'orientamento della piattaforma A.\nGiugno 2008: riunione nazionale dei comitati.\nDurante la riunione nazionale dei comitati del 28 e 29 giugno 2008, 300 comitati, di cui cinquanta comitati giovanili, sono stati rappresentati da circa un migliaio di delegati provenienti da tutto il paese. I comitati raggruppano attualmente circa militanti, sorpassando di molto i militanti dichiarati dell'LCR e della JCR.\nDurante queste riunioni, i delegati dei comitati hanno redatto un appello nazionale definendo i contorni del nuovo partito: anticapitalista, internazionalista, antirazzista, ecologista, femminista e contrario ad ogni discriminazione.\nEssi hanno designato anche un \u00abComitato d'Animazione Nazionale (CAN)\u00bb di circa 70 persone, 20 delle quali provenienti dall'LCR. Questo comitato servir\u00e0 a pilotare il passaggio al nuovo partito permettendo ai comitati di mantenere la propria indipendenza nei confronti della direzione dell'LCR.\nIl comitato di animazione comprende ugualmente rappresentanti degli altri due gruppi costituiti a livello nazionale che partecipano al processo in quanto osservatori: la Fraction l'\u00c9tincelle, appartenente a Lutte ouvri\u00e8re, e la Gauche r\u00e9volutionnaire.\nNovembre 2008: secondo incontro nazionale dei comitati.\nL'8 e 9 novembre 2008 ha avuto luogo il secondo incontro nazionale dei comitati, che ha riunito rappresentanti dei diversi comitati locali al fine di lavorare sui testi del congresso di fondazione.\n\u00c8 stato preceduto da una riunione nazionale del comitato \u00ab Giovani \u00bb il 18 e 19 ottobre.\nCongresso di fondazione.\nIl congresso di fondazione del NPA previsto per l'ultimo week-end di gennaio 2009 \u00e8 stato posposto al 6-8 febbraio 2009, a causa dell'appello intersindacale a manifestare lanciato per il 29 gennaio 2008. Secondo il settimanale \"Politis\", l'obiettivo di aderenti-fondatori sarebbe difficilmente raggiungibile, poich\u00e9 la cifra a fine dicembre 2008 era ferma a .\nNel corso del congresso fondativo, il nome di \"Nouveau Parti anticapitaliste\" (NPA) \u00e8 stato definitivamente adottato al secondo turno con il 53% dei 595 delegati presenti, che l'hanno preferito a \"Parti anticapitaliste r\u00e9volutionnaire\" (PAR). Al primo turno, era stato scartato \"Parti de la gauche anticapitaliste\" (PGA), \"Parti anticapitaliste\" (PA) et Agir (\"Alliance ou Alternative de la gauche internationaliste et r\u00e9volutionnaire\"). Tuttavia l'opzione rivoluzionaria resta attuale secondo Olivier Besancenot: \u00abIl NPA non \u00e8 solamente trozkista. Riprende tutte le tradizioni rivoluzionarie, marxiste ma anche libertarie\u00bb.\nElezioni Europee 2009.\nIn occasione delle elezioni europee del 2009 il partito ottiene il 4,88% dei consensi pari a voti, sfiorando cos\u00ec l'elezione di un europarlamentare.\nPresidenziali 2012.\nNel luglio 2011 viene reso noto che il candidato nel NPA per le Elezioni Presidenziali del 2012 sar\u00e0 l'operaio Philippe Poutou, il quale al primo turno delle elezioni presidenziali del 2012 ottiene l'1,1% dei voti e si attesta al terzultimo posto tra i vari candidati.\n2013: il secondo congresso nazionale.\nNel febbraio 2013 si tiene il secondo congresso nazionale del partito dove si confrontano quattro diverse piattaforme interne. Prevale quella in cui viene proposto di \u00abcostruire un'opposizione di sinistra al governo, che combatta la destra e l'estrema destra che cercano di sviare il malcontento popolare per meglio controllarlo. Bisogna rivolgersi a tutte le organizzazioni del movimento operaio che non partecipano al governo al fine di agire, insieme, e proporre la questione dell'alternativa politica necessaria per uscire dalla crisi, un governo contro l'austerit\u00e0 che non pu\u00f2 venire da accordi parlamentari al di fuori dai rapporti di forza imposti con le lotte\u00bb.\nElezioni Europee 2014 e Presidenziali 2017.\nIn occasione delle Elezioni europee 2014 il partito ottiene voti pari allo 0,39%.\nAlle elezioni presidenziali del 2017, il partito candida nuovamente Philippe Poutou, il quale otterr\u00e0 lo 0,83% dei consensi.\nIdeologia.\nL'NPA si configura come un partito di lotte sociali ed ecologiste, che rifiuta il riformismo.\nNell'appello uscito dall', si dichiara di voler incarnare una \u00absinistra che non rinuncia, una sinistra di lotta, anticapitalista, internazionalista, antirazzista, ecologista, femminista, contraria ad ogni discriminazione\u00bb, che miri ad una \u00abtrasformazione rivoluzionaria della societ\u00e0\u00bb, al fine di elaborare \u00abuna nuova prospettiva socialista democratica per il ventunesimo secolo\u00bb per mettere fine all'economia di mercato.\nL'NPA non rivendica una adesione formale ad una particolare corrente del marxismo (trotskismo, guevarismo, ecc.) anche se ci sono nel partito militanti di queste correnti.\nControversie.\nRelazioni con il PS.\nSecondo la rivista \"Marianne\", l'NPA sar\u00e0 l'\u00aballeato obiettivo\u00bb del sarkozismo dal momento che metter\u00e0 con le spalle al muro il PS, di fronte alle sue scelte ideologiche di sinistra, come lo sono stati prima i vecchi partiti di destra - Raggruppamento per la Repubblica, D\u00e9mocratie lib\u00e9rale e Unione per la Democrazia Francese. Secondo il quotidiano \"Le Monde\", il presidente Nicolas Sarkozy ha cos\u00ec spiegato a Fran\u00e7ois Hollande nell'aereo di ritorno da Beirut, il 7 giugno 2008: \u00abLa destra ci ha messo venti anni a regolare il problema dell'estrema destra, oggi, \u00e8 il vostro turno!\u00bb.\nLa Lega Comunista Rivoluzionaria ed Olivier Besancenot ritengono che la situazione della sinistra in Francia sia vittima del \u00abliberal-socialismo\u00bb del PS, e della sua rinuncia a opporsi con la lotta alla politica di Sarkozy. Cosa che rende evidente, secondo Alain Krivine, che \u00abOlivier Besancenot appare come il miglior dirigente contro Sarkozy, nel momento in cui il PS \u00e8 muto o complice del governo, come riguardo alla questione delle pensioni\u00bb.\nIn questo contesto, secondo l'NPA, i lavoratori dovrebbero avere tra le loro mani un nuovo strumento che permetta una \u00abtrasformazione rivoluzionaria della societ\u00e0\u00bb. L'LCR assicura che questo progetto \u00e8 portato avanti esclusivamente contro la destra e risponde, con la costituzione di una nuova forza, ad una sinistra \u00abin uno stato disastroso\u00bb, proponendo un progetto alternativo in totale indipendenza rispetto al social-liberismo. Olivier Besancenot, in occasione della costituzione da parte del PS di un gruppo di lavoro per \u00abstudiare\u00bb l'aumento di consenso della destra, ha sottolineato che \u00abci\u00f2 che a sinistra maggiormente aiuta le destre \u00e8, a priori, ci\u00f2 che non gli si oppone\u00bb."}
{"id": "2204575", "revid": "84184", "url": "https://it.wikipedia.org/wiki?curid=2204575", "title": "Gruppi Anarchici di Azione Proletaria", "text": "I Gruppi Anarchici di Azione Proletaria, chiamati normalmente GAAP, sono stati una organizzazione anarco-comunista nata a Genova-Pontedecimo il 24-25 febbraio 1951. I primi nuclei raccolti nel Comitato interregionale tosco-laziale (poi Gruppi d'iniziativa e di studio per un \"movimento orientato e federato\") risalgono all'estate del 1949. L'organizzazione dal 1951 al 1957 terr\u00e0 sette conferenze nazionali, l'ultima, quella del 28 aprile 1957, decreter\u00e0 la fusione dell'organizzazione con i Gruppi d'Azione comunista guidati da Giulio Seniga con i quali costituiranno il Movimento della Sinistra comunista.\nPeriodo in cui si forma l'organizzazione.\nDopo la caduta del fascismo, il movimento anarchico reduce da anni di lotta e di sconfitte da parte dei fascisti e degli stalinisti e dopo la conseguente diaspora, con le residue forze \u00e8 riuscito a partecipare alla Resistenza. Anche se non sempre organizzata in maniera autonoma, ebbe alcuni epicentri che oltre che dal punto di vista strettamente militare hanno interesse dal punto di vista storico perch\u00e9 proprio in una di queste zone, a Pontedecimo, vi fu il congresso costitutivo dei Gruppi Anarchico di Azione Proletaria meglio conosciuti come \"GAAP\"\nIn certe zone come la Toscana nord occidentale, la resistenza anarchica \u00e8 stata assai importante: gli appartenenti ad alcune brigate, smessi gli abiti \"militari\", si inserirono nella societ\u00e0 e nella vita politica. Sorgono, o proseguono la loro azione, i \"Comitati anarchici\", su alcuni dei quali si era basata la Resistenza anarchica. In vari convegni locali e nazionali si affrontarono problemi organizzativi che divennero motivi di scontro: i gruppi del sud, orientati verso un'azione pi\u00f9 tradizionale di tipo propagandistico, non intendevano prender contatto con le formazioni politiche e sindacali del movimento operaio, mentre i gruppi del nord, forti del loro passato partigiano auspicavano un contatto diretto e anche un'azione comune, se necessaria, con le organizzazioni di massa non anarchiche.\nLa stessa Federazione Anarchica Italiana (FAI) conteneva diverse anime, alcune ispirate da principi associazionisti e federalisti altre antiorganizzatrici. La prima spingeva verso un modello di organizzazione che voleva in qualche maniera riprendere l'esperienza dell'Unione Anarchica Italiana nata e sviluppatasi negli anni 1919-1926, richiamandosi alle teorie sull'organizzazione espresse in modo particolare da Errico Malatesta e Luigi Fabbri. La seconda corrente che era ben rappresentata dal periodico \u00abVolont\u00e0\u00bb possiamo definirla \u00abantipolitica e antiorganizzatrice\u00bb, esprimeva una forte diffidenza verso ogni forma di associazione permanente e di impegno politico programmato degli anarchici. Verso questa seconda corrente si indirizzeranno le critiche maggiori dei protagonisti che daranno vita ai GAAP\nStoria dei GAAP.\nFin dal 1949 i libertari di tendenza anarco-comunista, i pi\u00f9 giovani generalmente, costituiscono un \"Comitato di coordinamento\" organizzato da Pier Carlo Masini e Arrigo Cervetto, due ex antifascisti, il secondo partigiano verr\u00e0 decorato con la croce al merito per la sua partecipazione alla Resistenza, che si sono distaccati dalla politica del PCI stalinista e che sono stati fortemente critici nei confronti della svolta di Salerno voluta da Togliatti. Queste frange non vogliono, visto lo stalinismo imperante, che il movimento anarchico sia ridotto allo spazio ristrettissimo di movimento di opinione, ma vogliono costruire una struttura anarchica in grado di operare attivamente nel contesto sociale sia in fabbrica che nei quartieri proletari. Logica conseguenza \u00e8 che entrano in urto con le tesi del giornale \"Volont\u00e0\" e del periodico\"L\u2019Adunata dei Refrattari\".\nA settembre 1949 il Comitato, non ancora formalizzato come organizzazione \"Gruppi Anarchici di Azione Proletaria\", stampa e diffonde \"L'Impulso\" prima per le sole regioni del Lazio e Toscana. Fra i redattori c'\u00e8 Arrigo Cervetto, che accusa gli anarchici di pressappochismo ideologico ed esprime l'esigenza di un lavoro di studio teorico e chiarimento storico. \"L'Impulso\" pubblica 79 numeri dando primaria importanza alla struttura organizzativa, tesi osteggiata da Armando Borghi.\nLo scontro interno alla FAI si fa pi\u00f9 consistente nonostante il tentativo di alcuni militanti come Alfonso Failla e Umberto Marzocchi di aprire un confronto teorico e pratico tra le diverse anime del movimento. Le critiche poste in evidenza dalla FAI, riportate in \"Umanit\u00e0 Nova\" riguardano lo spostamento del gruppo verso le teorie rivoluzionarie marxiste.\nNel 1950 a Genova i gruppi facenti riferimento a \"L'Impulso\", per la maggioranza giovani proletari ed anarchici, propendono per una struttura anarchica federata con vincoli ben precisi per gli appartenenti all'organizzazione: ci\u00f2 significa uno spostamento verso le posizioni di Lenin in riferimento allo sviluppo del partito proletario internazionale. La struttura presa come riferimento \u00e8 la F\u00e9d\u00e9ration anarchiste fran\u00e7aise (FAF), che successivamente si denominer\u00e0 F\u00e9d\u00e9ration communiste libertaire (FCL), in quegli anni \"guidata\" da Georges Fontenis, con la quale fonder\u00e0 nel giugno 1954 l'Internazionale Comunista Libertaria, che avr\u00e0 breve durata.\nLa FAI nel congresso di Ancona del dicembre 1950 prende le distanze dai gruppi che editano l'\u00abImpulso\u00bb guidati da Pier Carlo Masini, ribadendo le posizioni contrarie a una strutturazione del movimento in forma di partito politico. Posizioni che verranno ribadite anche dal successivo congresso nazionale di Civitavecchia che si terr\u00e0 nel marzo 1953. Si possono riassumere in cinque filiere principali il quadro di forze che dal 1943 al 1951 porter\u00e0 al Convegno di Pontedecimo e alla fondazione dei GAAP: il gruppo toscano con Pier Carlo Masini, Augusto Boccone e Luciano Arrighetti, quello laziale con Ugo Scattoni, il gruppo di Torino con Aldo Demi, il gruppo di Savona con Arrigo Cervetto, il gruppo di Genova con Lorenzo Parodi e Aldo Pressato e il gruppo di Sestri Ponente con Aldo Vinazza.\nAl Convegno di Pontedecimo del 24-25 febbraio 1951 verranno approvate le tesi \"Sulla liquidazione dello Stato come apparato di classe\" preparate da Pier Carlo Masini e Arrigo Cervetto\nLa relazione votata nel congresso asserisce che la lotta per una societ\u00e0 senza classi \u00e8 da affrontare dopo uno studio certosino del sistema capitalistico opponendosi allo spontaneismo ed al volontarismo, con un massimo di livello organizzativo centralizzato e con posizioni assolutamente omogenee. Auspica l'intervento sia nella lotta sindacale ed uno studio continuo dell'evolversi del capitalismo internazionale a livello economico. \"L'Impulso\" \u00e8 l'organo ufficiale dei \"GAAP\" ed in quel momento gli scritti ivi riportati sono riferiti in gran parte alla formazione della struttura organizzativa, all'intervento nella dialettica sindacale ed al chiarimento del periodo storico internazionale. I GAAP che sostenevano la necessit\u00e0 di costruire un nuovo soggetto politico con le altre minoranze rivoluzionarie antagoniste al polo delle forze socialdemocratiche e riformiste, dopo la Sesta conferenza nazionale (Milano, ottobre 1956, nella quale decidono il cambio di denominazione in Federazione Comunista Libertaria - FCL -), la rivoluzione ungherese (autunno 1956) e la Conferenza della sinistra comunista di Milano del 16 dicembre 1956 - alla quale partecipano oltre ai comunisti libertari, i Gruppi comunisti rivoluzionari, il Partito comunista internazionalista (Battaglia Comunista) e i Gruppi d'Azione comunista - decidono di fondersi con quest'ultimi nell'aprile del 1957 dando vita al Movimento della Sinistra comunista"}
{"id": "2204576", "revid": "729019", "url": "https://it.wikipedia.org/wiki?curid=2204576", "title": "Tanahbesar", "text": "Tanahbesar (chiamata anche Wokam; in indonesiano: \"Pulau Wokam\") \u00e8 un'isola dell'Indonesia, situata nel Mare degli Arafura, appartenente all'arcipelago delle Isole Aru. Amministrativamente fa parte della provincia di Maluku.\nHa una superficie di 1604\u00a0km\u00b2. Le altre isole principali dell'arcipelago sono: Kobroor, Trangan, Kola e Maikoor."}
{"id": "2204579", "revid": "729019", "url": "https://it.wikipedia.org/wiki?curid=2204579", "title": "National Rail", "text": "National Rail \u00e8 un titolo usato dal Rail Delivery Group, un'associazione di imprese che operano nel trasporto passeggeri in tutta la Gran Bretagna utilizzando la rete ferroviaria che faceva capo alla British Rail.\nNational Rail normalmente non comprende quelle linee che non hanno un collegamento con il passato delle ferrovie statali. Questa precisazione \u00e8 importante in quanto questa organizzazione opera con un sistema di tariffe integrato con altri servizi di trasporto pubblico non esistente con altri servizi di aziende private.\nIl logo della National Rail venne introdotto nel 1999, e venne usato per la prima volta negli orari ferroviari della Gran Bretagna il 26 settembre del 1999.\nNational Rail e Network Rail.\nNational Rail non deve essere confusa con Network Rail. National Rail \u00e8 un titolo usato per promuovere la vendita di biglietti passeggeri sulle linee ferroviarie britanniche, la Network Rail \u00e8 l'organizzazione che possiede e gestisce la rete ferroviaria nazionale (binari, segnali etc.).\nLe due reti sono generalmente coincidenti nel caso del trasporto dei passeggeri. La maggior parte delle linee del Network Rail sono anche utilizzate per il traffico merci. Alcuni servizi passeggeri circolanti sul Network Rail, per esempio l'Heathrow Express ed una piccola parte della Metropolitana di Londra, non fanno parte della rete del National Rail. Di contro, alcuni servizi del National Rail, viaggiano su reti che non sono parte della Network Ra, come ad esempio la rete della Metropolitana di Londra.\nCompagnie ferroviarie.\nIn Gran Bretagna agiscono circa 20 Compagnie ferroviarie private che gestiscono, per conto del governo, i servizi ferroviari passeggeri in tutta la Gran Bretagna. Rail Delivery Group, \u00e8 un'associazione commerciale che offre vari servizi ai viaggiatori, oltre al trasporto, comprendendo la programmazione di un viaggio e le informazioni sull'operativo delle linee. Essa si occupa anche di distribuire i margini ai singoli operatori in base ai servizi utilizzati sulle singole linee. Non \u00e8 sua competenza la formulazione degli orari ne la stampa degli stessi che \u00e8 demandata ad altri organismi.\nBiglietteria.\nLa National Rail dispone di una struttura comune per la vendita dei biglietti. I biglietti posso esser acquistati presso ogni stazione ed anche presso rivendite esterne. Molti di essi possono essere utilizzati su viaggi che vengono effettuati su tratte gestite da operatori diversi. Una eccezione \u00e8 la linea che da Londra porta a Gatwick Airport, sulla quale possono essere utilizzati i biglietti venduti da tre diverse compagnie che vendono biglietti utilizzabili soltanto sulle loro linee. Vi \u00e8 anche un biglietto London-Gatwick che \u00e8 valido su tutti gli altri operatori ad eccezione del Gatwick Express. Operatori su altre rotte offrono biglietti utilizzabili esclusivamente su linee da loro gestite, che sono considerevolmente pi\u00f9 economici di quelli usabili su pi\u00f9 linee.\nOrari.\nOrari per singole linee sono disponibili gratuitamente alle stazioni, mentre un orario completo nazionale di 3.000 pagine viene venduto ma la sua ultima edizione risale al maggio 2007.\nUna versione digitale in formato PDF \u00e8 disponibile sul sito del Network Rail. Il sito del National Rail offre invece un pianificatore di viaggi interattivo, tariffe ed informazioni in tempo reale sui servizi ferroviari."}
{"id": "2204586", "revid": "1165513", "url": "https://it.wikipedia.org/wiki?curid=2204586", "title": "Colpi di fulmine", "text": "Colpi di fulmine \u00e8 un album di Eugenio Finardi pubblicato nel 1985."}
{"id": "2204591", "revid": "36426", "url": "https://it.wikipedia.org/wiki?curid=2204591", "title": "Xilografie", "text": ""}
{"id": "2204592", "revid": "729019", "url": "https://it.wikipedia.org/wiki?curid=2204592", "title": "Coppa panamericana di pallavolo femminile 2006", "text": "La V Coppa panamericana di pallavolo femminile si \u00e8 svolta dal 27 giugno all'8 luglio 2006 a San Juan, a Porto Rico. Al torneo hanno partecipato 12 squadre nazionali nordamericane e sudamericane e la vittoria finale \u00e8 andata per la prima volta al Brasile, il quale si \u00e8 qualificata di diritto al World Grand Prix 2007, insieme a Cuba, Repubblica Dominicana e Stati Uniti, rispettivamente prima, seconda e terza squadra nordamericana classificata.\nPodio.\nCampione.\nBrasile(Primo titolo)\nSecondo posto.\nCuba\nTerzo posto.\nRepubblica Dominicana"}
{"id": "2204595", "revid": "21880", "url": "https://it.wikipedia.org/wiki?curid=2204595", "title": "Costolina macchiata", "text": ""}
{"id": "2204597", "revid": "21761739", "url": "https://it.wikipedia.org/wiki?curid=2204597", "title": "Lucius Taruntius Firmanus", "text": ""}
{"id": "2204598", "revid": "21761749", "url": "https://it.wikipedia.org/wiki?curid=2204598", "title": "Lucius Tarutius Firmanus", "text": ""}
{"id": "2204599", "revid": "21761765", "url": "https://it.wikipedia.org/wiki?curid=2204599", "title": "Lucius Taruntius", "text": ""}
{"id": "2204600", "revid": "21761772", "url": "https://it.wikipedia.org/wiki?curid=2204600", "title": "Lucius Tarutius", "text": ""}
{"id": "2204602", "revid": "339392", "url": "https://it.wikipedia.org/wiki?curid=2204602", "title": "Gino (I Simpson)", "text": ""}
{"id": "2204604", "revid": "1165513", "url": "https://it.wikipedia.org/wiki?curid=2204604", "title": "Dolce Italia", "text": "Dolce Italia \u00e8 un album di Eugenio Finardi pubblicato nel 1987.\nDescrizione.\nL'album prende il nome dalla title track, \"Dolce Italia\", scritta dal cantautore mentre si trovava presso Boston in Massachusetts, in visita ai propri genitori con la propria figlioletta nata da poco. In occasione di un lungo inverno nevoso, protrattosi fino all'aprile, la scrisse il giorno dell'anniversario della liberazione d'Italia, come \"una canzone d'amore\" verso il proprio paese."}
{"id": "2204605", "revid": "2034231", "url": "https://it.wikipedia.org/wiki?curid=2204605", "title": "Anthony", "text": ""}
{"id": "2204608", "revid": "1573940", "url": "https://it.wikipedia.org/wiki?curid=2204608", "title": "Palagio dei Corbinelli", "text": "Il Palagio dei Corbinelli si trova in via Martellini 12 in zona Galluzzo, a Firenze.\nStoria.\nSi tratta di un voluminoso edificio della fine del Trecento, creato per la famiglia Corbinelli in una zona dove possedevano numerosi poderi, i quali arrivavano fino a Pozzolatico. La famiglia ne rest\u00f2 proprietaria fino al 1696, quando si estinse, passando ai Suarez de la Concha, ai Pauer, ai Ceva di Noceto e ai Baldacci. Alla fine dell'Ottocento fu acquistato dal canonico Antonio Fossi, che vi stabil\u00ec un istituto per la rieducazione delle giovinette che, alla morte del sacerdote, pass\u00f2 alle monache di San Silvestro. In seguito fu diviso in appartamenti e pi\u00f9 recentemente \u00e8 stato riunito nella propriet\u00e0 degli Artigianelli. A partire dal 2014 la struttura \u00e8 stata soggetta ad un complesso intervento di recupero edilizio condotto con la supervisione della Soprintendenza Archeologia, Belle Arti e Paesaggio della citt\u00e0 metropolitana di Firenze. Dal 2017 ospita un complesso residenziale ed alcune unit\u00e0 ad uso turistico.\nArchitettura.\nL'edificio \u00e8 una tipica costruzione rustica della campagna toscana che, nonostante un certo degrado soprattutto nella parte retrostante, mantiene il carattere massiccio e difensivo caratteristico del medioevo. Il complesso ha una forma a \"U\", con due ali che si allungano sul retro, a formare una sorta di cortile interno. Sulla strada le finestre sono profilate da semplici cornici in pietra serena e vi si trova anche un tabernacolo con una \"Deposizione della Croce\" affrescata, attribuito da Guido Carocci a Cosimo Rosselli o la sua bottega, altri hanno ipotizzato la scuola del Ghirlandaio. Recentemente in occasione della ristrutturazione del complesso edilizio il tabernacolo \u00e8 stato sottoposto ad un attento restauro condotto sotto la supervisione del CNR."}
{"id": "2204614", "revid": "767487", "url": "https://it.wikipedia.org/wiki?curid=2204614", "title": "Balsamus, l'uomo di Satana", "text": "Balsamus, l'uomo di Satana \u00e8 un film del 1968, il primo diretto da Pupi Avati.\nTrama.\nIn una cittadina dell'Emilia-Romagna un ciarlatano chiamato Balsamus (chiaro riferimento al conte di Cagliostro) esercita un forte ascendente sulla popolazione: egli pretende di risolvere casi di sterilit\u00e0 umana e animale e raccoglie attorno a s\u00e9 in una setta molte signore borghesi credulone. In realt\u00e0 gran parte del lavoro \u00e8 eseguito dai suoi aiutanti, il nobile Alliata, amante della moglie, e il domestico Ottavio. Assieme a questi e alla suocera vive in una grande dimora indossando costumi settecenteschi; credendo di aver avvelenato la suocera e di essere in grado di resuscitarla, Balsamus intende compiere su di s\u00e9 un esperimento che dovrebbe aumentare il proprio ascendente sugli adepti della setta, ma tutto si risolve tragicamente.\nStile.\nNonostante il titolo e il materiale promozionale della pellicola, lo storico di cinema Roberto Curti ne ha messo in discussione il genere cinematografico, dichiarando che non \u00e8 un film horror, ma un film che \"incorpora elementi di commedia, con un'insistenza sui caratteri regionali, ma la sua caratteristica principale \u00e8 il grottesco.\"\nProduzione.\n\"Balsamus, l'uomo di Satana\" \u00e8 stato prodotto da una troupe di persone che il regista Pupi Avati conosceva personalmente. La sceneggiatura \u00e8 stata scritta da Avati con i suoi amici Enzo Leonardo e Giorgio Celli. Il fratello del regista, Antonio Avati, recita nel film nel ruolo di Dorillo. Pupi Avati in seguito descrisse la sceneggiatura come una \"approfondita ricerca linguistica, lessicale e storica. Vi abbiamo messo tutto il possibile e altro, nell'illusione di essere apprezzati da chi sa chi o dove. Cosa che non \u00e8 successa.\"\nIl protagonista del film Ariano Nanetti (accreditato come Bob Tonelli) non era un attore professionista, ma un giovane imprenditore locale che dichiar\u00f2 di poter raccogliere i soldi necessari per produrre la pellicola. Si present\u00f2 sul set insieme a un misterioso \"Mister X\" che firm\u00f2 assegni per 160 milioni di lire. L'identit\u00e0 di \"Mister X\" era dell'uomo d'affari Carmine Domenico Rizzo. Bob Tonelli recit\u00f2 in seguito in altri film di Avati.\n\"Balsamus, l'uomo di Satana\" \u00e8 stato girato vicino a Bologna e presso i De Paolis In.Ci.R. Studios di Roma.\nDistribuzione.\nIl film \u00e8 stato presentato alla commissione di censura italiana solo nel gennaio 1970, quasi due anni dopo aver terminato la produzione. \u00c8 stato distribuito in Italia il 28 gennaio 1970. Ha incassato un totale di 34 milioni di lire a livello nazionale."}
{"id": "2204616", "revid": "436907", "url": "https://it.wikipedia.org/wiki?curid=2204616", "title": "Acustica (album)", "text": "Acustica \u00e8 un album di Eugenio Finardi, pubblicato nel 1993. Prodotto da Filippo Gabbrielli."}
{"id": "2204618", "revid": "919135", "url": "https://it.wikipedia.org/wiki?curid=2204618", "title": "Teorema di Savitch", "text": "Nella teoria della complessit\u00e0 computazionale, il teorema di Savitch, dimostrato da Walter Savitch nel 1970, afferma che per ogni funzione formula_1:\nIn altre parole, se una macchina di Turing non deterministica \u00e8 in grado di risolvere un problema in spazio \"f\"(\"n\"), una macchina di Turing deterministica pu\u00f2 risolvere lo stesso problema nel quadrato dello spazio.\nUn importante corollario del teorema \u00e8 che PSPACE = NPSPACE. Ci\u00f2 deriva dal fatto che il quadrato di una funzione polinomiale \u00e8 a sua volta una funzione polinomiale.\nGrafo orientato delle configurazioni della macchina di Turing.\nIl teorema di Savitch codifica attraverso un grafo orientato le configurazioni di una macchina di Turing.\nOgni nodo del grafo rappresenta una configurazione. Tra due nodi \"u\" e \"v\" esiste un arco orientato se dalla configurazione \"u\" \u00e8 possibile raggiungere la configurazione \"v\".\nIl problema di decidere un linguaggio si trasforma in un problema di raggiungibilit\u00e0 su grafi orientati. Nello specifico si tratta di capire se dalla configurazione iniziale \u00e8 possibile raggiungere una qualunque configurazione di accettazione.\nAlgoritmo usato per la dimostrazione.\nViene presentato un algoritmo che in base ad una stringa \"w\" data come ingresso ad una macchina di Turing \"N\", due configurazioni \"c1\", \"c2\" ed un ingresso \"t\", restituisce \"true\" se dalla configurazione \"c1\" \u00e8 possibile raggiungere la configurazione \"c2\" in almeno \"t\" passi.\nIn questo algoritmo, la funzione restituisce la parte intera superiore del valore che viene passato come argomento.\nLa prima chiamata a questa funzione ricorsiva viene fatta con la tripletta di parametri (\"ciniziale\", \"cfinale\",2\"df(n)\"), dove \"d\" \u00e8 una costante scelta appositamente in modo che la macchina di Turing \"N\" non abbia pi\u00f9 di 2\"df(n)\" configurazioni usando un nastro di \"f(n)\" celle."}
{"id": "2204627", "revid": "1573940", "url": "https://it.wikipedia.org/wiki?curid=2204627", "title": "Villa La Favorita (Firenze)", "text": "Villa La Favorita o di Massapagani si trova in via del Portico 13 in zona Galluzzo, a Firenze.\nStoria.\nCostruita per i Giugni in posizione panoramica, \u00e8 circondata da un giardino e un vasto parco. Per molti anni ha ospitato un Istituto delle Suore elisabettine, che assisteva gli anziani, mentre da poco \u00e8 passata in mani private.\nArchitettura.\nLa facciata seicentesca presenta sopra il portale lo stemma dei Giugni, coi tre zoccoli di cavallo. Il portone ad arco \u00e8 sormontato da un terrazzino, dove si apre il portone col timpano circolare spezzato che ospita lo stemma. \nIl parco si estende verso ovest ed arriva fino a via Senese.\nInterno.\nL'interno ospita una prima sala in stile neogotico, con affreschi che mostrano il paesaggio attorno alla villa, come doveva presentarsi a fine del XIX secolo. Al primo piano tre saloni presentano affreschi del XVIII secolo, una con finte nicchie e statue, una con paesaggi e una infine con storie bibliche: \"Loth e le figlie\", \"Visione di Giacobbe\", \"Giuseppe venduto come schiavo\" e \"Iefe che torna vittorioso dalla guerra contro gli ammoniti\"; alcuni riquadri a monocromo hanno poi \"Virt\u00f9\" e altre storie bibliche, quali il \"Sacrificio di Isacco\", \"Mos\u00e8 salvato dalle acque\", le \"Figlie di Ietro\" e il \"Roveto ardente\"."}
{"id": "2204630", "revid": "486946", "url": "https://it.wikipedia.org/wiki?curid=2204630", "title": "Villa di Firenze", "text": ""}
{"id": "2204631", "revid": "36426", "url": "https://it.wikipedia.org/wiki?curid=2204631", "title": "Villa di Massapagani", "text": ""}
{"id": "2204636", "revid": "729019", "url": "https://it.wikipedia.org/wiki?curid=2204636", "title": "Flora di sostituzione", "text": "La flora di sostituzione \u00e8 la popolazione infestante, costituita da una o pi\u00f9 specie, che \"sostituisce\" le infestanti che sono scomparse da una nicchia ecologica a causa della selezione naturale e/o artificiale. Si tratta, in genere, di specie che vivono normalmente ai margini dei campi coltivati (bordure, siepi, fossi, strade). Tendono ad occupare il posto lasciato libero dalle piante infestanti comunemente pi\u00f9 diffuse nei campi coltivati quando queste ultime vengano eliminate dai diserbanti e/o dalle tecniche agronomiche."}
{"id": "2204637", "revid": "767487", "url": "https://it.wikipedia.org/wiki?curid=2204637", "title": "Extraterrestre e altri successi", "text": "Extraterrestre ed altri successi \u00e8 un album di Eugenio Finardi pubblicato nel 1998."}
{"id": "2204639", "revid": "11959", "url": "https://it.wikipedia.org/wiki?curid=2204639", "title": "De Goeje", "text": ""}
{"id": "2204640", "revid": "6923", "url": "https://it.wikipedia.org/wiki?curid=2204640", "title": "Hypochaeris uniflora", "text": "La Costolina alpina (nome scientifico Hypochaeris uniflora ) \u00e8 una pianta erbacea, perenne a fiori gialli delle nostre Alpi, appartenente alla famiglia delle Asteraceae.\nEtimologia.\nL'etimologia del nome generico (\"Hypochaeris\") \u00e8 piuttosto dubbia e si perde lontano nel tempo; potrebbe derivare da due parole greche \"Hypo\" (= sottoterra) e \"choeros\" (= maiale); infatti le radici della specie \"Hypochaeris radicata\" sono molto ricercate dai maiali che per cibarsene scavano la terra col loro \u201cgrufo\u201d per trovarle. \nIl nome del genere venne introdotto nella classificazione scientifica nel 1754 da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778), biologo e scrittore svedese; mentre invece L'epiteto specifico (\"uniflora\") venne definito dal botanico francese Dominique Villars (14 novembre 1745, Villar \u2013 26 giugno 1814, Strasburgo) nel 1779, e fa riferimento ai capolini solitari della pianta.\nI francesi chiamano questa pianta con il nome di \"Porcelle \u00e0 une t\u00eate\"; mentre i tedeschi la chiamano: \"Eink\u014dpfiges Ferkelkraut\".\nMorfologia.\nL'altezza di questa pianta varia da 30 a 50\u00a0cm. La forma biologica della specie \u00e8 emicriptofita rosulata (H ros), ossia sono piante con gemme svernanti al livello del suolo e protette dalla lettiera o dalla neve, e con le foglie disposte a formare una rosetta basale.\nRadici.\nLa radice \u00e8 del tipo a fittone.\nFusto.\nLo scapo \u00e8 tubuloso, eretto e semplice (porta un capolino soltanto). Tutta la superficie \u00e8 percorsa da grosse setole rivolte verso il terreno. Diametro del fusto 3 \u2013 6\u00a0mm (sotto il capolino pu\u00f2 ingrossarsi fino a 8 \u2013 15\u00a0mm).\nInfiorescenza.\nL'infiorescenza \u00e8 formata da un solo grande capolino emisferico. La struttura del capolino \u00e8 quella tipica delle \"Asteraceae\" : un peduncolo sorregge un involucro cilindrico formato da pi\u00f9 squame acuminate e pelose che fanno da protezione al ricettacolo sul quale s'inseriscono due tipi di fiori: quelli esterni ligulati e quelli interni tubulosi (in questo caso sono assenti). Il colore dei fiori ligulati \u00e8 giallo-limone. Il ricettacolo si presenta con diverse pagliette poste alla base dei fiori, mentre l'involucro \u00e8 formato da pi\u00f9 serie di squame disposte in modo embricato. Le squame sono irte di setole scure, mentre il loro bordo \u00e8 dentellato o sfrangiato. Diametro del capolino : 5 \u2013 7\u00a0cm. Dimensioni dell'involucro: larghezza 20\u00a0mm, altezza 20 \u2013 25\u00a0mm.\nFiori.\nI fiori sono ermafroditi, zigomorfi, tetra-ciclici (calice \u2013 corolla \u2013 androceo \u2013 gineceo) e pentameri (a 5 elementi). In questa specie i fiori tubulosi non sono presenti.\nFrutti.\nIl frutto \u00e8 un achenio con becco (sono delle nucule tutte molto uguali fra di loro), sormontato da un pappo uniseriato (un unico ordine di setole) a setole piumose, quelle interne, mentre le setole laterali sono scabro-dentellate. Dimensione degli acheni : 12 \u2013 15\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia delle Asteraceae \u00e8 la famiglia vegetale pi\u00f9 numerosa, organizzata in quasi 1000 generi per un totale di circa 20.000 specie. Nelle classificazioni pi\u00f9 vecchie la famiglia delle Asteraceae viene chiamata anche Compositae. \nLa \"Hypochaeris uniflora\" appartiene a un genere (\"Hypochaeris\") non molto numeroso comprendente non pi\u00f9 di una trentina di specie, diffuse soprattutto nell'emisfero boreale (zone temperate), delle quali almeno 8 sono proprie della flora italiana.\nLe Asteraceae sono suddivise in tre sottofamiglie; la specie di questa scheda appartiene alla sottofamiglia delle \"Liguliflorae\" (sinonimo = \"Cichorioideae\") caratterizzata dall'avere capolini con soli fiori ligulati, quelli periferici qualche volta sono unisessuali e con canali laticiferi.\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nSpecie simili.\nSui nostri prati \u00e8 possibile trovare la specie della nostra scheda assieme alla \"Hypochaeris maculata\" L. (Costolina macchiata); questo per\u00f2 soltanto a quote medie (1500 - quota alla quale le due specie possono convivere). Si distinguono comunque per le foglie macchiate la \"Hypochaeris maculata\" e per il capolino rigorosamente unico della specie \"Hypochaeris uniflora\".\nUn'altra specie con la quale pu\u00f2 essere confusa \u00e8 la \"Crepis pontana\" (L.) D.Torre (Radichiella subalpina) che tra l'altro frequenta gli stessi piani vegetazionali. Si pu\u00f2 distinguere in quanto il pappo di quest'ultima specie \u00e8 formato da setole semplici (non piumose)."}
{"id": "2204643", "revid": "648716", "url": "https://it.wikipedia.org/wiki?curid=2204643", "title": "Villa Guaita", "text": "Villa Guaita si trova in via del Podest\u00e0 111, davanti al convento del Portico, in zona Galluzzo, a Firenze. \u00c8 chiamata anche \"Villa Pieraccioni\", dal nome degli attuali proprietari.\nStoria.\nLa villa fu originariamente costruita per i Carnigiani, che la tennero fino alla met\u00e0 del XVI secolo. Pass\u00f2 poi ai Cacciaporci e nel 1552 venne lasciata in via testamentaria alle monache di San Giuseppe in San Frediano, che la tennero fino alla soppressione napoleonica del 1808. Infine venne tenuta da varie famiglie.\nArchitettura.\nIl prospetto sulla strada \u00e8 tipicamente cinquecentesco, dall'aspetto massiccio e rustico, ingentilito solo da due file di finestre con dettagli in pietra serena. Il prospetto laterale \u00e8 invece stato modificato in seguito e oggi si presenta con quattro statue in terracotta che rappresentano le \"Stagioni\". In alto sporge la torretta belvedere.\nLa villa \u00e8 circondata da un giardino con ampie terrazze. \nAltri progetti.\n&lt;br&gt;"}
{"id": "2204644", "revid": "61051", "url": "https://it.wikipedia.org/wiki?curid=2204644", "title": "Abudefduf", "text": "Il genere Abudefduf comprende 20 specie di pesci d'acqua salata appartenenti alla famiglia Pomacentridae, conosciuti comunemente come Sergenti.\nDistribuzione e habitat.\nLa maggior parte delle specie di \"Abudefduf\" \u00e8 diffusa nell'Indo-Pacifico: mentre 1/5 delle specie vive nell'Oceano Atlantico. Prediligono acque vicino a barriere coralline.\nDescrizione.\nLe specie del genere presentano un corpo dal profilo ovaloide, piuttosto compresso ai fianchi ma robusto, con profilo dorsale e ventrale sviluppato, pinne con vertici allungati e coda bilobata. La livrea, differente per ogni specie, presenta tendenzialmente un fondo grigio azzurro con bande verticali nere lungo i fianchi. Alcune (\"Abudefduf hoefleri\" hanno livrea interamente blu notte, altri (\"Abudefduf luridus\") bruna.\nLe dimensioni massime variano, secondo la specie, dai 13\u00a0cm ai 30\u00a0cm di lunghezza.\nRiproduzione.\nTutte le specie sono ovipare: la femmina depone uova e la loro fecondazione da parte del maschio \u00e8 esterna. I maschi curano e ossigenano le uova.\nPesca.\nAlcune specie sono oggetto di pesca per l'alimentazione umana nei luoghi d'origine (\"Abudefduf bengalensis, Abudefduf concolor\").\nAcquariofilia.\nAlcune specie sono diffuse in commercio per l'acquario marino di barriera privato e pubblico."}
{"id": "2204645", "revid": "729019", "url": "https://it.wikipedia.org/wiki?curid=2204645", "title": "La forza dell'amore 2", "text": "La forza dell'amore 2 \u00e8 un album di Eugenio Finardi pubblicato nel 2001."}
{"id": "2204654", "revid": "729019", "url": "https://it.wikipedia.org/wiki?curid=2204654", "title": "Cinquantanni", "text": "Cinquantanni \u00e8 un album di Eugenio Finardi, pubblicato nel 2002 da Edel Music."}
{"id": "2204657", "revid": "24443", "url": "https://it.wikipedia.org/wiki?curid=2204657", "title": "Mont Mounier", "text": ""}
{"id": "2204658", "revid": "33689", "url": "https://it.wikipedia.org/wiki?curid=2204658", "title": "Infocamere", "text": ""}
{"id": "2204659", "revid": "648716", "url": "https://it.wikipedia.org/wiki?curid=2204659", "title": "Villa di Malavolta", "text": "Villa di Malavolta o villa Bottai si trova in via del Podest\u00e0 79 in zona Galluzzo, a Firenze.\nStoria e descrizione.\nLa villa fu originariamente costruita per la nobile famiglia dei Gavacciani, coeva di quel Niccol\u00f2 Acciaioli a cui si deve la costruzione della famosa Certosa di Firenze. Nella parte interna al portale di accesso prospiciente la via del Podest\u00e0 \u00e8 visibile la lapide, che riporta la costruzione originaria edificata nel 1333, per opera di ser Lapo di Giovanni Gavacciani, e come scrive testualmente l'epigrafe, per rimedio dell'anima sua e dei suoi. Guido Carocci (\"I dintorni di Firenze\", stampato nel 1906), riport\u00f2 integralmente l'iscrizione che cos\u00ec recita \". Inoltre nel cortile \u00e8 inserita una pietra che riporta una raffigurazione di un gallo, riferendosi all'ospitaliera Compagnia del Bigallo.\nSuccessivamente pass\u00f2 alla ricca famiglia dei Corboli, che verso la fine del XVI secolo la ingrandirono, incorporando anche un attiguo, vecchio ospedale, gi\u00e0 ricovero di pellegrini, ed una chiesa-oratorio. La famiglia Corboli dette l'impronta attuale alla villa nel 1599, come riporta un'iscrizione all'interno della villa stessa, quindi l'edificio divenne cos\u00ec un dei pi\u00f9 belli della zona ed ancora oggi mantiene il suo fascino con le inconfondibili due torrette panoramiche. Durante il XIX secolo la villa ospit\u00f2 anche la famiglia granducale, soprattutto grazie alla vista privilegiata che la villa poteva offrire in occasione di quelle processioni che portavano solennemente la Madonna dell'Impruneta a Firenze per scongiurare gravi calamit\u00e0, carestie e pestilenze. La grande finestra eccentrica al piano terra aveva proprio lo scopo era quello di offrire una visione completa della processione della Madonna dell'Impruneta. All'interno della villa \u00e8 degno di nota il grande salone che si affaccia nella parte tergale ad un classico giardino all'italiana.\nLa facciata \u00e8 in sobrio stile fiorentino, con alcune finestre in pietra serena che spiccano sulla facciata a intonaco bianco. Al centro si trova lo stemma dei Corboli. La facciata posteriore si affaccia sul giardino all'italiana, composto da quattro zone quadrangolari circondate da siepi geometriche basse.\nLo stemma riportato in foto rappresenta la famiglia dei Bartoli penultimi proprietari della villa Bottai, prima che fosse acquistata da Cesare Bottai, facoltoso commerciante di legnami, originario di Lucolena in Chianti. Nella parte tergale dello stemma in terracota \u00e8 riportata la seguente frase \" ARME BARTOLI VIRTUS OMNIA VINCIT\"."}
{"id": "2204660", "revid": "36426", "url": "https://it.wikipedia.org/wiki?curid=2204660", "title": "Villa Bottai", "text": ""}
{"id": "2204662", "revid": "767487", "url": "https://it.wikipedia.org/wiki?curid=2204662", "title": "Butch Carter", "text": ""}
{"id": "2204665", "revid": "827882", "url": "https://it.wikipedia.org/wiki?curid=2204665", "title": "1999 (album Prince)", "text": "1999 \u00e8 il primo album da studio del gruppo statunitense Prince and The Revolution, pubblicato il 27 ottobre 1982 dalla Warner Bros. Records. \u00c8 il quinto album della carriera di Prince. Questo \u00e8 il primo album di Prince ad aver raggiunto la top ten nella classifica statunitense Billboard 200, piazzandosi al numero 9, ed \u00e8 il quinto album pi\u00f9 venduto del 1983. \"1999\" \u00e8 il primo passo di Prince verso la strada del successo, sar\u00e0 poi il prossimo, Purple Rain del 1984, che lo porter\u00e0 definitivamente alla fama.\nAccoglienza.\n\"1999\" \u00e8 stato accolto molto positivamente e dalla critica e, nonostante il suo formato non commerciale, anche dal pubblico. Nel 2003 il network televisivo VH1 piazza \"1999\" al 49\u00ba posto nella classifica dei migliori album di tutti i tempi. Secondo la Rolling Stone Album Guide, \"\"1999\" potrebbe essere il lavoro pi\u00f9 influente di Prince\". L'album \u00e8 presente anche nella lista \"The 50 Most Essential Pop Albums\" (\"i 50 album pop pi\u00f9 importanti\") sulla rivista Slant Magazine; ed \u00e8 stato incluso nel 2008 nel Grammy Hall of Fame Awards."}
{"id": "2204667", "revid": "36426", "url": "https://it.wikipedia.org/wiki?curid=2204667", "title": "Chiesa di Santa Lucia a Massapagani", "text": ""}
{"id": "2204671", "revid": "599013", "url": "https://it.wikipedia.org/wiki?curid=2204671", "title": "Eric Washington", "text": "Carriera.\nCresce prima presso la Pearl High School e successivamente presso la University of Alabama, dove nei 4 anni di permanenza mette a segno un totale di 1.532 punti, 557 rimbalzi, e 262 tiri da tre.\nTerminato il periodo universitario, gli Orlando Magic lo scelgono al secondo giro dei Draft NBA 1997 (scelta n\u00ba 47), venendo poi scambiato ai Denver Nuggets con cui gioca due stagioni: nella sua prima annata mette a segno 7,7 punti a partita in 23,3 minuti di utilizzo medio, mentre nella seconda scrive 5,4 punti in 20 minuti. La sera del 22 novembre 1997 segn\u00f2 22 punti nella sfida contro i Seattle SuperSonics, ottenendo cos\u00ec il suo record di carriera in NBA.\nNell'estate del 1999 passa ai Boston Celtics ma viene tagliato prima dell'inizio della stagione: si trasferisce cos\u00ec in Grecia per la sua prima esperienza europea, firmando un contratto con il Dafni. Le sue cifre nel massimo campionato greco sono di 13,5 punti messi a segno nelle 15 partite disputate.\nLa stagione successiva approda in Italia, tra le file del Basket Rimini, realizzando 17 punti a partita con il 55,6% da due e il 33,5 da tre. Tuttavia il team romagnolo al termine del campionato retrocede in Legadue piazzandosi ultimo in classifica nonostante un buon avvio, complice anche la fuga a stagione in corso di Rodney Buford e altre vicissitudini. Washington rimane in maglia riminese anche nella stagione successiva, disputando 30 partite con 14,6 punti, 4,6 rimbalzi e 2,4 palle recuperate di media a partita.\nDopo un lungo periodo di inattivit\u00e0 dovuto ad un intervento chirurgico ad un ginocchio, nell'aprile del 2003 svolge un periodo di prova con l'Olimpia Milano, senza per\u00f2 firmare un contratto. Nell'estate viene per la seconda volta tagliato prima dell'inizio della stagione NBA, in questa circostanza dai Denver Nuggets. A dicembre dello stesso anno \u00e8 ingaggiato dall'Hapoel Gerusalemme con cui gioca 5 partite nel campionato israeliano e 3 partite europee in ULEB Cup, competizione che sar\u00e0 poi vinta dallo stesso Hapoel. Successivamente, dal febbraio 2005 al 2006 disputa complessivamente 50 gare con gli Idaho Stampede nel campionato CBA ad una media di 9,4 punti a match.\nNel dicembre del 2006 accetta l'offerta dei finlandesi del Tampereen Pyrint\u00f6 disputando 15 partite ad una media di 21,2 punti e rimanendo con la stessa maglia fino al febbraio 2008, mese in cui si trasfer\u00ec al Kauhajoen Karhu nella seconda serie finlandese: la sua nuova squadra termina l'annata retrocedendo ma Washington ottiene il rinnovo anche per la stagione successiva, nella quale \u00e8 capitano e miglior realizzatore del club grazie a 21,5 punti di media, risultando tra gli artefici principali della risalita nel massimo campionato. Dopo un altro anno in terra finnica, si trasferisce in Germania al N\u00fcrnberger BC, formazione di terza serie."}
{"id": "2204672", "revid": "4106", "url": "https://it.wikipedia.org/wiki?curid=2204672", "title": "Giovannino Assirelli", "text": ""}
{"id": "2204673", "revid": "4106", "url": "https://it.wikipedia.org/wiki?curid=2204673", "title": "Gerardus Voorting", "text": ""}
{"id": "2204674", "revid": "4106", "url": "https://it.wikipedia.org/wiki?curid=2204674", "title": "Hendrik Van Steenbergen", "text": ""}
{"id": "2204675", "revid": "227211", "url": "https://it.wikipedia.org/wiki?curid=2204675", "title": "Congettura dei primi gemelli", "text": ""}
{"id": "2204677", "revid": "124123", "url": "https://it.wikipedia.org/wiki?curid=2204677", "title": "Gaetano Sabatelli", "text": "Biografia.\nFiglio del pittore fiorentino Luigi Sabatelli e fratello dei pittori Francesco, Marina, Giuseppe e Luigi Maria. Alla morte del padre ne port\u00f2 avanti, col fratello Luigi Maria, la bottega milanese. \nSi dedic\u00f2 soprattutto a ritratti ed a tele di ispirazione religiosa, ma la sua opera pi\u00f9 popolare \u00e8 \"Cimabue e Giotto\", dipinto a Firenze nel 1846. Da questo dipinto fu infatti tratto il disegno a colori che per decenni decor\u00f2 le scatole di pastelli Giotto."}
{"id": "2204683", "revid": "831312", "url": "https://it.wikipedia.org/wiki?curid=2204683", "title": "\u00c9toile de Bess\u00e8ges", "text": "L'\u00c9toile de Bess\u00e8ges \u00e8 una breve corsa a tappe maschile di ciclismo su strada che si svolge annualmente nei dintorni di Bess\u00e8ges, sud della Francia. Dal 2005 fa parte del calendario dell'UCI Europe Tour come gara di categoria 2.1.\nStoria.\nDisputata per la prima volta nel 1971 come corsa in linea, sotto l'organizzazione dell'UC Bess\u00e8ges, dal 1974 si svolge come gara a tappe nell'arco di quattro-otto giorni. La competizione si tiene in genere nei primi giorni di febbraio, risultando cos\u00ec la prima corsa a tappe della stagione europea su strada. Ha infatti luogo appena dopo il Grand Prix Cycliste la Marseillaise, che a sua volta apre la stagione ciclistica nel vecchio continente per quanto riguarda le corse in linea.\nAlbo d'oro.\n\"Aggiornato all'edizione 2022.\""}
{"id": "2204706", "revid": "1442080", "url": "https://it.wikipedia.org/wiki?curid=2204706", "title": "Nello Niccoli", "text": "Combatt\u00e9 nella prima e seconda guerra mondiale, fece parte, dal 1920, del \"Circolo di Cultura\" fondato da Gaetano Salvemini, dai Fratelli Rosselli e da Piero Calamandrei ed appartenne anche al gruppo del Non Mollare. Dal giugno 1944 fino alla Liberazione fu presidente del C.T.L.N., nel cui comando militare egli rappresent\u00f2 il Partito d'Azione - col nome \"Sandri\" - nel periodo della lotta clandestina\nLapide.\nA Firenze, nella zona di San Niccol\u00f2, si trova la lapide, sulla quale sono incise queste parole:\n\"In questa casa visse gli ultimi anni della sua vita Nello Niccoli 1890-1977 che, nel circolo di cultura nel \"Non Mollare\" e infine nel partito d'Azione tenne fede agli ideali di Giustizia e Libert\u00e0. Valoroso ufficiale nelle due guerre, guid\u00f2, nell'agosto 1944, la vittoriosa battaglia per la liberazione di Firenze. La cittadinanza riconoscente\".\nFondo Nello Niccoli.\nPresso l'Istituto Storico della Resistenza in Toscana, del quale fu presidente e uno dei fondatori, \u00e8 conservato il \"Fondo Nello Niccoli\", contenente carte, corrispondenza, cimeli.\nBiblioteca personale.\nParte della sua biblioteca composta da libri di argomento agronomico, meccanico-agrario ed economico-agrario (1890-1950) \u00e8 stata donata dai suoi eredi alla sede di Agraria della Biblioteca di Scienze Tecnologiche, Universit\u00e0 degli Studi di Firenze.\nCollegamenti esterni.\nLapide a Niccoli"}
{"id": "2204709", "revid": "24443", "url": "https://it.wikipedia.org/wiki?curid=2204709", "title": "Mont Neiglier", "text": ""}
{"id": "2204714", "revid": "339392", "url": "https://it.wikipedia.org/wiki?curid=2204714", "title": "Tennis Masters Cup", "text": ""}
{"id": "2204721", "revid": "111195669", "url": "https://it.wikipedia.org/wiki?curid=2204721", "title": "Abudefduf sexfasciatus", "text": "Abudefduf sexfasciatus, conosciuto comunemente come pesce sergente dalla coda a forbice, \u00e8 un pesce d'acqua salata appartenente alla famiglia \"Pomacentridae\".\nDistribuzione e habitat.\nQuesta specie \u00e8 diffusa nel Mar Rosso e nell'Indo-Pacifico (dalle coste del Mozambico fino all'Isola di Pasqua). Abita barriere coralline, zone rocciose e acque aperte, spesso frequentando aree abitate da coralli molli e spugne.\nDescrizione.\nPresenta un corpo alto, molto compresso ai fianchi, ovaloide, con profili dorsale e ventrale convessi. La pinna caudale \u00e8 fortemente forcuta, mentre le altre pinne appuntite. La livrea \u00e8 semplice: il fondo \u00e8 biancastro, con sei bande verticali che scendono dall'apice della dorsale e terminano sul ventre. La quinta banda invece continua anche sulla pinna anale. Sulla coda sono presenti invece due bande orizzontali, la superiore sfociante nell'ultima banda verticale. \nRaggiunge una lunghezza massima di 16\u00a0cm.\nAlimentazione.\n\"A. sexfasciatus\" si nutre di alghe e zooplancton.\nPesca.\nAnche se commestibile, \u00e8 pescato solamente a livello locale.\nAcquariofilia.\n\u00c8 diffuso negli acquari pubblici, meno (viste anche le dimensioni) in quelli domestici."}
{"id": "2204723", "revid": "1305772", "url": "https://it.wikipedia.org/wiki?curid=2204723", "title": "Adolfo Grosso", "text": "Professionista tra il 1949 ed il 1957.\nCarriera.\nCorse per la Wilier Triestina, la Benotto, la Allegro e l'Atala, distinguendosi come passista. Le principali vittorie da professionista furono il Trofeo Baracchi nel 1949, in coppia con Fiorenzo Magni, la Milano-Torino 1950, due tappe alla Volta a Catalunya, una nel 1952 e una nel 1953, il Giro del Veneto 1952 e 1955, il Giro di Campania 1953, una tappa al Giro d'Italia 1954 ed una al Tour de Romandie 1956.\nMor\u00ec per le conseguenze di un incidente stradale occorsogli il 15 luglio 1980 a Ponte della Priula, investito da un camion mentre era in sella alla sua bici."}
{"id": "2204729", "revid": "1543377", "url": "https://it.wikipedia.org/wiki?curid=2204729", "title": "Something He Can Feel", "text": "Something He Can Feel \u00e8 una canzone soul scritta e prodotta da Curtis Mayfield nel 1976, per la colonna sonora del film \"Sparkle\", in cui veniva interpretata dalla protagonista, interpretata da Lonette McKee e con i cori di Irene Cara e Dwan Smith.Nello stesso anno la canzone fu anche registrata da Aretha Franklin, fu pubblicata come singolo estratto dall'album \"Sparkle\" e raggiunse la vetta della classifica Hot Black Singles. Nel 1988 Afrika Bambaataa ha registrato una cover di \"Something He Can Feel\", nell'album The Light, in collaborazione con Boy George che su questo brano costituisce la voce principale. Nel 1992 il gruppo femminile En Vogue pubblic\u00f2 con successo una cover del brano, che conquist\u00f2 la prima posizione della stessa classifica ed entr\u00f2 nella top10 della classifica statunitense.\nVersione delle En Vogue.\nLa cover del brano realizzata dalle En Vogue, pubblicata come \"Give Him Something He Can Feel\", fu registrata per il secondo album del gruppo, \"Funky Divas\", e prodotta da Denzil Foster e Thomas McElroy. La versione delle En Vogue fu pubblicata nel 1992 come secondo singolo estratto dall'album ed ebbe un grande successo, perfino superiore all'originale: il brano ha raggiunto la prima posizione della classifica R&amp;B statunitense ed \u00e8 entrato nella top10 statunitense, e inoltre ha ottenuto la certificazione di disco d'oro dalla RIAA grazie a oltre 500.000 copie vendute negli Stati Uniti.\nVideo.\nIl videoclip della versione delle En Vogue \u00e8 ambientato in un club musicale che ricalca lo stile dei locali notturni degli anni cinquanta -sessanta. Il pubblico, esclusivamente maschile, veste abiti dell'epoca e le En Vogue sono fasciate in attillati abiti da sera rossi. Inoltre indossano guanti neri, un bracciale di brillanti, scarpe nere a tacchi alti e presentano trucco e parrucco che rimanda allo stile di quegli anni. L'esibizione del gruppo \u00e8 un omaggio ai gruppi femminili soul e R&amp;B come The Supremes. La regia del video si concentra su molti dettagli, come il trucco delle cantanti prima di entrare in scena, champagne e ghiaccio versato nei bicchieri e scarpe eleganti che scendono dalle limousine.\nRicezione.\nIl brano ha raggiunto la prima posizione della classifica R&amp;B americana il 1\u00ba agosto 1992, dove \u00e8 rimasto una settimana, diventando il quinto singolo numero 1 del gruppo nella suddetta classifica.\nIl singolo \u00e8 stato il quinto del gruppo a entrare nella Hot 100 di \"Billboard\", e il terzo a entrare nella top10 della stessa classifica. Il pezzo \u00e8 entrato nella top10 americana durante la settimana del 1\u00ba agosto 1992 al numero 9, per poi arrivare alla sesta posizione il 12 settembre. Il singolo ha passato ventiquattro settimane in classifica.\nIn Nuova Zelanda il brano \u00e8 diventato il singolo delle En Vogue che ha raggiunto la posizione pi\u00f9 alta in classifica: entrato in classifica al numero 34, il singolo ha poi raggiunto la posizione numero 2 il 27 settembre 1992, dove \u00e8 rimasto per due settimane consecutive, mentre ha passato tredici settimane nella top40."}
{"id": "2204732", "revid": "196390", "url": "https://it.wikipedia.org/wiki?curid=2204732", "title": "Toma di Icaro", "text": ""}
{"id": "2204733", "revid": "196390", "url": "https://it.wikipedia.org/wiki?curid=2204733", "title": "Toma di Icarus", "text": ""}
{"id": "2204734", "revid": "24443", "url": "https://it.wikipedia.org/wiki?curid=2204734", "title": "Monte Neiller", "text": ""}
{"id": "2204738", "revid": "24443", "url": "https://it.wikipedia.org/wiki?curid=2204738", "title": "Mont Ponset", "text": ""}
{"id": "2204748", "revid": "1573940", "url": "https://it.wikipedia.org/wiki?curid=2204748", "title": "Puzosia", "text": "Puzosia \u00e8 un genere di molluschi cefalopodi estinti appartenente alle ammoniti (sottoclasse \"Ammonoidea\"), vissuto dall'Aptiano (parte superiore del Cretaceo Inferiore) al Campaniano, nel Cretaceo Superiore. La distribuzione di questo gruppo \u00e8 mondiale.\nDescrizione.\nConchiglia con avvolgimento planispirale, tendenzialmente evoluta, moderatamente compressa, con limitato ricoprimento tra i giri successivi. Ombelico largo ma moderatamente profondo, delimitato da un margine netto e piuttosto elevato, sub-verticale. L'ornamentazione \u00e8 caratterizzata da coste con andamento debolmente sinuoso e proverse, che attraversano il ventre arrotondato e privo di solchi o carene. In diverse specie le coste sono distinte solo sulla parte esterna dei fianchi. Sono presenti costrizioni periodiche sub-parallele alle coste che decorrono invece lungo tutto il fianco e risultano particolarmente incise sul ventre. La sezione dei giri nell'adulto \u00e8 sub-ovale. Sutura di tipo ammonitico molto complessa, con numerosi elementi assai ramificati; selle squadrate e un lobo laterale molto grande, bifido o trifido, asimmetrico, molto retroverso. Nell'adulto, l'ornamentazione a coste e costrizioni pu\u00f2 attenuarsi fino a scomparire e talora essere sostituita da coste grossolane e molto spaziate o tubercoli.\nSono conosciute soprattutto le microconche, che raggiungono dimensioni intorno alla decina-quindicina di centimetri di diametro, mentre le macroconche, molto meno frequenti, sono di grande taglia, potendo raggiungere dimensioni dell'ordine dei 50 centimetri e oltre: il genere affine \"Parapuzosia\" comprende le pi\u00f9 grandi ammoniti conosciute (fino a 2.5 metri di diametro).\nTassonomia.\nIl genere \"Puzosia\" \u00e8 distinto in quattro sottogeneri:\nIl genere \"Puzosia\" d\u00e0 origine nel Cretaceo Superiore (Cenomaniano) al genere \"Parapuzosia\" , caratterizzato dalla presenza di costrizioni solo nello stadio giovanile.\nDistribuzione e habitat.\nSi tratta di forme molto diffuse e frequenti nei depositi di mare epicontinentale di tutto il mondo, dalle Americhe all'estremo oriente.\nSi tratta di una forma di ambiente neritico piuttosto profondo, verso il margine della scarpata continentale (circa 200 metri di profondit\u00e0), pi\u00f9 diffusa alle medie e basse latitudini. La conchiglia di \"Puzosia\" aveva una camera d'abitazione piuttosto breve (da brevidoma a mesodoma), che le conferiva un assetto stabile dal punto di vista idrostatico, con l'apertura rivolta verso l'alto e leggermente inclinata in direzione anteriore. Sembra si trattasse di una forma piuttosto mobile, nectonica o necto-bentonica. L'ornamentazione generalmente ridotta e sottile riduceva inoltre l'attrito, facendone probabilmente un discreto nuotatore."}
{"id": "2204751", "revid": "1272592", "url": "https://it.wikipedia.org/wiki?curid=2204751", "title": "Icaro (disambigua)", "text": ""}
{"id": "2204756", "revid": "1833859", "url": "https://it.wikipedia.org/wiki?curid=2204756", "title": "Palace of Placentia", "text": "Il Palace of Placentia era un palazzo reale inglese costruito per volere di Humphrey di Lancaster nel 1447 a Greenwich, sulle rive del Tamigi. Il palazzo fu demolito nel XVII secolo e sostituito con il Greenwich Hospital (oggi Old Royal Naval College). \nStoria.\nHumphrey di Lancaster, reggente di Enrico VI, fece costruire il palazzo col nome di Bella Court. Nel 1447 Humphrey perse i favori della nuova regina Margherita d'Angi\u00f2, e fu arrestato per alto tradimento. Mor\u00ec in carcere - secondo Shakespeare fu ucciso - e Margherita si appropri\u00f2 di Bella Court, ribattezzandola Palace of Placentia, talvolta scritto \"Palace of Pleasaunce\".\nIl palazzo rimase la residenza reale principale per i due secoli successivi; vi nacque nel 1491 e visse a lungo Enrico VIII, che, dopo il matrimonio con Caterina d'Aragona, vi vide nascere Maria Tudor (in seguito Regina Maria I) nel febbraio 1516, dopo il matrimonio con Anna Bolena la futura regina Elisabetta I nel 1533, e vi spos\u00f2 Anna di Cl\u00e8ves nel 1540. Un albero del Greenwich Park si chiama Quercia della Regina Elisabetta, perch\u00e9 si pensa che fosse un suo luogo di giochi.\nSia Maria che Elisabetta vissero a Placentia per alcuni anni del XVI secolo, e sotto i regni di Giacomo I e Carlo I, fu eretta a sud del palazzo la Queen's House. Placentia cadde in rovina durante la Guerra civile inglese, quando venne usata come fabbrica di biscotti e campo di prigionia. Nel 1660, Carlo II decise di ricostruire il Palazzo, affidando i lavori per una nuova King's House a John Webb. L'unica parte del palazzo completata fu la zona est dell'attuale King Charles Court, ma non fu mai occupata come residenza reale. Gran parte del resto del palazzo fu demolita, col sito che rimase vuoto fino alla costruzione del Greenwich Hospital nel 1694.\nIl complesso del Greenwich Hospital divenne il Greenwich Royal Naval College nel 1873, al trasferimento del college a Portsmouth. Gli edifici sono oggi occupati dalla University of Greenwich e dal Trinity College of Music.\nDei lavori di restauro nel 2005 hanno identificato resti dell'era Tudor precedentemente ignoti. Uno scavo archeologico completato nel gennaio del 2006 ha trovato la Cappella Tudor e il Vestibolo con il pavimento a mosaico. Quest'ultima struttura \u00e8 sopravvissuta alla demolizione del Palazzo e fu poi convertita in casa per il Tesoriere del Greenwich Hospital."}
{"id": "2204757", "revid": "1318658", "url": "https://it.wikipedia.org/wiki?curid=2204757", "title": "Salute!", "text": "Salute! era una rete televisiva satellitare prodotta da Eurodigital le cui trasmissioni cominciarono il 1\u00ba febbraio 2009.\nL'emittente, presente sul canale 484 della piattaforma Sky Italia, trasmetteva una programmazione tematica riguardante medicina, nutrizione, benessere psicofisico, cura estetica e lo stare in forma.\nSalute! si avvaleva della consulenza scientifica di medici ed esperti noti anche a livello internazionale.\nIl segnale era disponibile anche per gli italiani all'estero grazie a Rai Internazionale e ad accordi stipulati con le principali pay tv presenti in America. Era previsto anche l'arrivo delle trasmissioni anche in alcuni paesi dell'Oceania.\nLe trasmissioni sono cessate il 23 marzo 2010."}
{"id": "2204760", "revid": "1305772", "url": "https://it.wikipedia.org/wiki?curid=2204760", "title": "Salvatore D'Aquila", "text": "Conosciuto come uno dei pi\u00f9 potenti capimafia di New York e degli Stati Uniti d'America da inizio secolo sino alla sua morte; \u00e8 stato il primo boss della famiglia Gambino, dal 1909 al 1928.\nBiografia.\nNato il 7 novembre 1873 a Palermo, quando emigra nel 1906 \u00e8 gi\u00e0 un potente mafioso. Al suo arrivo a New York, inizia a lavorare per Ignazio Lupo e Giuseppe Morello a East Harlem e allarga il suo giro d'affari, sia legali che illegali. I suoi affari legali comprendono delle ditte di importazione negli Stati Uniti di formaggi, olio, olive, acciughe, ed altri prodotti tipici siciliani.\n\u00c8 in affari con i principali boss di Cosa nostra statunitense come Charles Matranga di New Orleans, Anthony D'Andrea e la famiglia Genna di Chicago, con Angelo Palmeri di Buffalo, Gregorio Conti di Pittsburgh, e Joseph Lonardo di Cleveland. I suoi affari illegali comprendono le estorsioni, la lotteria illegale, le bische clandestine e l'usura in tutta Brooklyn, dove stabilisce i suoi uffici.\nNel 1916, con il momentaneo arresto di Lupo e Morello, D'Aquila inizia ad agire con una propria famiglia criminale (la futura famiglia Gambino) insieme a Umberto Valenti, Alfred Mineo, Giuseppe Traina e Frank Scalice. \u00c8 considerato il pi\u00f9 potente capo di Cosa Nostra negli USA ed \u00e8 proprio in questo periodo che cerca di sottomettere tutte le altre famiglie. Per combattere il nuovo boss della famiglia Morello, ovvero Joe Masseria, si allea con un suo vecchio nemico ed ex alleato proprio di Masseria cio\u00e8 Valenti. La faida fa vittime da entrambe le parti e proprio Umberto Valenti assieme al suo guardaspalle rimane vittima dei killer di Joe Masseria.\nIl 10 ottobre 1928 \"Don Turiddu \"viene ucciso assieme al suo guardaspalle, appena sceso dall'auto, davanti al garage di casa sua al 211 di avenue A, all'angolo con la 13\u00aa strada (Manhattan) da tre killer di Joe Masseria. Lascia la moglie Marianna (1885 - 1946) e sei figli. Alla guida della famiglia viene messo Al Mineo. La sua tomba si trova nel Saint John's Cemetery, nel Queens."}
{"id": "2204767", "revid": "767487", "url": "https://it.wikipedia.org/wiki?curid=2204767", "title": "Grande Bacino Artesiano", "text": "Il Grande Bacino Artesiano \u00e8 l'unica riserva importante e sicura di acqua potabile di tutto il continente australiano: questo bacino \u00e8 una delle pi\u00f9 grandi e profonde falde artesiane del mondo. Esso ricopre il 23% dell'Australia, occupando la maggior parte del Queensland, il nord del Nuovo Galles del Sud, la parte sud-est del Territorio del Nord e il nord-est dell'Australia meridionale.\nLo spessore dell'acquifero, di un centinaio di metri in periferia, \u00e8 stimato in circa 3000\u00a0m al suo centro, con una riserva d'acqua stimata in oltre 64000\u00a0km\u00b3.\nGli strati che imprigionano l'acquifero sono formati da gres quarzitico depositato per erosione delle montagne circostanti durante l'Era mesozoica, tra 248 e 65 milioni di anni fa, e sono ricoperti da uno strato di sedimenti marini impermeabili.\nIl rinnovo dell'acqua avviene attraverso le precipitazioni sul Queensland e il Nuovo Galles del Sud. Essa scorre lentamente (da 1 a 5\u00a0m per anno) nel sottosuolo verso sud e verso est.\nL'acqua risorge spontaneamente da sorgenti e fessure del suolo, soprattutto nella parte sud del bacino. .\nUsi dell'acqua.\nQuest'acqua \u00e8 la principale fonte di acqua nella regione, ed \u00e8 utilizzata soprattutto per l'allevamento del bestiame. Per procurarsela \u00e8 sufficiente eseguire una perforazione opportunamente rivestita sino alla falda artesiana. L'acqua in pressione risale naturalmente senza uso di pompe."}
{"id": "2204770", "revid": "110157", "url": "https://it.wikipedia.org/wiki?curid=2204770", "title": "Ar/ge kunst Galleria Museo", "text": "ar/ge kunst Galleria Museo \u00e8 un'associazione senza scopo di lucro con sede nel centro storico di Bolzano. Come ente privato senza attivit\u00e0 di collezionismo, l'ar/ge kunst prosegue i suoi scopi secondo l'idea del \"Kunstverein (associazione d'arte)\" che \u00e8 una tendenza soprattutto nordica.\nStoria.\nViene fondata a Bolzano nel 1985 come associazione privata per la promozione di arte e architetture contemporanee. \nOriginariamente nei locali della galleria si trovava un punto di raccolta per pelli grezze, pi\u00f9 tardi la ditta Singer, finch\u00e9 Karin Welponer, l'attuale presidente dell'associazione, inaugur\u00f2 una galleria d'arte privata.\nLa galleria nasce con l'intento di creare per gli artisti regionali un luogo espositivo intellettualmente vivace capace di sviluppare e animare una scena artistica sensibile al nuovo; la galleria nasce inoltre con l'obiettivo di fondere un centro di incontro e confronto aperto ad approfondimenti sugli sviluppi attuali dell'arte con mostre periodiche di arte e architettura regionali e internazionali, oltre che attraverso iniziative tematiche.\nDal 1989 al 2000 il direttore artistico della galleria \u00e8 di Marion Piffer; dal 2000 al 2008 di Sabine Gamper e dal 2008 al 2012 di Luigi Fassi.\nLe esposizioni realizzate sono\nGalleria d'immagini.\nLo spazio espositivo misura circa 150 m2. Nel sotterraneo si trovano un ufficio, la biblioteca e parte dell'archivio. In parallelo alle mostre organizzate vengono organizzati e proposti al pubblico incontri e discussioni con curatori e scrittori internazionali. La galleria ha collaborazioni con altri enti a livello internazionale.\nL'obiettivo principale della galleria consiste nell'individuare delle posizioni artistiche innovative. In questo viene lasciato molto spazio ai giovani che esplorano in modo indipendente e innovativo il mondo che li circonda traducendo questa esperienza nella propria arte. L'approccio della galleria \u00e8 orientato verso la sperimentazione e il relazionarsi con la societ\u00e0."}
{"id": "2204771", "revid": "287204", "url": "https://it.wikipedia.org/wiki?curid=2204771", "title": "Amadori", "text": ""}
{"id": "2204774", "revid": "599013", "url": "https://it.wikipedia.org/wiki?curid=2204774", "title": "Paolo Quinteros", "text": ""}
{"id": "2204780", "revid": "767487", "url": "https://it.wikipedia.org/wiki?curid=2204780", "title": "Break It to Me Gently", "text": "Break It to Me Gently \u00e8 una canzone R&amp;B registrata da Aretha Franklin nel 1977, ed inclusa nell'album \"Sweet Passion\". Pubblicata come singolo, raggiunse la prima posizione della \"Hot Soul Singles chart\" nel giugno 1977, pur non ottenendo particolare successo nella \"Billboard Hot 100\", dove non sal\u00ec oltre la posizione 85. Fu l'ultimo singolo di successo della Franklin con l'Atlantic Records, e pi\u00f9 in generale il suo ultimo successo negli anni settanta."}
{"id": "2204792", "revid": "767487", "url": "https://it.wikipedia.org/wiki?curid=2204792", "title": "Almamy Doumbia", "text": ""}
{"id": "2204793", "revid": "486946", "url": "https://it.wikipedia.org/wiki?curid=2204793", "title": "Petrarca Armistizio Patavium", "text": ""}
{"id": "2204794", "revid": "729019", "url": "https://it.wikipedia.org/wiki?curid=2204794", "title": "Battaglia delle Termopili (1941)", "text": "La battaglia delle Termopili fu uno scontro avvenuto durante l'invasione della Grecia nella seconda guerra mondiale fra le truppe greco-britanniche e quelle tedesche, che avevano lo scopo di allentare la presa degli Alleati sul territorio greco dopo il fallimento della campagna italiana.\nIn seguito allo sfondamento delle loro linee, le forze britanniche e del \"Commonwealth\" si trincerarono sul Monte Olimpo per tentare di fermare i tedeschi, ma dopo furiosi scontri vennero respinti dalla \"Leibstandarte\" dell\"'SS-Obergruppenf\u00fchrer\" Josef Dietrich, verso le Termopili (famose per la battaglia del 480 a.C.), dove riuscirono a bloccare temporaneamente l'avanzata tedesca permettendo in tal modo a gran parte del contingente Alleato di imbarcarsi e di sfuggire in tal modo alla cattura.\nLa sconfitta degli italiani, l'intervento tedesco e l'entrata in guerra della Grecia.\nQuando la guerra scoppi\u00f2 nel 1939, il dittatore Ioannis Metaxas aveva da qualche anno iniziato una politica estera basata su orientamenti filobritannici. Gli eventi non cambiarono minimamente i suoi rapporti con Re Giorgio II. Metaxas fece di tutto per impedire che la Grecia entrasse in guerra, anche dopo che le mire espansionistiche di Benito Mussolini avevano preso di mira la Grecia per farne un ottimo avamposto militare nei Balcani. Nell'agosto del 1940 un sottomarino italiano colp\u00ec e affond\u00f2 l'incrociatore greco Elli. Due mesi dopo, la mattina del 28 ottobre 1940, l'ambasciatore italiano ad Atene consegn\u00f2 un ultimatum che Metaxas respinse all'istante. Nel giro di poche ore le truppe italiane attraversarono il confine greco-albanese e il governo di Atene fu costretto, suo malgrado, ad entrare in guerra. L'invasione cement\u00f2 lo spirito di resistenza dei greci che respinsero gli italiani in territorio albanese, nonostante Metaxas avesse rifiutato l'aiuto offerto dalla Gran Bretagna pur di non provocare Hitler. Alla sua morte, nel gennaio del 1941, gli successe Alexandros Koryzis, che invece chiese e ottenne l'intervento delle truppe britanniche. Ma nel frattempo anche la Germania aveva deciso di muoversi nei Balcani e il 6 aprile del 1941 invase la Grecia.\nL'organizzazione della difesa.\nGli ultimi dieci carri armati del 4\u00b0 ussari, gli unici degli alleati rimasti in Grecia, giunsero alle Termopili insieme con sette autoblindo che avevano coperto la retroguardia della brigata corazzata durante tutto il ripiegamento superando quattro montagne, raccogliendo sbandati e rallentando la marcia per assicurarsi che tutti i ponti che si lasciavano alle spalle fossero saltati. Oltre alle Termopili era necessario mantenere il possesso di tutto il Peloponneso, perch\u00e9 sulle sue rive doveva prendere imbarco il grosso del corpo di spedizione. I carri armati e quelli da ricognizione del 4\u00b0 ussari furono incaricati di proteggere un'ottantina di chilometri di costa da eventuali sbarchi nemici assicurando il transito d'importanza vitale sul ponte di Corinto poich\u00e9 vi dovevano passare quasi tutte le forze britanniche. Un altro pericolo era rappresentato dalla possibilit\u00e0 di un lancio di truppe paracadutate, specie sulla pianura retrostante alle Termopili e il 3\u00ba reggimento carri, rimasto senza un solo carro armato, vi fu dislocato in funzione antiparacadutisti.\nAl Generale Bernard Freyberg era stato ordinato di difendere il passo costiero, mentre il Generale Mackay aveva il compito di difendere il villaggio di Brallos.\nNel settore dei neozelandesi, la 5\u00aa Brigata fu schierata lungo la strada costiera, a sud di Lamia e del fiume Spercheios. La 4\u00aa Brigata era sulla destra, dove aveva stabilito delle pattuglie per sorvegliare la costa, mentre la Sesta era in riserva. Nel settore australiano, la Diciannovesima Brigata, comprendente il 4\u00ba e l'8\u00ba Battaglione di Fanteria, difese Brallos. Il 19 aprile, il 1\u00ba e il 5\u00ba Battaglione furono piazzati sotto il comando del Generale Maggiore George Vasey, e durante questi due giorni anche l'Undicesimo si un\u00ed a loro. L'inizio dell'evacuazione era stato fissato per la sera del 24 aprile, il che significava che le unit\u00e0 di base dovevano attraversare il ponte di Corinto prima di questa data per lasciare il posto alle truppe combattenti. Perci\u00f2 le Termopili dovevano essere difese da tutte le forze disponibili soltanto fino al 23 aprile, quando i reparti destinati a imbarcarsi la sera successiva avrebbero dovuto cominciare a dirigersi verso la costa. Gli inglesi si aspettavano che i tedeschi sferrassero il primo attacco gi\u00e0 il 20 aprile, vale a dire quando la posizione non sarebbe ancora stata completamente approntata, invece, con loro grande sorpresa, non comparvero. I tedeschi nella rapida avanzata avevano perso contatto con le colonne dei rifornimenti, e dovettero fare una sosta di quattro giorni per ristabilirlo. Il ritardo probabilmente fu determinante agli effetti di tutta la campagna, dato che l'evacuazione, come si seppe pi\u00f9 tardi, evit\u00f2 il disastro per una differenza di poche ore; ma nel frattempo i difensori delle Termopili poterono riposare, schierare i cannoni e apprestare le difese. Il 22 aprile artiglieri australiani aprirono il fuoco dal passo di Br\u00e1llos: l'artiglieria tedesca di medio calibro rispose e altri cannoni australiani si unirono al coro; intervennero i cannoni campali di grosso calibro e si svilupp\u00f2 una battaglia di artiglieria in piena regola, durante la quale gli inglesi respinsero un attacco della fanteria tedesca. Intanto il corpo di spedizione si stava raccogliendo e si dirigeva verso la costa e il 23 aprile le file dei difensori delle Termopili si diradarono. Una delle tre brigate neozelandesi, la 5\u00aa, distrusse tutti i cannoni e l'equipaggiamento e, non appena si fece buio, si diresse verso il punto fissato per l'imbarco. La 4\u00aa brigata venne mandata indietro di una decina di chilometri per formare l'ultima retroguardia all'altezza di Tebe. Il vecchio passo di M\u00f3los sulle Termopili rest\u00f2 difeso dalla 6\u00aa brigata neozelandese, oltre che da pochi ussari del Northumberland e dall'artiglieria a cavallo. Gli australiani che presidiavano Br\u00e1llos rimasero anch'essi sul posto con una met\u00e0 degli effettivi.\nMackay e Freyberg informarono i loro uomini che non ci sarebbero stati ritiri, entrambi inconsapevoli delle discussioni di alto livello sull'evacuazione. Dopo la battaglia, Mackay disse:\nL'evacuazione e la resistenza.\nI tedeschi attaccarono il 24 aprile alle 7:30, primo giorno dell'evacuazione. Incontrarono una feroce resistenza, persero 15 carri e subirono ingenti perdite. Allora i tedeschi tentarono di sfondare la posizione con un assalto massiccio di carri armati, una manovra che altre volte era riuscita. L'artiglieria neozelandese, quella a cavallo e gli ussari del Northumberland trascorsero tutta la giornata del 24 aprile postando pezzi, ammassando munizioni e sparando continuamente, paghi di sfruttare l'occasione che avevano atteso e i risultati furono pi\u00f9 che soddisfacenti. Il poderoso attacco tedesco s'infranse mentre era in pieno svolgimento, pi\u00f9 tardi la stessa sera gli artiglieri resero inservibili i cannoni asportando gli otturatori e si ritirarono passando silenziosamente attraverso l'ultima retroguardia. Tutto il giorno successivo si tennero nascosti per sfuggire alla Luftwaffe e la sera raggiunsero la costa, creando una retroguardia 11\u00a0km a sud di Tebe. Era una buona posizione difensiva presidiata da unit\u00e0 neozelandesi, australiane e britanniche della forza complessiva di una brigata. L'ordine principale era di non farsi scoprire troppo presto, e per questo le artiglierie erano state mimetizzate e le comunicazioni radio sospese. I difensori delle Termopili attraversarono questa posizione la notte del 24 aprile per portarsi ai punti d'imbarco, ma i tedeschi comparvero soltanto la mattina del 26, alle 11, in una lunga fila di veicoli stipati di uomini che offrivano un bersaglio infallibile agli artiglieri in attesa. Il tiro ebbe effetti micidiali e, ancora una volta, l'avanzata tedesca fu stroncata.\nLa fine della ritirata e la vittoria tedesca.\nLo stesso giorno della battaglia delle Termopili il generale Papagos si dimise, l'esercito greco capitol\u00f2, il re parti per l'esilio, il quartier generale dell'ANZAC fu sciolto e i comandi australiani e neozelandesi ebbero l'ordine di abbandonare la Grecia. Il generale Wilson rimase ad Atene fino all'ultimo momento e arriv\u00f2 al ponte di Corinto il 26 aprile, poco prima dell'alba. L'evacuazione era proceduta bene, fino ad allora: la 51, brigata neozelandese che era stata allontanata dalle Termopili, si era imbarcata la notte del 24 aprile con tutti i suoi effettivi, quasi 7.000 unit\u00e0. Il giorno seguente era partita circa la met\u00e0 degli australiani. In due notti erano stati evacuati complessivamente pi\u00f9 di 18.000 uomini, ma ne rimanevano ancora circa 40.000. La zona del ponte sul canale di Corinto era, naturalmente, la pi\u00f9 minacciata. Tuttavia, da quel momento il suo presidio si ridusse a soli tre carri armati e a un piccolo reparto di fanti australiani (erano presenti anche molti soldati greci, ma per loro la guerra era finita). Poche ore dopo che il generale Wilson e il suo stato maggiore avevano varcato il ponte, un attacco aereo mise a tacere tutti i cannoni controcarro. Subito dopo apparvero gli Junkers 52, a volo radente, e l'aria fu punteggiata di paracadute. Mentre un migliaio di paracadutisti scendevano, alcuni alianti atterrarono vicino al ponte, gli occupanti balzarono fuori, sopraffecero i picchetti di guardia e deposero rapidamente un certo numero di cariche esplosive che scoppiarono subito dopo, uccidendoli tutti.\nA sud del canale l'enorme superiorit\u00e0 numerica dei tedeschi costrinse i pochi difensori superstiti a desistere dall'azione, ma non prima di aver messo fuori combattimento 285 uomini, fra morti e feriti del 2\u00ba reggimento paracadutisti. Ciononostante, si tratt\u00f2 di una netta vittoria dei tedeschi, che il 26 aprile entrarono trionfalmente in Corinto scortati da un carro armato che avevano catturato. L'occupazione del canale di Corinto signific\u00f2 che la 4\u00aa brigata neozelandese, alcune unit\u00e0 della brigata corazzata e i fucilieri australiani che formavano la retroguardia di Tebe non potevano pi\u00f9 imbarcarsi sulle coste del Peloponneso, e quindi dovevano essere avviati altrove. Dopo la partenza di Wilson il comando era stato assunto dal generale Freyberg, che si trovava per\u00f2 nel Peloponneso senza poter comunicare per radio con il gruppo attestato a Tebe. Ma nel porto di Rafina, a est di Atene e distante circa 120\u00a0km, si trovava il comando della brigata corazzata, che disponeva di un potente impianto radiotrasmittente e che pot\u00e9 inviare un messaggio alla retroguardia, con l'ordine di ritirarsi sulla costa vicino alla capitale. Dal momento dell'occupazione tedesca di Corinto fino all'evacuazione dell'ultimo contingente del corpo di spedizione trascorsero quasi tre giorni, durante i quali fu possibile imbarcare altri 30.000 uomini, in parte inglesi in parte australiani, sia per merito dell'organizzazione e della disciplina degli inglesi, sia perch\u00e9 i tedeschi non seppero sfruttare le vittorie.\nControversie.\nDurante l'assalto degli Junkers 52, gli occupanti di alcuni alianti attaccarono i difensori lanciando cariche esplosive, che detonarono quasi subito dopo, uccidendo tutti. La causa dello scoppio \u00e8 motivo di discussione: quando le cariche esplosero, due ufficiali inglesi vi stavano sparando contro con i loro fucili e, indubbiamente, si credette che fosse stata opera loro. Ma una pallottola di fucile avrebbe potuto provocare la deflagrazione soltanto se si fosse trattato di fulmicotone, e gli esperti affermarono che il fulmicotone non avrebbe potuto avere una simile azione dirompente. I tedeschi ritennero che le cariche fossero esplose mentre gli inglesi le stavano disinnescando frettolosamente oppure che una certa quantit\u00e0 di tritolo fosse stata colpita da una scheggia di granata, per\u00f2 in quel momento nessun cannone stava sparando. La spiegazione pi\u00f9 verosimile, a meno che non vengano in luce altre prove, \u00e8 che lo scoppio sia stato provocato veramente dai due ufficiali.\nFasi finali dell'evacuazione.\nI tedeschi avevano scoperto che la posizione delle Termopili era rimasta indifesa fin dalla mezzanotte del 24 aprile, per\u00f2 trascorsero altri due giorni e mezzo prima che raggiungessero la retroguardia di Tebe e, nel frattempo, le operazioni d'imbarco erano state completate. A Corinto, dopo la conquista del ponte, arrivarono dalle Termopili truppe fresche; il Leibstandarte Adolf Hitler vi giunse dalla Grecia occidentale attraversando il canale a bordo di piccole imbarcazioni dalle quali scese a Patrasso per dilagare in tutto il Peloponneso, dove si trovavano ancora considerevoli forze del corpo di spedizione. Per\u00f2 i tedeschi non s'impegnarono risolutamente per impedirne l'imbarco. L'arma pi\u00f9 attiva fu la Luftwaffe, che bombard\u00f2 in picchiata e mitragli\u00f2 tutti i punti delle coste meridionali sui quali avvistava movimenti e affond\u00f2 un buon numero di navi. La notte del 26 aprile il trasporto olandese Slamat stava imbarcando un contingente di truppe a N\u00e1vplion (Nauplia), ma le operazioni andarono per le lunghe; alle 3 quando fu dato il segnale di salpare, la nave era completa solo per due terzi e il comandante non ebbe il coraggio di lasciarne tanti a terra. Indugi\u00f2, malgrado i ripetuti ordini fino alle 4.15 poi si allontan\u00f2 a tutta forza. Ma alle 7 lo Slantat, che si trovava ancora nel raggio d'azione dei bombardieri tedeschi, venne affondato. I cacciatorpediniere Diamond e Wryneck invertirono la rotta per raccogliere i naufraghi, per\u00f2 invertirono la rotta anche i bombardieri e colarono a picco le due imbarcazioni; i sopravvissuti di tutte e tre le navi furono soltanto cinquanta. \nLa notte del 27 aprile pi\u00f9 di 21.000 uomini del corpo di spedizione britannico furono tratti in salvo da cinque diversi punti d'imbarco e la notte successiva altri 5.000 della 6\u00aa brigata neozelandese s'imbarcarono dall'estrema punta meridionale del Peloponneso. L'unico gruppo numeroso non ancora evacuato era composto di circa 7.000 uomini, in attesa nella baia di Kal\u00e1me, dalla quale erano gi\u00e0 stati portati in salvo pi\u00f9 di 8.000 dei loro compagni. Ma ormai era il 28 aprile e il Peloponneso era occupato dalla divisione Leibstandarte Adolf Hitler e dalla 5\u00aa Panzerdivision, la cui pattuglia avanzata sopraffece un piccolo posto di guardia del 4\u00b0 ussari, irruppe in Kal\u00e1me e cattur\u00f2 l'ufficiale di marina preposto alle operazioni d'imbarco e il suo segnalatore tagliando cos\u00ec le comunicazioni con le navi che stavano accostando. \nI 7.000 soldati inglesi che si trovavano a Kal\u00e1me non erano preparati a sostenere un combattimento. Soltanto 800 appartenevano ai reparti combattenti, gli altri erano della unit\u00e0 dei servizi. Il combattimento di Kal\u00e1me fu una lotta feroce con un centinaio di perdite dall'una e dall'altra parte e si concluse incredibilmente con la resa dei tedeschi superstiti, sicch\u00e9 gli inglesi ripresero a sperare nella salvezza. Una divisione di due incrociatori e sei cacciatorpediniere si stava avvicinando alla baia durante il combattimento. Il tenente di vascello dell'Hero, il cacciatorpediniere di testa, scese a terra per scoprire cosa stesse accadendo, ma il comandante della divisione alla vista dei proiettili traccianti e al rumore degli spari pens\u00f2 logicamente che il numero degli uomini da portare in salvo doveva essere ormai cos\u00ec esiguo da non giustificare il rischio al quale avrebbe esposto le navi. Perci\u00f2 ordin\u00f2 il macchina indietro e non mut\u00f2 avviso neppure quando il tenente gli segnal\u00f2 circa quaranta minuti pi\u00f9 tardi, che la sparatoria era cessata e l'evacuazione era possibile. Comunque fosse, pi\u00f9 di 7.000 uomini, alcuni dei quali avevano combattuto per due settimane con le retroguardie scendendo dai monti della Grecia del nord fino all'estremo lembo meridionale, furono lasciati a terra.\nConclusione.\nMilitarmente la decisione di aiutare la Grecia si era conclusa con un disastro. Politicamente alcuni vantaggi avevano bilanciato il colpo, l'opinione pubblica statunitense, che sarebbe stata ostile alla Gran Bretagna se non si fosse mossa in soccorso della Grecia, si allarm\u00f2 alla notizia dell'invasione tedesca e si gett\u00f2 con tutto il proprio peso dalla parte degli alleati. Il Congresso approv\u00f2 la legge \"affitti e prestiti\" che diede inizio agli aiuti americani d'importanza determinante.\nL'assenza dell'Esercito greco caus\u00f3 una reazione tra un gran numero di soldati greci. Dopo la liberazione della Grecia dalle Potenze dell'Asse, Ar\u012bs Velouchi\u014dt\u012bs durante uno dei suoi discorsi afferm\u00f3 che questa battaglia fu la \"vergogna\" del regime greco che comandava la guerra.\nCon la vittoria dell'Asse, la Grecia cadde sotto un governo collaborazionista guidato dal generale Tsolakoglu. L'attuale monarca, Alexandros Koryzis, dopo la Battaglia di Creta (dove si era rifugiato con la corte e il resto dell'esercito), fugg\u00ec in Medio Oriente.\nDopo la fine della guerra, il 23 aprile 1941, i primi ad invadere ed occupare il territorio greco saranno i tedeschi. Forti del contributo determinante al raggiungimento dell'armistizio eserciteranno un peso tutt'altro che trascurabile sul governo collaborazionista greco. La penetrazione italiana inizier\u00e0 solo tra la fine di maggio e i primi di giugno, e per alcune zone si svolger\u00e0 in modo particolarmente lento non soltanto per la scarsit\u00e0 dei mezzi di trasporto, ma anche per le estenuanti trattative con i vari comandi tedeschi, tutt'altro che comodi alleati in questa circostanza. Questa decisione comporter\u00e0 l'invio in Grecia di due Plenipotenziari dipendenti dai rispettivi Ministeri degli Esteri, Altenburg per i tedeschi e Ghigi per gli italiani; il compito di Ghigi sar\u00e0 di mantenere i rapporti con il governo greco, mentre rester\u00e0 al comandante dell'Armata in Grecia la gestione del territorio, l'emanazione di bandi e cos\u00ec via. Il compito del comandante militare andr\u00e0 quindi sviluppandosi in due direzione principali, l'organizzazione del territorio per il mantenimento dell'ordine e lo sfruttamento delle risorse; e la difesa militare di questa nuova conquista nell'ambito pi\u00f9 complessivo della guerra mondiale. Questi due aspetti risultano solo parzialmente differenziabili, in quanto la gestione e lo sfruttamento delle popolazioni sottomesse fanno un tutt'uno con la necessit\u00e0 di difendere i territori acquisiti.\nIn Grecia la situazione si rivela per\u00f2 un po' anomala, in quanto le condizioni alimentari gravissime e la povert\u00e0 del suolo e dell'industria trasformano questo paese da fonte di energia per alimentare le fornaci della guerra dell'Asse, a paese con forte bisogno di sostentamento da parte degli occupanti. Anomalia che si rifletter\u00e0 sull'ordine pubblico sempre minato da possibili sollevazioni popolari. Sollevazioni inizialmente molto lontane da ci\u00f2 che abitualmente chiamiamo Resistenza, che vedr\u00e0 la luce in forme pi\u00f9 o meno organizzate solo a partire dal 1942."}
{"id": "2204800", "revid": "486946", "url": "https://it.wikipedia.org/wiki?curid=2204800", "title": "Petrarca Patavium", "text": ""}
{"id": "2204802", "revid": "228587", "url": "https://it.wikipedia.org/wiki?curid=2204802", "title": "Arazzi", "text": ""}
{"id": "2204803", "revid": "287204", "url": "https://it.wikipedia.org/wiki?curid=2204803", "title": "Basilica dei Santi Medici", "text": " \nLa basilica dei Santi Medici \u00e8 un importante luogo di culto di Bitonto, in Puglia, dedicato ai santi Cosma e Damiano. Fu edificato nella seconda met\u00e0 del XX secolo.\nStoria e culto.\nLa posa della prima pietra della basilica dei Santi Medici a Bitonto, avvenne il 5 maggio 1960 alla presenza del vescovo di Ruvo e Bitonto Aurelio Marena. La costruzione dell'edificio continu\u00f2 per tredici anni, fino al 1973. Il 19 marzo di quello stesso anno, la nuova chiesa venne solennemente consacrata dallo stesso vescovo Marena.\nIl 13 febbraio 1975 la chiesa venne elevata a basilica minore da papa Paolo VI.\nVi sono contenute le reliquie dei santi Medici Cosma e Damiano, attestate a Bitonto sin dal XVI secolo e in precedenza ospitate presso la chiesa di San Giorgio, nel centro storico, ormai insufficiente ad accogliere i numerosi fedeli che si riversavano nella citt\u00e0. \nDescrizione.\nArchitettura.\nLa chiesa, con pianta a croce latina \u00e8 costituita da un'unica navata lunga 60 metri, mentre il transetto misura 20 metri. Al centro dell'abside \u00e8 presente una cattedra di granito rosso e una struttura in cristallo che accoglie le statue dei santi Medici. In una nicchia sull'altare sono invece situate le reliquie delle braccia e le mani dei santi.\nSulla parete sinistra, un mosaico di grandi dimensioni rappresenta l'apparizione dell'Immacolata Concezione al generale Montemar nel corso della battaglia di Bitonto (1734). La chiesa infatti \u00e8 stata eretta su piazza XXVI Maggio 1734, dove \u00e8 situato l'obelisco Carolino.\nDurante la festa patronale dell'Immacolata, presso la chiesa termina la processione che parte dalla cattedrale.\nOrgano a canne.\nSulla cantoria in controfacciata, si trova il grande organo a canne, costruito nel 1971 dalla ditta organaria padovana Ruffatti.\nLo strumento, a trasmissione elettrica con consolle a piano della navata, ha 60 registri su tre manuali e pedale."}
{"id": "2204815", "revid": "106908", "url": "https://it.wikipedia.org/wiki?curid=2204815", "title": "Bridewell Palace", "text": "Bridewell Palace, a Londra, in origine una residenza di Enrico VIII, divenne in seguito un ospizio per poveri e una prigione. Il suo nome in Inghilterra e Irlanda \u00e8 diventato sinonimo di stazione di polizia e prigione.\nFu costruito sul sito della medievale St Bride's Inn al costo di sterline per Enrico VIII, che visse nel palazzo dal 1515 al 1523. Situato sulle sponde del fiume Fleet, doveva il suo nome a un vicino pozzo dedicato a Santa Brigida. La delegazione papale ebbe nel palazzo incontri preliminari nel 1528 per discutere il divorzio del re da Caterina d'Aragona. Progetto caro al Cardinale Thomas Wolsey, fu abbandonato dal re dopo la caduta di Wolsey nel 1530. Fu dato in prestito all'ambasciatore francese dal 1531 al 1539.\nNel 1553, Edoardo VI cedette il palazzo alla City of London per ospitarvi i bambini senzatetto e per la punizione delle \"donne problematiche\". La City ebbe il pieno possesso del Palazzo nel 1556 e lo trasform\u00f2 in prigione, ospedale e in sede di laboratori.\nIn seguito il sito del Bridewell Palace divenne una scuola note come Bridewell Royal Hospital. Gran parte del palazzo venne distrutta dal Grande incendio di Londra e ricostruita nel 1666\u20131667. Nel 1700 divenne la prima prigione con personale medico. La prigione fu chiusa nel 1855 e gli edifici demoliti nel 1863\u20131864: la scuola si trasfer\u00ec nel Surrey e cambi\u00f2 il suo nome in King Edward's School, Witley.\nIl portone originale, con un ritratto di Edoardo VI, \u00e8 incorporato nella facciata di un palazzo per uffici al 19 di New Bridge Street. L'area del palazzo si estende da quel punto verso sud lungo il lato ovest della strada fino al Crowne Plaza Hotel e all'edificio della Unilever (costruito nel 1931), che si trova sull'angolo del \"Watergate\", l'antico ingresso fluviale al palazzo, presso la confluenza Fleet-Tamigi.\nEvoluzione del termine Bridewell.\nIl nome 'Bridewell' fu adottato per altre prigioni della citt\u00e0, tra cui la Clerkenwell Bridewell (aperta nel 1615) e la Tothill Fields Bridewell a Westminster.\nIstituzioni simili in Inghilterra, Irlanda e Canada portavano lo stesso nome, tanto da diventare sinonimo di luogo di detenzione, di solito annesso al tribunale, come a Nottingham, Leeds, Gloucester, Bristol, Dublino e Cork."}
{"id": "2204818", "revid": "371529", "url": "https://it.wikipedia.org/wiki?curid=2204818", "title": "Nervous Breakdown", "text": "Nervous Breakdown \u00e8 il primo EP del gruppo hardcore punk statunitense Black Flag, pubblicato nel 1978 dalla SST Records.\nRegistrazione.\nLa registrazione fu finanziata da Greg Ginn con i guadagni della sua azienda, la Solid State Tuners.\nInizialmente l'EP doveva essere pubblicato da Bomp! Records, ma la band ritenne che l'etichetta stava impiegando troppo tempo per immettere il disco sul mercato. Cos\u00ec Greg Ginn decise di investire altri soldi della sua azienda e fond\u00f2 la SST Records con il bassista Chuck Dukowski dei Black Flag, utilizzando il nome della sua impresa per l'etichetta."}
{"id": "2204819", "revid": "117439317", "url": "https://it.wikipedia.org/wiki?curid=2204819", "title": "Classe Milano", "text": "La classe Milano \u00e8 stata una classe di tre piroscafi (\"Milano\", \"Torino\" e \"Genova\"), poi riclassificati motonavi.\nStoria.\nCostruite dai cantieri Bacigalupo di Genova per conto della Societ\u00e0 Anonima Innocente Mangilli - Impresa di Navigazione sul Lago Maggiore, furono gli ultimi piroscafi ad entrare in servizio su questo lago. \nIl primo fu il \"Milano\", collaudato il 12 agosto 1912; poi fu la volta del \"Torino\", il 22 febbraio 1913; per ultimo il \"Genova\", il 25 aprile 1914. \nCon il passaggio alla Societ\u00e0 Subalpina di Imprese Ferroviarie (1923) le unit\u00e0 ebbero lo scafo ridipinto in nero. Ritenuti validi, ed essendo anche i battelli pi\u00f9 recenti della flotta, vennero salvati dalle demolizioni degli anni Venti e se ne pianific\u00f2 la trasformazione in motonavi, cosa che per\u00f2 non avvenne.\nQueste unit\u00e0 furono bersaglio degli attacchi aerei angloamericani dell'autunno 1944.\nIl 25 settembre 1944 un gruppo di cacciabombardieri, dopo aver sganciato un grappolo di bombe ad Intra, sorprese il \"Genova\", proveniente da Pallanza, davanti a Baveno, mitragliandolo ripetutamente. Con 34 morti (fra cui il comandante Edoardo Fornara), il timoniere riusc\u00ec ad accostare e sbarcare i feriti, poi il battello in fiamme and\u00f2 alla deriva sino allo scoppio delle caldaie, si rovesci\u00f2 ed affond\u00f2 (il relitto \u00e8 ancora sul fondale). \nNel pomeriggio dello stesso giorno il \"Torino\" venne mitragliato e affondato al pontile di Luino, questa volta senza vittime.\nIl 26 settembre 1944 il \"Milano\" in rotta Laveno-Intra venne attaccato e mitragliato da 6 velivoli angloamericani; in fiamme, il natante venne condotto dal giovane Sergente Bruto Pozzetto, di Grado, che salito in plancia, fece rotta sino alla punta Castagnola, nei cui pressi si trova Villa Ermitaggio di Pallanza, ove vennero sbarcati i superstiti. Perirono fra gli altri il capitano del \"Milano\", Antonio Colombo, il marinaio Giovanni Tarazza ed il fuochista Giuseppe Colombara. Ufficialmente le vittime furono 26 (12 civili e 14 militi della RSI), ma alcune fonti affermano che probabilmente furono di pi\u00f9. Nel pomeriggio le corde che trattenevano legato agli alberi il relitto annerito del \"Milano\" si ruppero, ed il battello and\u00f2 alla deriva sino a 250 metri da Punta Castagnola, si spezz\u00f2 in due e affond\u00f2 (il relitto, a 235 metri di profondit\u00e0, \u00e8 stato rinvenuto da una ricerca dei Vigili del Fuoco nel 2007).\nNel 1945, essendo ormai irrecuperabili gli altri due piroscafi, venne recuperato il relitto del \"Torino\", affondato in acque basse. Venne sostituito il motore trasformandolo in una motonave e ricostruite le sovrastrutture, con aspetto pi\u00f9 moderno, sebbene contraddistinto dalla plancia rialzata. Un successivo rimodernamento del 1969 ha dato al \"Torino\" l'aspetto attuale, che lo rende molto simile alle altre motonavi anni '50, seppure con lo scafo pi\u00f9 snello. Il natante \u00e8 tuttora in servizio."}
{"id": "2204820", "revid": "307923", "url": "https://it.wikipedia.org/wiki?curid=2204820", "title": "Assirelli", "text": ""}
{"id": "2204821", "revid": "599013", "url": "https://it.wikipedia.org/wiki?curid=2204821", "title": "Ximenes", "text": ""}
{"id": "2204822", "revid": "767487", "url": "https://it.wikipedia.org/wiki?curid=2204822", "title": "Blue Demon", "text": "Blue Demon \u00e8 un film del 2004 diretto da Daniel Grodnik.\nTrama.\nIl governo concede ad alcuni scienziati di effettuare esperimenti su un gruppo di squali bianchi, utilizzando sistemi informatici molto avanzati e intervenendo a livello genetico. Lo scopo di questo esperimento \u00e8 creare esseri capaci di eseguire gli ordini impartiti da un computer e di difendere i mari. Durante una presentazione del progetto, gli squali scappano a causa dell'imbroglio di un membro della squadra."}
{"id": "2204830", "revid": "729019", "url": "https://it.wikipedia.org/wiki?curid=2204830", "title": "Battaglia delle Termopili (1821)", "text": "La battaglia delle Termopili o battaglia di Alamana fu una delle prime battaglie della Guerra d'indipendenza greca. Consumatasi nei pressi del fiume Alamana, vicino alle Termopili, si risolse con una schiacciante vittoria delle forze ottomane ai danni dei ribelli greci.\nOmer Vrioni, comandante dell'esercito turco, avanz\u00f2 con 8.000 uomini dalla Tessaglia per stroncare la rivolta scoppiata nel Peloponneso.\nAthanasios Diakos, Panourgias Panourgias e Yiannis Dyovouniotis con i loro 1.500 uomini presero posizione sul ponte del fiume Alamana, nei pressi delle Termopili.\nL'attacco turco costrinse le truppe di Panourgias e Dyovouniotis alla ritirata, lasciando quelle di Diakos da sole. Diakos e i suoi combatterono per qualche ora prima di essere sopraffatti."}
{"id": "2204837", "revid": "15", "url": "https://it.wikipedia.org/wiki?curid=2204837", "title": "Ceio", "text": ""}
{"id": "2204839", "revid": "34928", "url": "https://it.wikipedia.org/wiki?curid=2204839", "title": "Medie latitudini", "text": ""}
{"id": "2204842", "revid": "15", "url": "https://it.wikipedia.org/wiki?curid=2204842", "title": "Iterpromium", "text": ""}
{"id": "2204843", "revid": "339392", "url": "https://it.wikipedia.org/wiki?curid=2204843", "title": "Texas hold'em", "text": ""}
{"id": "2204847", "revid": "486946", "url": "https://it.wikipedia.org/wiki?curid=2204847", "title": "Civitas Danzica", "text": ""}
{"id": "2204848", "revid": "767487", "url": "https://it.wikipedia.org/wiki?curid=2204848", "title": "Chondrenchelys problematica", "text": "La condrenchelide (Chondrenchelys problematica) \u00e8 un pesce estinto, probabilmente affine agli olocefali. Visse nel Carbonifero inferiore (circa 340 milioni di anni fa). I suoi resti sono stati ritrovati esclusivamente nel giacimento di Glencartholm, in Scozia.\nDescrizione.\nL'aspetto di questo pesce era simile a quello di un'anguilla (il nome \"Chondrenchelys\" significa infatti \u201canguilla cartilaginea\u201d): il corpo era molto allungato e terminava in una parte posteriore appuntita. Era presente un'unica pinna dorsale continua, che percorreva tutto il dorso e la coda. Lungo la guaina della notocorda erano presenti circa 100 calcificazioni ben sviluppate a forma di anello, simili a quelle degli olocefali attuali. Queste strutture, tuttavia, non possono essere considerate veri e propri centri vertebrali. La coda era appuntita (dificerca) e probabilmente questa caratteristica si \u00e8 evoluta in relazione a un particolare tipo di locomozione. La dentatura consisteva in due grandi placche dentarie su ogni mascella.\nDimorfismo sessuale.\nAlcuni fossili di condrenchelide conservano resti di claspers, strutture tipiche dei pesci cartilaginei utili durante l'accoppiamento. Se questo animale fosse stato un olocefalo, sarebbe il pi\u00f9 antico olocefalo in cui si sia conservata una tale struttura e quindi dimostrerebbe che anche in questo gruppo era presente un dimorfismo sessuale tipico dei condritti. Le pinne pettorali e pelviche della condrenchelide erano decisamente diverse da quelle degli attuali olocefali, ma molto simili a quelle di un gruppo estinto di squali, gli xenacantidi. Il resto dello scheletro, per\u00f2, \u00e8 molto simile a quello degli olocefali, e si presume che le similitudini tra la condrenchelide e gli xenacantidi fossero un fenomeno di convergenza evolutiva, dovuta a un modo di nuotare molto simile.\nClassificazione.\nDescritta per la prima volta nel 1888 da Traquair, la condrenchelide \u00e8 stata in seguito ridescritta da Moy-Thomas e da una quantit\u00e0 di altri studiosi, tutti incerti sulla sua classificazione. Lo stesso Traquair la descrisse come \u201cuno dei pesci pi\u00f9 strani\u201d della fauna di Glencartholm. La condrenchelide \u00e8 ritenuta essere un particolare tipo di pesce cartilagineo, ascritto a un ordine a s\u00e9 stante, forse appartenente al gruppo degli olocefali. Nel 1982, comunque, \u00e8 stato descritto un altro organismo simile, Harpagofututor volsellorhinus, proveniente dal giacimento di Bear Gulch, in Montana. Altri due possibili parenti meno noti erano \"Platyxystrodus\" e \"Solenodus\", basati su denti provenienti dal Nordamerica e dalla Gran Bretagna."}
{"id": "2204849", "revid": "287204", "url": "https://it.wikipedia.org/wiki?curid=2204849", "title": "Gael Clichy", "text": ""}
{"id": "2204850", "revid": "339392", "url": "https://it.wikipedia.org/wiki?curid=2204850", "title": "Parma A.C.", "text": ""}
{"id": "2204858", "revid": "33751", "url": "https://it.wikipedia.org/wiki?curid=2204858", "title": "Juan Eduardo Esn\u00e1ider", "text": ""}
{"id": "2204859", "revid": "599", "url": "https://it.wikipedia.org/wiki?curid=2204859", "title": "Scuola matematica del Kerala", "text": ""}
{"id": "2204862", "revid": "300067", "url": "https://it.wikipedia.org/wiki?curid=2204862", "title": "Paul Ruffner", "text": ""}
{"id": "2204863", "revid": "1543377", "url": "https://it.wikipedia.org/wiki?curid=2204863", "title": "Colonne renali del Bertin", "text": "La colonna renale (o colonna di Bertin) \u00e8 la porzione corticale che separa le piramidi renali; deriva dall'insinuazione della parte convoluta della zona corticale del rene.\nCiascuna colonna consiste di linee di vasi sanguigni, tubi urinari e materiale fibroso."}
{"id": "2204865", "revid": "1117982", "url": "https://it.wikipedia.org/wiki?curid=2204865", "title": "Pisandro di Camiro", "text": "Biografia.\nNon sappiamo quasi niente della vita di questo poeta: sappiamo solo che era nato a Camiro, nell'isola di Rodi, che i nomi dei suoi genitori erano Pisone e Aristecma, e che aveva una sorella di nome Diocleia. \nA parte questi scarni dati familiari non si conosce con certezza neanche il periodo in cui \u00e8 vissuto. Sembra sia fiorito attorno alla XXXIII Olimpiade (648-645 a.C.) ma secondo alcuni sarebbe vissuto addirittura prima di Esiodo, contemporaneo e amico del poeta mitico Eumolpo; secondo Wilamowitz visse nel VI secolo a.C. \nDa Teocrito si inferisce che i cittadini di Camiro avevano eretto una statua in onore di Pisandro.\nOpere.\nPisandro fu autore di \"\u1f29\u03c1\u03ac\u03ba\u03bb\u03b5\u03b9\u03b1\" (\"Eraclea\"), un poema in due libri sulle fatiche di Eracle. Proprio in quel poema sarebbe stata fissata per la prima volta la descrizione di Eracle coperto di una pelle di leone e con una clava in mano e secondo Karl Otfried M\u00fcller il numero delle canoniche dodici fatiche di Eracle risaliva proprio a Pisandro. \nClemente Alessandrino tramanda la tradizione secondo cui Pisandro sarebbe stato un plagiario che si sarebbe appropriato di un poema, intitolato anch'esso \"\u1f29\u03c1\u03ac\u03ba\u03bb\u03b5\u03b9\u03b1\", scritto da Pisino, un poeta di Lindo (Rodi). \nDel poema di Pisandro sono rimasti solo dodici brevi frammenti, pi\u00f9 cinque di dubbia attribuzione. Un epigramma conservato dall\"'Antologia Palatina\" era stato in passato attribuito a Pisandro ma oggi ne viene negata l'autenticit\u00e0."}
{"id": "2204866", "revid": "188323", "url": "https://it.wikipedia.org/wiki?curid=2204866", "title": "Faston", "text": ""}
{"id": "2204867", "revid": "486946", "url": "https://it.wikipedia.org/wiki?curid=2204867", "title": "Boh\u00e8mien", "text": ""}
{"id": "2204868", "revid": "55935", "url": "https://it.wikipedia.org/wiki?curid=2204868", "title": "Pisandro di Rodi", "text": ""}
{"id": "2204876", "revid": "110157", "url": "https://it.wikipedia.org/wiki?curid=2204876", "title": "London Buses", "text": "London Buses Services Limited, pi\u00f9 semplicemente nota come London Buses, \u00e8 una sussidiaria della Transport for London (TfL) che gestisce il servizio di bus nella Grande Londra. La maggior parte dei servizi sono operati da aziende private anche se questo non \u00e8 molto noto ai passeggeri poich\u00e9 i bus portano gli stessi colori e logo dei trasporti pubblici di Londra.\nOrganizzazione.\nLe aree di maggiore responsabilit\u00e0 della Transport for London nella gestione della rete sono:\nGestione.\nL'attuale servizio di bus viene operato da un gran numero di aziende private che agiscono sotto il controllo della \"London Buses\". Anche se la maggior parte di queste compagnie \u00e8 di struttura privata, una di queste, la East Thames Buses, \u00e8 di propriet\u00e0 del Transport for London. Anche se questa eccezione \u00e8 stata determinata dal fallimento di un operatore privato, sembra che essa sia stata istituzionalizzata per essere d'esempio agli altri operatori sul come il TfL desidera gestire il servizio.\nPubblicazioni.\nIl \"London Buses\" pubblica una variet\u00e0 di mappe e materiale informativo sulla gestione della rete dei bus. In parte sono delle mappe di Londra con sovraimpresse le linee dei bus. Nel 2002 la TfL introdusse la prima \"spider\" map. \nPiuttosto che coprire l'intera citt\u00e0, queste mappe sono centrate su una determinata zona e riproducono le fermate delle diverse linee che la percorrono. L'andamento a ragnatela delle linee sulle mappe ha dato il nomignolo \"spider\" (ragno) al tipo di mappa, anche se ora la TfL, sul suo sito, le chiama mappe delle linee. Le mappe sono esposte nelle fermate principali e possono essere scaricate in formato PDF dal sito internet della TfL.\nBiglietterie automatiche e tariffe.\nSulla rete dei \"London Buses\" si pu\u00f2 viaggiare sia con la Travelcard, obliterata nell'apposita macchinetta, con la Oyster card e con un biglietto di corsa semplice. Le tariffe erano un tempo legate alla lunghezza della corsa ma oggi esiste un'unica tariffa per qualsiasi percorrenza sulla linea. Dal 2000 la tariffa di corsa semplice divenne pi\u00f9 alta per percorrenze nella Zone 1 rispetto alle altre zone. Dal 2004 questa differenza venne eliminata in coincidenza dell'introduzione della Oyster card che ha delle tariffe pi\u00f9 basse del biglietto di corsa semplice.\nCon la Oyster card, \"pay as you go\" (paga secondo l'utilizzo), i viaggiatori pagano una certa quota per ogni viaggio, anche se vi \u00e8 un massimo giornaliero, circa la somma che pu\u00f2 essere addebitata giornalmente (\"daily cap\"), dalle 4,30 del mattino alle 4,30 del giorno successivo, per l'uso della tessera senza tener conto dei viaggi effettuati. Sulla Oyster card possono anche essere caricati biglietti di abbonamento per sette e trenta giorni.\nTutti i bambini fino a 11 anni viaggiano gratuitamente ed i ragazzi fino a 18 anni godono di tariffe ridotte. Per coloro che abitano in un borough di Londra ed in possesso di una valida Oyster Photocard possono ottenere dal TfL un codice che consente ai ragazzi sotto i 16 anni di viaggiare gratis ed anche a quelli fino a 18 anni che studiano a tempo pieno o lavorano come apprendisti. Uno sconto del 30% sugli abbonamenti settimanali e mensili \u00e8 disponibile per i ragazzi sopra i 18 anni che studiano. Un \"free pass\" (abbonamento gratuito? \u00e8 concesso a tutte le persone di oltre 60 anni, per un utilizzo dopo le 9,30 nei giorni dal luned\u00ec al sabato e in ogni orario negli altri giorni della settimana e nei festivi. Questo \"free pass\" pu\u00f2 essere utilizzato anche in altri mezzi di trasporto con le stesse modalit\u00e0 e limitazioni.\nOperatori attuali.\nCompagnie in servizio sotto il controllo del London Buses \nVeicoli.\nI diversi operatori operanti sotto il controllo del \"London Buses\" utilizzano diversi modelli di veicoli, a parte le caratteristiche comuni del colore della livrea. In ogni modo i veicoli debbono rispondere a determinate specifiche minime previste dal capitolato del \"London Buses\" che esercita un severo controllo sulla qualit\u00e0 del servizio prestato, sull'et\u00e0 e le specifiche dei mezzi. Fra le specifiche obbligatorie vi \u00e8 l'uso di un'uscita separata , non comune nei bus britannici, e negli autobus double-deckers, l'uso di una scala dritta piuttosto che quella a chiocciola usata un tempo nei bus britannici.\nA causa delle specifiche dei bus londinesi, i bus dismessi dal servizio a Londra dopo appena pochi anni, vengono rivenduti ad altre citt\u00e0 britanniche che non hanno questa particolare severit\u00e0 nell'impiego di mezzi pubblici.\niBus.\nGli \"iBus\" sono dotati di un sistema di localizzazione automatica del veicolo. Il sistema segue il movimento di tutti gli 8.000 veicoli del \"London Buses\". Queste informazioni vengono utilizzate per fornire ai passeggeri informazioni precise sugli orari di arrivo dei veicoli e per regolare le luci dei semafori evitando soste inutili ai mezzi pubblici.\nGli attuali AVL (localizzazione automatica del veicolo) sono dotati di sensori a microonde situati su bus ed ai lati delle strade. Quando il veicolo passa il sensore stradale informa quello sul veicolo della posizione in cui si trova. Queste informazioni vengono inviate alla centrale che le elabora e le invia poi alle fermate per indicare l'ora di passaggio del bus. La stessa informazione viene poi inviata ai semafori che dispongono per la luce verde evitando cos\u00ec inutili soste al veicolo.\nComunque questo sistema non \u00e8 perfetto in quanto se il bus passa troppo veloce o troppo distante dal sensore posto sulla strada, non riesce a captare il segnale.\nPer ovviare a questo inconveniente sono stati messi a punto nuovi sensori che utilizzano altre fonti di localizzazione come:\nTutte queste informazioni vengono inserite in un Kalman filter, che, combinato con la conoscenza del percorso, genera la posizione del bus, anche in aree a bassa ricezione del GPS.\nQueste posizioni molto precise vengono inviate al server della centrale che le elabora e le ritrasmette alle fermate.\nPer ottenere la priorit\u00e0 ai semafori, il bus invia un impulso al semaforo usando un segnale radio a bassa potenza. Quando il semaforo individua un bus a breve distanza volge la luce a verde sulla sua direttrice di marcia. Esso funziona per\u00f2 soltanto con i veicoli che sono in ritardo sulla tabella di marcia."}
{"id": "2204877", "revid": "287204", "url": "https://it.wikipedia.org/wiki?curid=2204877", "title": "Ellmauer Halt", "text": "Il Ellmauer Halt (2.344 ) \u00e8 la montagna pi\u00f9 alta dei Monti del Kaiser nelle Alpi Calcaree Nordtirolesi. Si trova nel Tirolo austriaco.\nLa via di salita pi\u00f9 facile si svolge lungo il versante sud."}
{"id": "2204878", "revid": "71433", "url": "https://it.wikipedia.org/wiki?curid=2204878", "title": "Behind the Mask - La storia di un serial killer", "text": ""}
{"id": "2204879", "revid": "599013", "url": "https://it.wikipedia.org/wiki?curid=2204879", "title": "Joe DePre", "text": ""}
{"id": "2204883", "revid": "599013", "url": "https://it.wikipedia.org/wiki?curid=2204883", "title": "Dan Hester", "text": ""}
{"id": "2204885", "revid": "599013", "url": "https://it.wikipedia.org/wiki?curid=2204885", "title": "Bill Zopf", "text": ""}
{"id": "2204887", "revid": "1505830", "url": "https://it.wikipedia.org/wiki?curid=2204887", "title": "Neiman Marcus", "text": "Neiman Marcus \u00e8 una catena statunitense di grande distribuzione organizzata di lusso, con sede a Dallas, nel Texas. Fa parte del gruppo Neiman Marcus Group, controlla anche \ni grandi magazzini Bergdorf Goodman e gestisce una divisione di marketing diretto, Neiman Marcus Direct, che si occupa del catalogo e delle operazioni online con i nomi Horchow, Neiman Marcus e Bergdorf Goodman.\nStoria.\nL'azienda fu fondata nel 1907 da Herbert Marcus Sr. insieme alla sorella Carrie Marcus Neiman e al marito A.L. Neiman. Il primo negozio apr\u00ec il 10 settembre dello stesso anno.\nStanley Marcus, figlio di uno dei fondatori, mor\u00ec il 22 gennaio 2002. \u00c8 stato presidente della societ\u00e0 (fino a frla essere in diretta competizione con altri centri commerciali dello stesso settore come Barneys New York, Saks Fifth Avenue, Nordstrom, Lord &amp; Taylor, e Bloomingdale's) e soprattutto \u00e8 stato l'architetto dietro le sfilate di moda, la pubblicit\u00e0 di New York per una catena strettamente regionale, le mostre d'arte in negozio e il catalogo di Natale con i suoi stravaganti regali per lui e per lei, tra cui cappotti di vicu\u00f1a, un paio di aeroplani, un sottomarino, una \"barca di No\u00e9\" (comprese coppie di animali), cammelli e tigri vive.\nNegli ultimi 20 anni, la propriet\u00e0 di Neiman Marcus \u00e8 passata attraverso diverse mani. Nel giugno 1987, la societ\u00e0 \u00e8 stata scorporata dalla sua societ\u00e0 madre al dettaglio, Carter Hawley Hale Stores, ed \u00e8 diventata una societ\u00e0 quotata in Borsa. La General Cinema, in seguito diventata Harcourt General, aveva ancora una partecipazione di controllo di circa il 60% fino al 1999, quando Neiman Marcus fu completamente scorporata dalla societ\u00e0 madre. Il 2 maggio 2005, Neiman Marcus Group \u00e8 stato oggetto di un leveraged buyout (LBO), finendo di propriet\u00e0 di due societ\u00e0 di private equity, Texas Pacific Group e Warburg Pincus.\nNell'agosto 2013, \"Women's Wear Daily\" ha dato la notizia che il Neiman Marcus Group si stava preparando per un'offerta pubblica iniziale delle sue azioni. Nell'ottobre 2013, il Neiman Marcus Group \u00e8 stato venduto per 6 miliardi di dollari ad Ares Management con sede a Los Angeles e al Canada Pension Plan Investment Board di Toronto. Nell'agosto 2015, la societ\u00e0 ha nuovamente annunciato che si stava preparando per un'offerta pubblica iniziale. Alla fine del 2015 Neiman Marcus \u00e8 diventata un'azienda autonoma.\nNeiman Marcus ha fatto notizia nel novembre 2013 dopo che l'azienda ha scoperto un diamante grezzo da 25 carati al largo della costa della Namibia, valutato 1,85 milioni di dollari. Il diamante \u00e8 stato denominato \"Nam Diamond\".\nNell'aprile 2019, Neiman Marcus ha acquisito una quota di minoranza in Fashionphile, una piattaforma di rivendita online di borse, gioielli e accessori.\nIl fallimento.\nLa societ\u00e0 ha fatto ricorso il 7 maggio 2020 al Chpter 11, la bancarotta assistita, a causa del forte indebitamento (5,1 miliardi di dollari) e alle minori vendite dovute alla pandemia Covid-19.\nAlla fine di settembre 2020, Neiman Marcus \u00e8 uscito dal fallimento del Chapter 11, diventando di propriet\u00e0 di un consorzio di societ\u00e0 di investimento (Davidson Kempner Capital Management, Sixth Street Partners e Pacific Investment Management).\nCollezione Neiman Marcus.\nLa \"Collezione Neiman-Marcus\", che comprende i primi libri contabili, layout di cataloghi pubblicitari e natalizi, file su attivit\u00e0 di beneficenza, premi e presentazioni precedenti e una raccolta di cimeli personali di Stanley Marcus, si trova al Texas e Dallas History &amp; Archives Division, 7th Floor, Main Library, Dallas Public Library, dove pu\u00f2 essere consultata dai ricercatori."}
{"id": "2204888", "revid": "599013", "url": "https://it.wikipedia.org/wiki?curid=2204888", "title": "Howie Wright", "text": ""}
{"id": "2204889", "revid": "4175", "url": "https://it.wikipedia.org/wiki?curid=2204889", "title": "Thomond Park", "text": "Thomond Park () \u00e8 un impianto sportivo multifunzione di Limerick, in Repubblica d'Irlanda.\nIniziato nel 1934 e ultimato nel 1940, \u00e8 da allora la casa della provincia rugbistica del e dei club di e .\nSoprannominato \"Fortress Thomond\" (\"Fortezza Thomond\"), \u00e8 un impianto in cui il Munster vanta una striscia-record di 12 anni senza sconfitte in Coppa d'Europa per club tra il 1995 e il 2007; nel 1978, inoltre, la squadra batt\u00e9 12-0 la nel corso del \"tour\" europeo di fine anno degli \"All Blacks\".\nA seguito di una ristrutturazione intrapresa tra il 2007 e il 2009, in cui parte dello stadio fu demolita e ricostruita, la capienza da allora \u00e8 di spettatori.\nStoria.\nL'impianto fu iniziato nel 1934 e gi\u00e0 in quell'anno vi si disputarono i primi incontri; nel 1938 fu aggiunta un'altra tribuna e nel 1940 fu completato e operativo.\nTra le prime persone famose a giocare nell'impianto figura l'attore Richard Harris che all'epoca, giocatore del Crescent College, disput\u00f2 a Thomond Park la finale della Munster School Senior Cup, rimediando anche un infortunio che lo costrinse a uscire in barella per diversi minuti.\nA Thomond Park \u00e8 legata una delle imprese pi\u00f9 rilevanti del rugby irlandese: il , nel corso del \"tour\" di fine anno nelle Isole britanniche in cui la conquist\u00f2 il suo primo Grande Slam, inflisse agli \"All Blacks\" l'unica sconfitta di quella spedizione, un 12-0 che rappresent\u00f2 anche la prima vittoria di sempre di una rappresentativa (di club o internazionale) irlandese contro i neozelandesi.\nLo stadio fu una delle sedi scelte per ospitare la : nella fase a gironi di tale competizione accolse l'incontro tra e , vinto 55-19 dagli \"Wallabies\".\nQuando nel 1995 fu istituita la Heineken Cup, la coppa d'Europa per club, Munster fu tra i primi partecipanti e Thomond Park fu lo stadio degli incontri interni.\nPer 11 stagioni consecutive Munster fu imbattuto in casa in tale competizione; la prima sconfitta giunse nel gennaio 2007, ultimo turno della fase a gironi di Heineken Cup 2006-07, quando l'inglese vinse 13-6.\nNel 2007 lo stadio affront\u00f2 una radicale ristrutturazione, la demolizione delle due gradinate sui lati lunghi del campo e la ricostruzione completa di due nuove tribune gemelle al loro posto; i lavori, della durata di circa 14 mesi, durante i quali la squadra pot\u00e9 continuare a disputare a Thomond Park i propri incontri di Heineken Cup riservando quelli di Celtic League a Musgrave Park a Cork, costarono circa 45 milioni di euro, 4 dei quali messi a disposizione da un'elargizione liberale di J.P. McManus, finanziere irlandese da tempo residente in Svizzera.\nAl termine dei lavori la capienza dell'impianto fu di circa posti, dei quali circa in piedi.\nA seguito della ristrutturazione di Market Fields, altro impianto cittadino, la squadra di calcio del fu ospitata dal 2013 al 2015 a Thomond Park.\nLo stadio aveva accolto in passato altri incontri di calcio, sia di club (tra i pi\u00f9 rilevanti, il citato Limerick contro il in Coppa delle Coppe 1971-72) che internazionali (due incontri dell' nel 2009 durante la costruzione dell'Aviva Stadium a Dublino).\nAltro appuntamento ufficiale internazionale ospitato da Thomond Park fu la Coppa del Mondo di rugby a 13 2013, che a tale impianto affid\u00f2 l'incontro della squadra di casa contro l'."}
{"id": "2204892", "revid": "599013", "url": "https://it.wikipedia.org/wiki?curid=2204892", "title": "Fred Taylor (cestista 1948)", "text": ""}
{"id": "2204894", "revid": "188323", "url": "https://it.wikipedia.org/wiki?curid=2204894", "title": "Connettore faston", "text": ""}
{"id": "2204896", "revid": "1543377", "url": "https://it.wikipedia.org/wiki?curid=2204896", "title": "Carolina Ruiz", "text": "Partecipava principalmente a gare nelle specialit\u00e0 veloci anche se, soprattutto a inizio carriera, prese parte anche a slalom giganti.\nBiografia.\nCarriera sciistica.\nStagioni 1997-2000.\nNata nella citt\u00e0 d'origine della madre, nel sud del Cile, si trasfer\u00ec a sole tre settimane con la famiglia in Sierra Nevada, in Spagna, e inizi\u00f2 a sciare all'et\u00e0 di quattro anni. Attiva in gare FIS dal dicembre del 1996, la Ruiz esord\u00ec in Coppa Europa il 7 dicembre 1997 a Piancavallo (42\u00aa in slalom speciale) e in Coppa del Mondo, diciassettenne, il 24 ottobre 1998 nello slalom gigante di S\u00f6lden, senza per\u00f2 qualificarsi per la seconda manche. Ai Mondiali di Vail/Beaver Creek 1999, suo debutto iridato, non concluse n\u00e9 lo slalom gigante n\u00e9 lo slalom speciale.\nLa stagione 1999-2000 fu ricca di soddisfazioni per l'atleta spagnola. Il 19 novembre conquist\u00f2 infatti i primi punti in Coppa del Mondo con il 18\u00ba posto nello slalom gigante di Copper Mountain, il 14 febbraio colse il primo podio in Coppa Europa, nello slalom gigante della Sierra Nevada (3\u00aa), e il 25 febbraio 2000 vinse la medaglia d'argento ai Mondiali juniores del Qu\u00e9bec, sempre in slalom gigante, dietro alla futura campionessa Anja P\u00e4rson. Infine l'11 marzo 2000 conquist\u00f2 il suo primo podio in Coppa del Mondo, con il 2\u00ba posto nello slalom gigante di Sestriere a sette centesimi dalla vincitrice Sonja Nef.\nStagioni 2001-2005.\nAi Mondiali di Sankt Anton 2001 fu 24\u00aa nel supergigante e 21\u00aa nello slalom gigante; in seguito ai Mondiali juniores di Verbier vinse la medaglia di bronzo nello slalom gigante mentre giunse 4\u00aa nel supergigante. Ai XIX Giochi olimpici invernali di , suo esordio olimpico, si classific\u00f2 15\u00aa nel supergigante e 26\u00aa nello slalom speciale, mentre non concluse lo slalom gigante.\nAi Mondiali di Sankt Moritz 2003 si \u00e8 piazz\u00f2 al 28\u00ba posto nella discesa libera, al 9\u00ba nel supergigante, al 16\u00ba nello slalom gigante e al 16\u00ba nella combinata. Dopo aver subito un grave infortunio prima dell'inizio della stagione 2003-2004, nella successiva rassegna iridata di Bormio/Santa Caterina Valfurva 2005 fu 15\u00aa nel supergigante e 21\u00aa nello slalom gigante.\nStagioni 2006-2010.\nAi XX Giochi olimpici invernali di si classific\u00f2 30\u00aa nella discesa libera, 30\u00aa nel supergigante, 20\u00aa nello slalom gigante e 25\u00aa nella supercombinata; l'anno dopo, ai Mondiali di \u00c5re, fu 20\u00aa nella discesa libera, 25\u00aa nel supergigante e 37\u00aa nello slalom gigante.\nNel 2009, ai Mondiali di Val-d'Is\u00e8re, si piazz\u00f2 19\u00aa nella discesa libera e 14\u00aa nel supergigante; l'anno dopo, ai XXI Giochi olimpici invernali di , fu 15\u00aa nella discesa libera, 18\u00aa nel supergigante e 34\u00aa nello slalom gigante.\nStagioni 2011-2015.\nDopo aver preso il via ai Mondiali di Garmisch-Partenkirchen 2011 (19\u00aa nella discesa libera, 26\u00aa nel supergigante, 33\u00aa nello slalom gigante), il 22 gennaio 2012 ottenne la sua unica vittoria, nonch\u00e9 ultimo podio, in Coppa Europa, nella discesa libera di Sankt Moritz. Ai Mondiali della stagione successiva, a Schladming, si piazz\u00f2 15\u00aa nella discesa libera e 20\u00aa nel supergigante. il 23 febbraio 2013 conquist\u00f2 la sua unica vittoria e ultimo podio in Coppa del Mondo, nella discesa libera di M\u00e9ribel\nAi XXII Giochi olimpici invernali di , sua ultima partecipazione olimpica, non port\u00f2 a termine le due gare cui prese parte, la discesa libera e il supergigante, mentre all'addio iridato, Mondiali di Vail/Beaver Creek 2015, fu 23\u00aa nella discesa libera e 21\u00aa nel supergigante. Si conged\u00f2 della Coppa del Mondo in occasione della discesa libera di M\u00e9ribel del 18 marzo 2015 (6\u00aa) e la sua ultima gara in carriera fu lo slalom gigante dei Campionati spagnoli 2015, il 31 marzo, che vinse.\nCarriera da allenatrice.\nDopo il ritiro ha assunto l'incarico di direttore sportivo della Federazione andalusa di sport invernali (FADI).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nCoppa Europa.\nCoppa Europa - vittorie.\nLegenda:\nDH = discesa libera\nSouth American Cup.\nSouth American Cup - vittorie.\nLegenda:\nSG = supergigante\nDH = discesa libera"}
{"id": "2204903", "revid": "22356", "url": "https://it.wikipedia.org/wiki?curid=2204903", "title": "Chondrenchelys", "text": ""}
{"id": "2204905", "revid": "729019", "url": "https://it.wikipedia.org/wiki?curid=2204905", "title": "Atafu", "text": "Atafu, conosciuto come \"Gruppo Duca di York\", \u00e8 un gruppo di quarantadue isolotti corallini facenti parte delle isole Tokelau.\nIn totale copre una superficie di 9,5\u00a0km\u00b2, rappresentando il gruppo pi\u00f9 piccolo dei tre che costituiscono le Tokelau. L'atollo \u00e8 situato circa 800 chilometri a sud dell'equatore."}
{"id": "2204907", "revid": "599013", "url": "https://it.wikipedia.org/wiki?curid=2204907", "title": "Zee", "text": ""}
{"id": "2204910", "revid": "287204", "url": "https://it.wikipedia.org/wiki?curid=2204910", "title": "Stadio di Donnybrook", "text": "Lo stadio di Donnybrook (in inglese \"Donnybrook Rugby Ground\" o \"Donnybrook Stadium\", ora denominato per motivi di sponsorizzazione \"Energia Park\") \u00e8 un impianto sportivo multifunzione che si trova nel distretto dublinese di Donnybrook, nella Repubblica d'Irlanda.\nDestinato principalmente alle gare di rugby a 15 (anche se nel suo interno si trovano impianti di altre discipline come il tennis) esso ospit\u00f2 in passato le gare interne del Leinster, la franchigia irlandese di Dublino che milita in Celtic League; attualmente ospita gli incontri della Nazionale irlandese \"A\", talora di quella femminile; vi si trova anche l'accademia giovanile del Leinster.\nLo stadio ha una capacit\u00e0 di circa 7.000 posti e ancora non ha trovato pratica realizzazione un progetto, proposto nel 2007, di ampliarne la capienza a circa 12.500 posti.\nIl 26 luglio 2008 l'impianto ospit\u00f2 anche un'esibizione dal vivo del cantante canadese Michael Bubl\u00e9.\nIl 4 agosto 2019 ospiter\u00e0 il XXXIII Shamrock Bowl, finale del campionato irlandese di football americano."}
{"id": "2204913", "revid": "122423607", "url": "https://it.wikipedia.org/wiki?curid=2204913", "title": "Madhava di Sangamagrama", "text": "Biografia.\nPoco si sa di lui. Visse tra gli anni 1340 e 1425 vicino a Cochin, l'odierna Kochi, una citt\u00e0 del sud dell'India. Fu il fondatore della Scuola matematica del Kerala ed \u00e8 considerato da vari studiosi il padre fondatore dell'analisi matematica perch\u00e9 comp\u00ec il passo decisivo che permise di passare dalle procedure finite dei matematici antichi a quelle infinite attraverso il concetto di passaggio al limite, nucleo della moderna analisi classica. \nMadhava diede importanti contributi alle teorie sul calcolo infinitesimale, alla trigonometria, alla geometria e all'algebra. La maggior parte dei lavori di matematica di Madhava sono andati perduti nel corso del tempo, perch\u00e9 scritti principalmente su supporti deperibili; solo qualche suo testo di astronomia \u00e8 sopravvissuto. I dettagli dei suoi lavori apparvero in molte opere scritte dai suoi successori, in particolare da Nilakantha Somayaji e Jyesthadeva, due studiosi della scuola di Kerala. Un'opera importante \u00e8, ad esempio, \"Karana Paddhati\", scritta circa tra il 1375 e 1475: si pensava di disporre dell'opera originale Madhava, ma si scopr\u00ec che era stata scritta dai suoi successori.\nNilkantha attribu\u00ec la serie del seno a Madhava e non si sa se Madhava ne scopr\u00ec altre, o se esse furono scoperte pi\u00f9 tardi dagli altri studiosi della scuola di Kerala. Le principali scoperte attribuite a Madhava sono:\nAltri contributi.\nNello specifico Madhava fu inoltre responsabile di molte altre scoperte significative e originali:\nSerie del seno.\n \"Mahajyanayana prakara\", che significa Metodo per calcolare la grandezza dei seni, e \"Yukti-Bhasa\" scritta da Jyesthadeva in malayalam, la lingua regionale di Kerala, attorno al 1550. Queste opere vengono riprese nel diciannovesimo secolo da alcuni scrittori come Sarma che scrisse \"A History of the Kerala School of Hindu Astronomy (Hoshiarpur, 1972)\" e Gupta che fece una traduzione del testo di Jyesthadeva nel suo scritto \"The Madhava-Gregory series\" Math. Education 7 (1973)\u201d.\nMadhava scopr\u00ec le serie equivalenti a quelle di Mac Laurin per lo sviluppo di seno, coseno e arcotangente attorno al 1400, pi\u00f9 di 200 anni prima che i matematici la scoprissero in Europa. Jyesthadeva descrisse le serie di Madhava come segue: \n\"Il primo termine \u00e8 il prodotto del seno dato e del raggio dell'arco desiderato diviso dal coseno dell'arco.\"\n\"I successivi termini sono ottenuti da un processo di iterazione quando il primo termine \u00e8 ripetutamente moltiplicato dalla radice quadrata del seno e diviso dalla radice quadrata del coseno.\"\n\"Tutti i termini sono allora divisi dai numeri dispari 1,3,5.\" \"L'arco \u00e8 ottenuto aggiungendo o sottraendo rispettivamente i termini del grado dispari di quelli del grado pari.\" \"\u00c8 stabilito che il seno dell'arco o ci\u00f2 che \u00e8 il suo complemento qualsiasi \u00e8 il pi\u00f9 piccolo dovrebbe essere preso come il seno dato.\" \"Comunque i termini ottenuti dalla sopra iterazione non tenderanno alla grandezza che scompare.\"\nQuesto \u00e8 il passaggio notevole che descrive le serie di Madahava, ma anche questo passaggio di Jyesthadeva \u00e8 stato scritto pi\u00f9 di 100 anni prima che James Gregory riscoprisse questo sviluppo delle serie. Ci\u00f2 che Madhava scrisse sulle serie equivale, in notazione moderna, a quanto segue. Il significato di seno di formula_1 \u00e8 scritta nella nostra notazione come r sin formula_1 e il coseno di formula_1 come r cos formula_1, dove r \u00e8 il raggio.\nformula_5\ncon passaggi ulteriori si divide per r e si pone formula_6\nQuesta serie \u00e8 ottenuta dallo sviluppo della serie di potenze della funzione arcotangente. Questa equivale alla serie di Gregory. \nUsando un'approssimazione razionale di questa serie egli trov\u00f2 i valori del numero \u03c0 \nSegue un metodo per ottenere rapidamente la convergenza della serie trasformando l'originale serie infinita di formula_8 \nMadhava pose formula_9 = \u03c0/4 in questa serie ottenendo:. \n\u03c0/4 = 1 - 1/3 + 1/5 - ... \ne poi inserisce anche formula_9 = \u03c0/6 per ottenere: \nformula_11 \nNoi sappiamo che Madhava ottenne un'approssimazione per \u03c0 corretta fino alla undicesima cifra decimale : \n2 827 433 388 233 / 900 000 000 000 = 3,14159265359\nUn'approssimazione migliore pu\u00f2 essere ottenuta dall'ultima serie di Madahava scritta sopra prendendo i primi 21 termini."}
{"id": "2204916", "revid": "599", "url": "https://it.wikipedia.org/wiki?curid=2204916", "title": "Madhava di Sangamagramma", "text": ""}
{"id": "2204917", "revid": "767487", "url": "https://it.wikipedia.org/wiki?curid=2204917", "title": "Rudy Rotta", "text": "Biografia.\nRudy Rotta ha iniziato a suonare all'et\u00e0 di 14 anni in Svizzera (Lucerna) dove la famiglia era emigrata all'inizio degli anni sessanta, \u00e8 residente dall'et\u00e0 di 18 anni a Verona, dove ha iniziato la sua carriera esibendosi dapprima nei locali in citt\u00e0 come chitarrista in giovani gruppi emergenti, con un repertorio soul-blues di gruppi inglesi ed americani. Nel 1987 ha formato la propria band, con cui si \u00e8 impegnato all'estero, fino a diventare un ottimo esponente della musica blues, ottenendo riconoscimenti dalla stampa e dalla critica.\nLa sua carriera musicale si svolge principalmente all'estero, dove \u00e8 attivo dalla fine degli anni ottanta. Rotta \u00e8 stato invitato come ospite a numerosi Festival Blues in Europa e oltreoceano (Kansas City Blues Festival) insieme a Peter Green, Brian Setzer, Taj Mahal.\nMolto risalto dalla stampa nazionale e internazionale \u00e8 stato dato alla partecipazione al Festival Jazz di Montreux nel 1993 (con B.B. King) in veste di ospite, al Pistoia Blues Festival (4 edizioni), e al Concerto del Primo Maggio di Roma. Nella sua presenza a 9 edizioni di Sanremo Blues, in uno dei quali \u00e8 stato premiato come migliore bluesman italiano. Negli anni novanta ha registrato per la BBC inglese e per la Jazz FM di Londra.\nCarriera.\nNegli anni \u00e8 maturato artisticamente con continuit\u00e0, caratterizzandosi con un personale approccio allo stile e alla timbrica del suono di chitarra elettrica e una voce graffiante e aggressiva, che a tratti si sa esprimere anche in sottile e personale voce roca. La sua musica presenta un solido background nel genere blues ma interagendo con altri generi musicali in diverse direzioni quali rock, soul, funky, ballads.\nSi esibisce con una band di primo livello. Saltuariamente ama esprimersi anche in versione acustica, con rielaborazioni degli arrangiamenti, in una soluzione \"chitarra e voce\". Nella sua carriera ha pubblicato 14 album. Ha collaborato con molti musicisti di calibro internazionale, tra cui B.B. King, Allman Brothers (alla House of Blues di New Orleans), John Mayall, Brian Auger, con il quale ha effettuato diversi tour in Italia, e nella discografia ha avuto come ospiti anche John Mayall &amp; the Bluesbreakers, Robben Ford, Peter Green, Luther Allison, Brian Auger.\n\u00c8 stato special guest di John Mayall al Nave Blues di Brescia, al Delta Blues di Rovigo, al Folkest di Udine, alla House of Blues di Boston. Ha partecipato a 3 edizioni della Ultimate Rhythm &amp; Blues Cruise nei Caraibi, nel Mediterraneo e nelle isole della Grecia, in compagnia di John Mayall, Etta James, Luther Allison, Taj Mahal, Fabulous Thunderbirds, John P. Hammond, Buckwheat Zydeco, Marcia Ball.\nIl 25 settembre 2010 Rudy Rotta si \u00e8 esibito a Cesena al festival musicale Woodstock 5 Stelle organizzato dal blog di Beppe Grillo e trasmesso dal canale televisivo Play.me, che proprio con questa diretta apr\u00ec la neonata emittente.\nDal 2015 ha collaborato con la societ\u00e0 \"A-Z Blues\".\nIl 3 luglio 2017 viene data la notizia della sua morte, avvenuta dopo una lunga malattia.\nL'Associazione culturale Rudy Rotta.\nNel 2018, istituita dalla famiglia e dagli amici in memoria dell'artista scomparso, viene fondata l'Associazione culturale Rudy Rotta per dare vita e continuit\u00e0 ai suoi progetti musicali e artistici.\nIl 13 luglio 2019 si \u00e8 tenuto il Festival \"Volo sul Mondo\" al Teatro Romano di Verona, memorial organizzato dall'Associazione culturale Rudy Rotta, con ospite principale Keb' Mo' e con la partecipazione di molti altri musicisti italiani."}
{"id": "2204918", "revid": "339392", "url": "https://it.wikipedia.org/wiki?curid=2204918", "title": "Madhava", "text": ""}
{"id": "2204920", "revid": "300067", "url": "https://it.wikipedia.org/wiki?curid=2204920", "title": "Simmie Hill", "text": ""}
{"id": "2204929", "revid": "22475", "url": "https://it.wikipedia.org/wiki?curid=2204929", "title": "Publio Cornelio Scipione Nasica Corculo", "text": "Biografia.\nPartecip\u00f2 alla battaglia di Pidna nel 168 a.C. Fu eletto console una prima volta nel 162 a.C. con Gaio Marcio Figulo.\nCensore nel 159 a.C., assieme al collega Marco Popilio Lenate fece costruire il primo orologio ad acqua di Roma, che fu sistemato nella Basilica Emilia.\nVenne rieletto console una seconda volta nel 155 a.C. con Marco Claudio Marcello. Nel corso di questo suo secondo consolato, condusse una campagna militare contro i Dalmati, utilizzando Aquileia quale suo \"quartier generale\". Da qui sembra si spinse fino a \"Delminium\" che conquist\u00f2, ed occup\u00f2 l'intera area compresa tra i fiumi Arsia e Narenta, meritandosi infine il Trionfo. In seguito a questi eventi potrebbe essere nata la provincia dell'Illirico."}
{"id": "2204931", "revid": "287204", "url": "https://it.wikipedia.org/wiki?curid=2204931", "title": "Firhill Stadium", "text": "Il Firhill Stadium \u00e8 uno stadio di Glasgow, in Scozia.\nLo stadio ospita le partite casalinghe della squadra di calcio del Partick Thistle F.C."}
{"id": "2204932", "revid": "729019", "url": "https://it.wikipedia.org/wiki?curid=2204932", "title": "Fakaofo", "text": "Fakaofo, conosciuto come \"Bowditch Island\", \u00e8 un atollo corallino facente parte delle isole Tokelau.\nIn totale copre una superficie di 3\u00a0km\u00b2."}
{"id": "2204933", "revid": "729019", "url": "https://it.wikipedia.org/wiki?curid=2204933", "title": "Nukunonu", "text": "Nukunonu, \u00e8 un atollo corallino facente parte delle isole Tokelau.\nIn totale copre una superficie di 5,5\u00a0km\u00b2, ed \u00e8 l'atollo pi\u00f9 esteso fra i tre che compongono le Tokelau. La laguna interna copre una superficie di 90\u00a0km\u00b2."}
{"id": "2204934", "revid": "76069", "url": "https://it.wikipedia.org/wiki?curid=2204934", "title": "Arlington (Virginia)", "text": ""}
{"id": "2204935", "revid": "115748818", "url": "https://it.wikipedia.org/wiki?curid=2204935", "title": "Deborah Kampmeier", "text": "Biografia.\nNata negli Stati Uniti il 21 novembre 1964, ha svolto inizialmente il mestiere di insegnante presso l'Universit\u00e0 di New York e in seguito in due scuole di recitazione, lo Stella Adler Conservatory e il National Shakespeare Conservatory. Il suo debutto nel cinema avviene nel 2003, anno in cui scrive e dirige il film \"Virgin\", attraverso il quale si aggiudica quattro prestigiosi premi, tra i quali quello della Migliore Sceneggiatura. Nel 2007, dirige e produce \"Hounddog\", con protagonista la giovane Dakota Fanning, pur non ottenendo il successo sperato.\nRiconoscimenti.\nHamptons International Film Festival\nIndependent Spirit Awards\nNashville Film Festival\nSanta Fe Film Festival\nSundance Film Festival\nToronto Female Eye Film Festival"}
{"id": "2204937", "revid": "174925", "url": "https://it.wikipedia.org/wiki?curid=2204937", "title": "Escubitorio", "text": ""}
{"id": "2204939", "revid": "179091", "url": "https://it.wikipedia.org/wiki?curid=2204939", "title": "Regi\u00e3o integrada de desenvolvimento econ\u00f4mico", "text": ""}
{"id": "2204940", "revid": "123478794", "url": "https://it.wikipedia.org/wiki?curid=2204940", "title": "Bella degli Abati", "text": "Biografia.\nLe poche notizie che sappiamo della sua vita provengono da ricerche d'archivio che hanno dato solo prove \"indiziarie\" in alcune possibili figure dell'epoca, come nella divisione patrimoniale operata da Pietro e Jacopo Alighieri, figli di Dante, con Francesco, fratellastro del poeta, in un atto notarile del 16 maggio 1330. Presumibilmente apparteneva al casato fiorentino degli Abati, anche se non vi sono notizie certe in proposito. Si \u00e8 ipotizzato che suo padre fosse il giudice fiorentino Durante degli Abati, da cui il figlio di Bella avrebbe preso il nome - poi abbreviato in Dante. Sposata con Alighiero Alighieri, mor\u00ec quando Dante aveva 5 o 6 anni, permettendo al padre di sposarsi, tra il 1275 e il 1278, con Lapa di Chiarissimo Cialuffi. \nLa testimonianza di Boccaccio.\nUn aneddoto \u00e8 raccontato dal pi\u00f9 famoso biografo di Dante, Giovanni Boccaccio, nella \"Vita di Dante Alighieri\". La madre di Dante, prima di partorirlo, ebbe in sogno la visione profetica del figlio nato sotto un alloro, nei pressi di una fonte. Quando il figliuolo le nacque questi cominci\u00f2 a nutrirsi delle erbacce che cadevano dall'albero e si dissetava alla fonte fino a trasformarsi in pavone. Questo sogno viene comunemente interpretato come pres\u00e0gio della futura gloria poetica di Dante Alighieri.\nLa madre nella Divina Commedia.\nDante nelle sue opere non cita mai esplicitamente Bella. Ci sono per\u00f2 alcuni versi della \"Commedia\" in cui Dante fa riferimento alla figura materna e al rapporto affettivo che c'\u00e8 tra madre e figlio. \nNei vv. 37-42 del XXIII canto dell\"'Inferno\", Dante paragona il gesto compiuto da Virgilio a quello della madre che, resasi conto del pericolo, prende il figlio e scappa pensando alla salute di lui piuttosto che alla propria:\nNei vv. 121-123 del XXIII canto del \"Paradiso\", Dante paragona il gesto del bambino di allungarsi verso la madre per mostrarle il proprio affetto a quello dei beati che porgono le braccia al cielo in segno di affetto verso Maria:\nNei vv. 1-3 del XXIII canto del \"Paradiso\", Dante fa un ulteriore paragone: vede il rivolgersi alla propria guida, Beatrice, come il gesto che un bambino fa verso la persona in cui confida di pi\u00f9, in questo caso la madre:"}
{"id": "2204942", "revid": "124480118", "url": "https://it.wikipedia.org/wiki?curid=2204942", "title": "Rete da posta", "text": "La rete da posta \u00e8 un attrezzo da pesca professionale costituito da una rete disposta verticalmente e spesso molto lunga che viene lasciata in mare lasciando che siano le prede a raggiungerla ed a rimanervi impigliate. \nStruttura e materiali.\nLa struttura di una generica rete da posta \u00e8 molto semplice: si tratta generalmente di una rete rettangolare portante dei galleggianti di plastica o sughero nella parte superiore (\"lima dei sugheri\") e dei piombi (\"lima dei piombi\") in quella inferiore. Per poter pescare efficacemente una rete da posta deve rimanere ben tesa verticalmente in acqua per cui \u00e8 fondamentale il corretto bilanciamento tra la lima da sugheri e quella da piombi.\nIn passato le reti da posta erano realizzate soprattutto di cotone, oggi \u00e8 di uso quasi universale il nylon che ha il pregio di essere praticamente invisibile nell'acqua,e di durata maggiore alla corrosione marina, nonch\u00e9 problema inquinante vista la lunga biodeagrabilit\u00e0.\nTipi di reti da posta.\nLa principale suddivisione delle reti da posta \u00e8 tra reti fisse o derivanti: le prime vengono ancorate al fondo mentre le seconde sono libere di spostarsi seguendo le correnti. Le reti derivanti sono in genere utilizzate per la cattura di pesci pelagici, spesso in alto mare, mentre quelle fisse sono gli attrezzi pi\u00f9 utilizzati nella cosiddetta \"piccola pesca\" strettamente costiera.\nIl pi\u00f9 comune e diffuso tipo di rete da posta fissa \u00e8 il tramaglio o tremaglio (tre maglie) la cui etimologia ha trovato ispirazione nella tipica struttura di questa diffusa rete da pesca, composta appunto da tre strati di maglie, i pi\u00f9 esterni a maglie larghe (\"pezze\" o \"pareti\") ed il pi\u00f9 interno (\"mappa\") a maglie strettissime e di superficie maggiore degli altri due (in maniera che sia meno tesa delle pezze). La preda penetra attraverso le maglie molto larghe della pezza pi\u00f9 esterna ma rimane inesorabilmente avviluppata (\"ammagliata\") nella mappa, formando un \"sacchetto\" all'esterno della parete dal lato opposto da quello di entrata. Questo rende assai pi\u00f9 agevole estrarre (\"smagliare\") la preda, perch\u00e9 basta rinfilare il sacchetto di mappa all'interno della pezza ed il pesce si \"smaglia\" da s\u00e9. Questa rete viene utilizzata soprattutto nei pressi di fondi rocciosi o nei pressi delle foci. Il \"tramaglino\" \u00e8 una modificazione del tramaglio che ha un'altezza delle pezze molto minore per cui pesca solo nelle immediate vicinanze del fondale. Viene utilizzata per la cattura delle triglie o dei crostacei come la mazzancolle.\nLa mugginara o saltarello \u00e8 una rete simile al tramaglio, ma porta sulla parte superiore, al di sopra dei sugheri, una pezza supplementare di rete disposta parallelamente al pelo dell'acqua. Questa rete viene utilizzata per la cattura di cefali in acque lagunari e viene utilizzata spaventando i pesci colpendo l'acqua con bastoni; i cefali, molto agili, saltano fuor d'acqua per scavalcare la rete e restano ammagliati nella pezza orizzontale. Viene chiamata per questo motivo anche rete a battere. Questo attrezzo viene disposto circolarmente attorno a banchi di pesci previamente individuati come, su scala pi\u00f9 ampia, viene fatto con le reti da circuizione.\nL'imbrocco o menaida o menaide \u00e8 un tipo di rete fissa simile al tramaglio, ma costituito dalla sola mappa, a maglie molto fitte, spesso usata per la cattura di pesci di piccola taglia come acciughe o sardine. Se \u00e8 derivante prende il nome di ferrettara. \nLe reti incastellate, imbardate o combinate sono ibride tra tramaglio ed imbrocco, di solito tramaglio nella parte vicina al fondo ed imbrocco nella parte superiore, il che consente di ampliare lo spettro operativo dell'attrezzo. Queste reti comunque sono poco usate ad eccezione di alcune situazioni locali. \nLa palamitara e la spadara sono due tipi di rete adatte alla cattura di grosse prede come tonni e pesci spada; la prima \u00e8 ancorata al fondo, mentre la seconda \u00e8 derivante. L'uso di queste due reti \u00e8 proibito in tutta l'Unione europea dal Regolamento CE 894/97 per la moria di cetacei che producono.\nFunzionamento.\nLa cattura del pesce nella rete da posta si basa su quattro diversi meccanismi:\nImpiego.\nDi solito questi attrezzi vengono calati sul finire del giorno e salpati in mattinata. Alcune specie ittiche per\u00f2 richiedono cale diurne o strettamente notturne.\nLegislazione.\nDato che una rete da posta non segnalata pu\u00f2 costituire un pericolo per la navigazione il DPR 1639/1968 prevede che questi attrezzi vengano segnalati con galleggianti portanti una bandiera gialla di giorno e un fanale sempre giallo di notte.\nLa legislazione europea vieta espressamente le reti da posta derivanti considerando tra l'altro che \"le attivit\u00e0... di pesca con reti da posta derivanti praticate per catturare tonno, pesce spada e talune altre specie presentano un difetto di selettivit\u00e0, sicch\u00e9\u201a comportano catture accessorie e rischi per le popolazioni di specie diverse da quelle bersaglio\" (tra cui delfini, balene ecc.) https://eur-lex.europa.eu/LexUriServ/LexUriServ.do?uri=OJ:L:1998:171:0001:0004:IT:PDF\nLa maglia minima di una rete da posta deve misurare 20 mm o pi\u00f9."}
{"id": "2204943", "revid": "287204", "url": "https://it.wikipedia.org/wiki?curid=2204943", "title": "Rapporto Taylor", "text": "Il rapporto Taylor () \u00e8 un documento redatto da una commissione presieduta dal giudice Peter Taylor di Gosforth su mandato del governo britannico allo scopo di fare luce sulle cause e le conseguenze della strage dell'Hillsborough Stadium di Sheffield del 1989, disastro in cui perirono 96 persone. Oltre a stabilire con precisione le cause della tragedia, il rapporto intendeva ridisegnare le norme di sicurezza negli stadi britannici.\nNell'agosto 1989 fu pubblicato un primo rapporto provvisorio, cui fece seguito quello definitivo, pubblicato nel gennaio 1990. \nTra le riforme pi\u00f9 importanti introdotte dal rapporto vi \u00e8 l'obbligo per tutti gli stadi di prevedere soli posti a sedere da riservare a tutti gli spettatori muniti di biglietto. La Football League inglese e la Football League scozzese imposero l'obbligo per tutti i club di prima e seconda divisione di dotarsi di impianti con soli posti a sedere. \nAlcuni club avevano iniziato a modernizzare i propri stadi ancor prima dell'introduzione della regola. Il St. Johnstone, per esempio, aveva dato il via alla costruzione del McDiarmid Park, che apr\u00ec i battenti in tempo per la stagione sportiva 1989-1990.\nFino ad allora gli spettatori erano costretti a stazionare in piedi e in spazi ristretti. In realt\u00e0 il rapporto Taylor non affermava che i posti in piedi fossero intrinsecamente un fattore di rischio, ma il governo stabil\u00ec che da quel momento in poi gli stadi a norma sarebbero stati quelli aventi unicamente posti a sedere. L'associazione Stand Up Sit Down conduce, a tal proposito, una campagna per giungere ad un compromesso, concedendo ad alcuni tifosi la possibilit\u00e0 di stare in piedi, anche in una zona con posti a sedere.\nIl rapporto Taylor si espresse anche in materia di vendita di alcolici negli stadi, barriere metalliche, cancelli, tornelli, prezzi dei biglietti."}
{"id": "2204948", "revid": "339392", "url": "https://it.wikipedia.org/wiki?curid=2204948", "title": "Tramaglio", "text": ""}
{"id": "2204949", "revid": "339392", "url": "https://it.wikipedia.org/wiki?curid=2204949", "title": "Tremaglio", "text": ""}
{"id": "2204951", "revid": "339392", "url": "https://it.wikipedia.org/wiki?curid=2204951", "title": "Mugginara", "text": ""}
{"id": "2204952", "revid": "339392", "url": "https://it.wikipedia.org/wiki?curid=2204952", "title": "Rete a battere", "text": ""}
{"id": "2204953", "revid": "339392", "url": "https://it.wikipedia.org/wiki?curid=2204953", "title": "Imbrocco", "text": ""}
{"id": "2204954", "revid": "339392", "url": "https://it.wikipedia.org/wiki?curid=2204954", "title": "Ferrettara", "text": ""}
{"id": "2204957", "revid": "88812", "url": "https://it.wikipedia.org/wiki?curid=2204957", "title": "Fantasia (filosofia)", "text": ""}
{"id": "2204961", "revid": "339392", "url": "https://it.wikipedia.org/wiki?curid=2204961", "title": "Palamitara", "text": ""}
{"id": "2204964", "revid": "128245", "url": "https://it.wikipedia.org/wiki?curid=2204964", "title": "Best of Show", "text": "Il Best of Show era un premio annuale (la prima edizione \u00e8 del 1993) assegnato da Lucca Games nell'ambito della manifestazione Lucca Comics &amp; Games per i migliori giochi pubblicati nel corso dell'anno e sottoposti alla giuria del Premio. L'ultima edizione del Best of Show ha assegnato quattro Best of Show, tre Side Award e un Premio Speciale alla Carriera.\nIl 6 aprile 2013, nel corso di un incontro tenuto presso la manifestazione PLAY 2013, gli organizzatori di Lucca Games hanno annunciato la trasformazione del Best of Show in Gioco dell'Anno.\nAlbo d'Oro.\nNovembre 1993 - marzo 1994.\nNelle prime due edizioni del concorso il premio si chiamava semplicemente Best of Show ed il vincitore era decretato direttamente dal pubblico: nella prima edizione rispondendo a una domanda su quale fosse il proprio gioco favorito, nella seconda votando su una scheda consegnata con il biglietto e sulla quale erano prestampate le novit\u00e0 della manifestazione\nNovembre 1994 - novembre 1999.\nA partire dall'edizione di Lucca Games di novembre 1994 il Best of Show \u00e8 stato assegnato da una giuria di addetti ai lavori (autori, giornalisti, commercianti, esponenti di importanti associazioni ludiche, membri dello staff di Lucca Games) nominata dall'organizzazione della manifestazione.\nContemporaneamente all'istituzione della giuria, l'organizzazione decise di dividere il Best of Show in due categorie: Miglior gioco tradotto e Miglior gioco originale.\nNella categoria Gioco tradotto rientravano le edizioni italiane di giochi di concezione e produzione estera (o comunque tradotti da edizioni precedenti non edite in italiano), nonch\u00e9 le coproduzioni internazionali contemporanee di nuove edizioni di giochi che comunque avessero avuto una prima edizione in lingua straniera.\nPer Gioco originale si intendeva un gioco prodotto specificatamente per il mercato italiano, cio\u00e8 che non possedesse alcuna edizione precedente in lingua straniera, oppure una coproduzione tra case italiane ed estere con uscite internazionali, purch\u00e9 contemporanee.\n2000 - 2005.\nA partire dall'edizione di novembre 2000 Lucca Comics&amp;Games ha assunto una cadenza annuale; pertanto da allora anche il Best of Show \u00e8 assegnato una sola volta l'anno, durante la serata di gala della manifestazione.\nDal 2002 al 2004 la giuria \u00e8 stata composta da (in ordine alfabetico) Pierdomenico Baccalario, Fabrizio Casu, Telemaco Marcucci, Silvio Negri Clementi (fino al 2002), Alberto Panicucci (presidente), Fabrizio Paoli, Ciro Alessandro Sacco (dal 2003) e Mirella Vicini.\n2006 - 2012.\nNel 2006 la giuria (gi\u00e0 in carica dal 2005), composta da Pierdomenico Baccalario (presidente), Andrea Chiarvesio, Fabrizio Paoli, Beatrice Parisi e Andrea Vigiak, con il supporto dell'organizzazione di Lucca Games, ha rivoluzionato il Best of Show col duplice intento di fornire un servizio pi\u00f9 professionale a consumatori, editori e negozianti e di far diventare il premio un marchio di qualit\u00e0 anzich\u00e9 un semplice premio di settore.\nI due premi per il Miglior Gioco Italiano e Miglior Gioco Tradotto sono rimpiazzati da un unico Best of the Best, da intendersi come il premio \u00abnon solo al gioco che eccelle in architettura e dinamica ludica, in qualit\u00e0 di componenti e illustrazioni, ma anche il riconoscimento al progetto editoriale che maggiormente si distingue nell'ambito della fiera, per una serie molto ampia di motivi, quali l'importanza della licenza, la capacit\u00e0 di penetrazione di mercato, lo sforzo promozionale profuso e, non ultimo, le attivit\u00e0 promosse nella sede della manifestazione\u00bb.\nSono inoltre istituiti quattro premi di categoria: Miglior gioco di carte; Miglior gioco collezionabile; Miglior gioco di ruolo; Miglior gioco da tavolo. Per ognuno di questi premi sono previste tre nomination. I dodici giochi nominati concorrono alla vittoria del Best of the Best.\nInfine sono introdotti quattro premi accessori definiti Side Award: Migliore meccanica di gioco; Miglior concept artistico; Miglior progetto editoriale; Miglior party game / family game.\nNel biennio 2007-2008 la giuria \u00e8 stata composta da Pierdomenico Baccalario (presidente), Loredana Lipperini, Devan Maggi, Mario Pasqualotto e Fabrizio Paoli (coordinatore).\nIn occasione dall'edizione 2008 l'organizzazione, con l'accordo della giuria, ha abolito il Best of the Best. Contemporaneamente i Side Award hanno assunto una denominazione italiana, ovvero: Miglior gioco per famiglie, Migliore meccanica di gioco, Miglior profilo artistico, Miglior progetto editoriale.\nNel biennio 2009-2010 la giuria \u00e8 stata composta da Luca Giuliano (presidente), Paolo Fasce, Paola Mogliotti e Duccio Vitale, oltre che dal coordinatore Fabrizio Paoli.\nNel corso dell'edizione 2010, vista la carenza di nuovi giochi collezionabile, il relativo Best of Show \u00e8 stato abolito. Inoltre, visto il significativo numero di giochi educativi presenti in concorso, la giuria ha deciso di assegnare un Side Award per il Miglior gioco educativo.\nA partire dall'edizione 2011 \u00e8 stata introdotta la suddivisione del Best of Show al Miglior gioco da tavolo in due premi: Miglior gioco da tavolo per famiglie e Miglior gioco da tavolo per esperti. Il Side Award per il Miglior gioco per famiglie \u00e8 stato quindi soppresso. Inoltre, visto il significativo numero di giochi per under 12 iscritti al concorso, la giuria ha deciso di assegnare un Side Award per il Miglior gioco per bambini.\nLa giuria per l'edizione 2011 era composta da Giovanni Capobianco (presidente di giuria), Daniele Prisco, Giacomo Sottocasa, Lorenzo Trenti e Fabrizio Paoli. Nell'edizione 2012 Roberto Genovesi ha rimpiazzato Giovanni Capobianco nel ruolo di presidente.\nPremio speciale alla carriera.\nA partire dall'edizione 2004 \u00e8 stato istituito il Premio speciale alla carriera, che ogni anno Lucca Games assegna ad una personalit\u00e0 del mondo ludico italiano che, nel corso della propria carriera, si sia particolarmente distinta per la promozione e la diffusione del gioco intelligente.\nLa giuria.\nDall'edizione di novembre 1994 in poi il Best of Show \u00e8 stato assegnato da una giuria di addetti ai lavori nominata dall'organizzazione della manifestazione.\nA partire dall'edizione 2002 il numero dei giurati \u00e8 stato fissato a sette: un presidente, un rappresentante della manifestazione e cinque giurati tecnici: un professionista del settore, un giornalista del settore, un negoziante, un rappresentante del fandom legato all'immaginario fantastico, un rappresentante delle associazioni ludiche.\nDall'edizione 2005 il numero dei membri della giuria \u00e8 stato ridotto da sette a cinque con l'eliminazione le figure dei rappresentanti dei negozianti e del fandom del fantastico. Inoltre la durata dell'incarico per i tre giurati tecnici \u00e8 stato limitato a due anni.\nHanno fatto parte della giuria:"}
{"id": "2204967", "revid": "547992", "url": "https://it.wikipedia.org/wiki?curid=2204967", "title": "Tiziano Manfrin", "text": "Carriera.\nGiocatore.\nCresciuto nell'Arena Sandrigo e poi passato nell' nel 1970, inizia a calcare i campi da gioco nel 1974, viene ingaggiato in prestito da Paolo Mazza presidente della .\nAcquistato in forma definitiva l'anno successivo, milita nel club ferrarese per cinque stagioni, quattro di Serie B e una di C, diventandone un vero e proprio simbolo lungamente rimpianto dai tifosi biancoazzurri, che lo soprannominarono per la sua autorevolezza ed eleganza in campo \"Principe\". Manfrin si consacra come una mezzala che per dinamismo, tecnica di base, intelligenza tattica, altruismo e sagacia in qualit\u00e0 di suggeritore in zona gol sa distinguersi e che non disdegna la conclusione personale in rete, come testimoniano le 32 marcature messe a segno a Ferrara (14 nella sola stagione 1977-1978 in Serie C, che la SPAL concluder\u00e0 prima con oltre 10 punti sulla seconda).\nNel 1979 il passaggio al , nelle cui file arriva anche a disputare una stagione (1981-1982) in Serie A, l'unica della sua lunga carriera.\nNel 1982-1983 lo acquista il con l'evidente scopo di puntare su giocatori di provata esperienza nella cadetteria per l'immediato ritorno nella massima serie. In \"rossonero\" ottiene 17 presenze conquistando la sua seconda promozione in A della carriera, ma non viene confermato per la stagione successiva.\nConclusa l'esperienza \"rossonera\", prosegue la sua carriera giocando per un anno nella e tre anni nella prima di concludere la sua parabola agonistica nel in Serie C1, dopo aver vinto coi \"grifoni\" il campionato di C2 nella stagione 1987-1988.\nNel 1989-90 gioca nel Montegranaro (categoria dilettanti).\nIn carriera ha totalizzato complessivamente 26 presenze in Serie A e 299 presenze e 31 reti in Serie B.\nDirigente.\nRitiratosi, ha svolto il ruolo di osservatore per il ed il Milan ed ha ricoperto incarichi dirigenziali nel Grottammare Calcio, sodalizio marchigiano.\n\u00c8 morto il 16 dicembre 2012 a causa di un infarto all'et\u00e0 di 58 anni."}
{"id": "2204970", "revid": "179091", "url": "https://it.wikipedia.org/wiki?curid=2204970", "title": "Regi\u00e3o Integrada de Desenvolvimento do Distrito Federal e Entorno", "text": ""}
{"id": "2204973", "revid": "239497", "url": "https://it.wikipedia.org/wiki?curid=2204973", "title": "Cultura protolaziale", "text": ""}
{"id": "2204977", "revid": "746117", "url": "https://it.wikipedia.org/wiki?curid=2204977", "title": "Cultura protovillanoviana", "text": "La cultura protovillanoviana (XII secolo a.C. - X secolo a.C.) \u00e8 una \"facies\" culturale sovranazionale, derivata dalla cultura dei campi di urne dell'Europa centrale, che si diffonde in gran parte d'Italia, incluse la Sicilia orientale e le isole Eolie, tra il 1175 a.C. e il 960 a.C. circa, nell'et\u00e0 del bronzo finale, caratterizzata dal rituale funerario dell\u2019incinerazione.\nOrigini.\nLa cultura protovillanoviana, termine introdotto da Giovanni Patroni nel 1937, \u00e8 inserita nel circuito dei campi d'urne dell'Europa centrale (dal tedesco \"Urnenfelder\"), e mostra, in particolare, una certa rassomiglianza con i gruppi regionali a nord della Alpi orientali: quelli della Baviera-Alta Austria e quelli del medio-Danubio.\nPer Francesco di Gennaro, inoltre, la cultura protovillanoviana mostra affinit\u00e0 settentrionali con la cultura lusaziana e quella di Canegrate:\nDiffusione.\nAttraverso la cultura protovillanoviana la penisola italiana in parte si unific\u00f2 culturalmente, dal nord sino alla Sicilia orientale. Abitati e tombe di aspetto protovillanoviano sono numerosi in tutta la penisola, particolarmente nel centro-nord ad esempio a Frattesina nel Veneto, a Bismantova e Ripa Calbana in Emilia-Romagna, a Cetona, Sovana e Saturnia in Toscana, nei monti della Tolfa nel Lazio, a Pianello di Genga e Ancona (Colle dei Cappuccini) nelle Marche, mentre nel sud importanti sono i siti di Ortucchio in Abruzzo, di Timmari in provincia di Matera (Basilicata), Torre Castelluccia, Canosa (Puglia), Tropea (Calabria) e di Milazzo (Sicilia). In base ad alcune caratteristiche comuni \u00e8 possibile individuare dei sotto-gruppi regionali come il gruppo Chiusi-Cetona, il gruppo Tolfa-Allumiere, il gruppo di Roma-Colli Albani ecc..\nCultura materiale.\nLe caratteristiche della produzione materiale protovillanoviana si possono riassumere nella ceramica in produzioni vascolari decorate a solcature con motivi geometrici, e nella metallurgia con la produzione di bronzi laminati decorati a sbalzo, lavorazione detta \"a borchiette e puntini\".\nUsi funerari.\nLa cultura protovillanoviana presenta molti tratti in comune con la cultura dei campi di urne dell'Europa centrale (pi\u00f9 precisamente con i gruppi regionali della valle del Danubio), in particolare per quanto riguarda le pratiche funerarie. \nI defunti venivano cremati e successivamente le loro ceneri venivano riposte in urne biconiche di ceramica decorate generalmente con disegni geometrici; i motivi decorativi della ceramica sono solcati nell'argilla prima della cottura e solo nelle regioni meridionali sono realizzati anche tramite pittura, mostrando in modo pi\u00f9 chiaro il legame stilistico con il protogeometrico greco.\nCulto.\nDepositi votivi.\nIl ritrovamento di vari depositi di bronzi ha fatto ipotizzare che questi oggetti fossero offerte votive alle divinit\u00e0 o corredi per l'aldil\u00e0. Molto spesso questi depositi o \"ripostigli\" erano situati nei letti dei fiumi o pi\u00f9 in generale nelle zone umide, forse ad indicare un culto incentrato su una qualche divinit\u00e0 delle acque. Tuttavia in alcuni casi questi depositi sono da intendere come un semplice accumulo di oggetti pronti per essere rifusi e quindi riciclati.\nBarca solare.\nDurante l'et\u00e0 del bronzo finale viene introdotta la simbologia (di tradizione centro-europea) della \"barca solare\", legata al culto solare e astrale.\nInsediamenti.\nGli insediamenti protovillanoviani venivano generalmente edificati su alture ben difese ed erano spesso muniti anche di fortificazioni artificiali. In alcuni insediamenti vivevano comunit\u00e0 di piccole dimensioni numeriche (50-100 individui); si \u00e8 calcolato che nell'Italia medio-tirrenica le dimensioni medie delle aree di insediamento fossero di 40-50.000 metri quadrati, con 300-500 abitanti. Non mancavano insediamenti di maggior rilevanza (500-1000 individui) che probabilmente esercitavano una sorta di egemonia sui centri pi\u00f9 piccoli.\nAspetti socio-economici.\nL'economia nell'et\u00e0 del bronzo finale era basata principalmente sull'agricoltura, l'allevamento, la pastorizia e sulle attivit\u00e0 connesse alla metallurgia.\nCommercio.\nNell'et\u00e0 del bronzo finale, corrispondente all'aspetto culturale protovillanoviano, nella penisola si intensificano gli scambi commerciali con le popolazioni di altre civilt\u00e0, effettuati sia per via terrestre sia per via marittima. L'Italia medio-tirrenica in particolare era parte di un importante \"circuito commerciale\" con le popolazioni dell'Egeo (Micenei, Ciprioti), della Gallia meridionale, della Sardegna, della Sicilia etc.\nStratificazione sociale.\nIl ritrovamento di edifici di grandi dimensioni e di sepolture che, specie in alcune aree (per esempio i Monti della Tolfa) si presentano fortemente differenziate per complessit\u00e0 dei \"corredi\" e per ricchezza dei materiali, dimostra che in queste comunit\u00e0 esisteva gi\u00e0 una certa stratificazione sociale; nelle comunit\u00e0 assunse un ruolo particolare la figura dell'artigiano specialista. Questo fenomeno di articolazione sociale ebbe luogo soprattutto fra le comunit\u00e0 protovillanoviane dell'Etruria meridionale e del Lazio.\nSviluppi della cultura protovillanoviana.\nNella successiva et\u00e0 del ferro si assiste a un processo di regionalizzazione della cultura protovillanoviana, possono essere cos\u00ec distinti una serie di gruppi regionali: nel nord Italia appare la cultura di Golasecca associata a una popolazione di lingua leponzia, nel Veneto si sviluppa la civilt\u00e0 atestina associata ai Paleoveneti, nel centro e nord Italia appare la civilt\u00e0 villanoviana associata agli Etruschi, nel centro Italia la cultura laziale associata ai Protolatini, e la cultura di Terni associata ai Protoumbri. L'elemento di legame pi\u00f9 evidente fra il protovillanoviano, il golasecchiano, l'atestino, il villanoviano, la cultura laziale \u00e8 il rito dell'incinerazione dei defunti che non subisce particolari cambiamenti cerimoniali e sar\u00e0 praticato per secoli sia dalle popolazioni di lingua indoeuropea che da quelle di lingua preindoeuropea come gli Etruschi. Mentre nella cultura di Terni l'incinerazione rimane documentata maggiormente nella fase iniziale detta Terni I, \u00e8 infatti il rito inumatorio quello caratteristico dei costumi funerari delle popolazioni di etnia umbra. Si riconosce che la cultura protovillanoviana abbia avuto un ruolo anche nell'etnogenesi dei Piceni e delle altre popolazioni di lingua osco-umbra.\nIpotesi linguistiche.\nBench\u00e9 non vi siano prove certe, non esistendo iscrizioni risalenti a quest'epoca, si \u00e8 ipotizzato che la diffusione della cultura protovillanoviana in Italia coincida con la discesa delle popolazioni appartenenti alle lingue italiche, nel contesto della migrazioni indoeuropee della seconda met\u00e0 dell'et\u00e0 del bronzo. Marija Gimbutas sosteneva una colonizzazione \"proto-Italica\" dell'Italia centro-settentrionale da parte dei gruppi di campi di urne \"Nord-Alpini\" (Baviera e Austria). Somiglianze fra le ceramiche dei campi di urne di quest'area geografica e quelle protovillanoviane sono state notate dalla stessa autrice.\nDavid W. Anthony, argomentando sulla supposta unit\u00e0 linguistica italo-celtica, ha collegato l'arrivo degli Italici con la cultura protovillanoviana, derivante a sua volta, secondo Anthony, dai campi di urne della pianura bavarese o dall'Ungheria. Secondo Kristian Kristansen la cultura protovillanoviana sarebbe piuttosto da associare al gruppo di Velatice-Baierdorf, tra Austria occidentale e Germania meridionale.\nL'identificazione della cultura protovillanoviana con la sola famiglia linguistica italica \u00e8, tuttavia, problematica, come gi\u00e0 sostenuto da Renato Peroni. Non esiste alcuna evidenza che tutte le popolazioni protovillanoviane parlassero lingue appartenenti alla stessa famiglia linguistica.\nLa stessa famiglia italica \u00e8 divisa in due rami, lingue italiche occidentali (lingue latino-falische) e lingue italiche orientali (lingue osco-umbre). L'incinerazione, caratteristica del protovillanoviano, era diffusa significativamente solo nelle popolazioni di lingua latino-falisca (le popolazioni osco-umbre erano inumatrici, prevalentemente) e non tutti i linguisti sono concordi nel ritenere che questi due rami si siano formati in Italia.\nLa cultura protovillanoviana \u00e8, inoltre, associata anche ai Protoveneti, i quali, in epoca storica, parlavano la lingua venetica, lingua indoeuropea sulla cui classificazione non esiste ancora consenso. Cos\u00ec come dalla cultura protovillanoviana emergono anche i Protoetruschi intorno all'XI-X secolo a.C., e dal 900 a.C. circa la cultura villanoviana la fase pi\u00f9 antica degli Etruschi che parlavano una lingua preindoeuropea. Simile situazione anche per i Reti, altra popolazione linguisticamente preindoeuropea e legata, presumibilmente, agli Etruschi. Anche il territorio retico, nella prima et\u00e0 del ferro, in particolare il tirolese, fu interessato da manifestazioni della cultura dei campi d'urne.\nTalvolta, anche la cultura di Canegrate, seguita dalla cultura di Golasecca dell'et\u00e0 ferro, viene inserita nel contesto della cultura materiale del protovillanoviano. In questo caso si ipotizza che le migrazioni dei campi d'urne provenissero dal gruppo renano-svizzero, che si estende anche alla Francia orientale (abbreviato in francese: RSFO), dei campi di urne della Germania meridionale. Nella cultura di Golasecca sono attestate iscrizioni di lingua leponzia, considerata una lingua celtica."}
{"id": "2204978", "revid": "287204", "url": "https://it.wikipedia.org/wiki?curid=2204978", "title": "Angel Faretta", "text": ""}
{"id": "2204980", "revid": "2212757", "url": "https://it.wikipedia.org/wiki?curid=2204980", "title": "Il mio nome \u00e8 Asher Lev", "text": "Il mio nome \u00e8 Asher Lev \u00e8 un romanzo scritto da Chaim Potok nel 1972.\nTrama.\nAsher Lev nasce a Brooklyn in una famiglia di ebrei ortodossi: sin da piccolo il suo straordinario talento e la sua passione per la pittura lo portano a scontrarsi con la comunit\u00e0 in cui vive, che vede l'arte nel migliore dei casi come una perdita di tempo e nel peggiore dei casi l'ispirazione del Maligno. A ricordare continuamente ad Asher il lato diabolico delle sue capacit\u00e0 pittorico \u00e8 il padre, stretto collaboratore del rabbino a capo della loro comunit\u00e0, che non accetta di avere un figlio che trasforma tutto quello che vede in un disegno. Asher dal canto suo non riesce proprio a trattenersi e sente di dover trasferire la sua verit\u00e0 nelle opere che crea, in una sorta di manifesto della sincerit\u00e0 artistica che lo vincola profondamente. A turbare la sua infanzia, arriva anche la morte dello zio materno che porta sua madre sulla soglia dell'esaurimento nervoso e costringe il padre a intensificare i suo viaggi di lavoro, dovendosi fare carico dei compiti che prima spettavano al cognato. Asher cresce cos\u00ec da solo, con il peso di quel talento che \u00e8 visto cos\u00ec male dalla sua gente e di cui lui non pu\u00f2 fare a meno: ormai \u00e8 un adolescente e quando i suoi genitori decidono di trasferirsi a Vienna, non volendo lasciare il quartiere dove \u00e8 cresciuto, viene affidato al fratello di suo padre. Il rabbino per aiutarlo lo presenta a Jacob Khan, un vecchio scultore espressionista, amico intimo di Picasso, ripudiato dalla comunit\u00e0 ortodossa per la sua arte ma rimasto in ottimi rapporti col rabbino. Jacob prende il ragazzo sotto la sua ala e gli insegna il mestiere, viaggiando per l'Europa, da Firenze a Parigi. Proprio nel Vecchio Continente, Asher scopre la tematica che sar\u00e0 alla base della sua ricerca artistica: la Crocifissione. Una scelta difficile, che lo porter\u00e0 alla rottura definitiva con la sua comunit\u00e0...\nUn libro denso che si muove incessantemente tra due mondi agli antipodi, quello della tradizione ebraica e quello dell'arte figurativa, tracciando un quadro interessante e variegato dell'animo umano. Chaim Potok, ebreo newyorchese figlio di immigrati polacchi, racconta con incisivit\u00e0 le dinamiche di una piccola comunit\u00e0 ortodossa, dove si cresce sotto lo sguardo costante degli altri, protetti e al sicuro, ma vittime delle rigide gabbie mentali della religiosit\u00e0 e della tradizione. Sullo sfondo, a dominare il romanzo, emerge il rapporto tra un artista e la sua opera, nel quale la volont\u00e0 del demiurgo soccombe davanti all'ispirazione che nasce dal profondo, che non pu\u00f2 essere controllata e pu\u00f2 arrivare a contrastare con i propri principi di vita.\nhttps://www.mangialibri.com/il-mio-nome-e-asher-lev\nAmbientazione.\nIl confronto, che si manifesta in ogni artista, tra l'ambiente di nascita e l'arte, porta ad una scelta, come accade al protagonista del romanzo. Asher sceglie l'arte, il dono, che lui stesso definisce divino e demoniaco allo stesso tempo.\nUn altro aspetto della storia di Asher Lev \u00e8 il rapporto di amore e odio tra il pittore e il suo dono; esso infatti crea all'artista molte divergenze non solo con il mondo esterno, ma anche con se stesso, poich\u00e9 quello che sente di dover disegnare non sempre collima con quello che ritiene giusto. Per di pi\u00f9 il pittore \u00e8 vincolato dalla verit\u00e0 nella creazione delle sue opere, cio\u00e8 egli deve avere il coraggio di dipingere quello che realmente sente e di condividerlo col resto del mondo; il protagonista sente che, se cos\u00ec non facesse, egli sarebbe un vigliacco.\nPotok induce quasi a pensare che un pittore non sia veramente libero di dipingere quello che vuole, ma sia invece vincolato ad una specie di \u201ccoscienza artistica\u201d che, se ignorata, pu\u00f2 rendere l'opera falsa e incompleta. Inoltre questo romanzo descrive bene il mondo ebraico e la sua cultura, e in particolare l'ambiente dei piccoli gruppi di ebrei ortodossi. L'attaccamento alle proprie origini e alle proprie tradizioni di queste comunit\u00e0 risulta essere contemporaneamente la loro forza e la loro debolezza, infatti esso mantiene un forte spirito di unione tra i membri, ma \u00e8 anche la causa della chiusura mentale della quale lo stesso Asher \u00e8 vittima.\nChaim Potok, ebreo newyorkese figlio di immigrati polacchi, utilizza spesso come ambientazione dei suoi romanzi le stesse vie di Brooklyn nelle quali lui stesso \u00e8 cresciuto; questo romanzo ne \u00e8 un esempio (ed un altro \u00e8 \"Danny l'eletto\", il romanzo con cui \u00e8 diventato famoso, nel 1967). In quest'opera lo scrittore descrive in modo particolareggiato non solo il mondo ebraico di cui lui stesso fa parte, ma anche il mondo dell'arte, con i suoi protagonisti e le sue tecniche; da questo si pu\u00f2 comprendere la profonda conoscenza di questi argomenti da parte dell'autore. Sono molto interessanti, anche se non frequenti nel testo, i riferimenti a grandi pittori come Monet, Chagall, Van Gogh e soprattutto Picasso, ma anche allo scultore italiano Michelangelo e ai suoi capolavori pi\u00f9 conosciuti, il David e la Piet\u00e0."}
{"id": "2204986", "revid": "256896", "url": "https://it.wikipedia.org/wiki?curid=2204986", "title": "Regione integrata di sviluppo della Grande Teresina", "text": "La regione integrata di sviluppo della Grande Teresina ( \"Regi\u00e3o Integrada de Desenvolvimento da Grande Teresina\") \u00e8 una RIDE del Brasile.\nComuni.\nComprende 13 comuni:"}
{"id": "2204987", "revid": "84184", "url": "https://it.wikipedia.org/wiki?curid=2204987", "title": "Pascendi Dominici gregis", "text": "La Pascendi dominici gregis (spesso citata pi\u00f9 brevemente come la \"Pascendi\") \u00e8 una celebre enciclica di san Pio X, datata 8 settembre del 1907.\nL'enciclica fu redatta, sotto l'autorit\u00e0 di Pio X, da monsignor Vincenzo Sardi di Rivisondoli, segretario dei Brevi ai Principi, a partire dagli elaborati iniziali di Joseph Lemius, procuratore generale degli Oblati di Maria Immacolata, e del cardinale cappuccino Jos\u00e9 de Calasanz F\u00e9lix Santiago Vives y Tut\u00f3.\nCon essa, come gi\u00e0 in precedenza col decreto \"Lamentabili sane exitu\", la Chiesa cattolica con Pio X condanna fermamente il movimento modernista, rappresentato tra parecchi altri da Alfred Loisy, che tenta di conciliare la filosofia moderna e la fede cattolica fondandosi su presupposti soggettivistici di varia derivazione (in particolare, sul criticismo kantiano).\nSecondo l\u2019enciclica, il modernismo si basa su alcuni presupposti filosofici, errati:\n- L\u2019\"agnosticismo\": la dottrina (di origine kantiana) per cui la ragione umana \u00e8 ristretta al campo dei fenomeni, e non pu\u00f2 innalzarsi al divino; Dio non pu\u00f2 dunque essere oggetto della scienza o della storia, che devono mantenersi atee \n- La cd. \"immanenza vitale\": ossia l\u2019idea anche la religione, non potendo venire da una rivelazione esterna, abbia origine dall\u2019interno dell\u2019uomo, ossia da un bisogno del divino, che fa scattare nell\u2019animo un sentimento religioso, che \u00e8 la fede\n- L\u2019\"evoluzionismo\": l\u2019idea che anche nella la religione tutto (i dogmi, la chiesa, il culto, i sacramenti, i libri sacri ecc.) muta, progredisce, in base alle vicende storiche e ai bisogni che la vita pone di volta in volta\nQuest\u2019ultimo presupposto si applica in particolare ai dogmi, che i modernisti considerano non come \u201cverit\u00e0 cadute dal cielo\u201d, ma come simboli, sempre inadeguati, rispetto all\u2019oggetto (le realt\u00e0 divine) e come strumenti rispetto al credente, al quale devono essere utili; formule che, per mantenersi vitali, possono essere cambiate.\nSecondo l'enciclica, i modernisti sono spesso persone dalla condotta austera e di grande cultura: Ma la dottrina da loro propugnata \u00e8 condannata senz'appello, come destinata a portare alla rovina della Chiesa e della fede: per papa Sarto il modernismo non \u00e8 solo un'eresia, ma addirittura la In particolare viene condannato, nell\u2019interpretazione delle Scritture, il metodo storico-critico, allora agli albori, in particolare laddove arrivi a interpretazioni diverse dalle verit\u00e0 tradizionali, ad es. distinguendo il \"Cristo storico\" dal \"Cristo della fede\""}
{"id": "2204988", "revid": "767487", "url": "https://it.wikipedia.org/wiki?curid=2204988", "title": "Bernetti", "text": ""}
{"id": "2204989", "revid": "24398", "url": "https://it.wikipedia.org/wiki?curid=2204989", "title": "Chermi", "text": ""}
{"id": "2204991", "revid": "47719", "url": "https://it.wikipedia.org/wiki?curid=2204991", "title": "GAAP", "text": ""}
{"id": "2204992", "revid": "729019", "url": "https://it.wikipedia.org/wiki?curid=2204992", "title": "Obalna stra\u017ea Republike Hrvatske", "text": "La obalna stra\u017ea Republike Hrvatske (in italiano letteralmente Guardia costiera della Repubblica croata) \u00e8 il corpo che svolge compiti di guardia costiera in Croazia."}
{"id": "2204994", "revid": "599013", "url": "https://it.wikipedia.org/wiki?curid=2204994", "title": "Bill Bunting", "text": ""}
{"id": "2204995", "revid": "767487", "url": "https://it.wikipedia.org/wiki?curid=2204995", "title": "Il mercante di schiave", "text": "Il mercante di schiave \u00e8 un film del 1942 diretto da Duilio Coletti.\nTrama.\nNel bel mezzo di un'incursione dei corsari algerini nel Mar Tirreno, il capo Al\u00ec s'imbatte in Fiamma, una bellissima ragazza dell'isola, e la violenta.\nAl\u00ec non fa neanche in tempo a risalire a bordo che viene subito catturato da amici di Fiamma.\nAll'inizio lo vogliono uccidere ma poi Fiamma ci ripensa e lo aiuta a fuggire.\nTornato in patria Al\u00ec scopre che da piccolo fu rapito, e allevato dai musulmani, dall'isola che ha appena abbandonato; cos\u00ec ritorna dall'amata che intanto aveva partorito un maschio per sposarla.\nMa vengono presi in odio dai paesani dell'isola e vengono braccati fino alla sconfinata Maremma dove Al\u00ec viene colto da febbre.\nPoco prima della sua morte viene celebrato il matrimonio \"in extremis\".\nDistribuzione.\nIl film venne distribuito nel circuito cinematografico il 16 marzo del 1942.\nLa critica.\n\u00ab Il film ha il merito di ringiovanirti di vent'anni. Sembra di tornare al 1920 quando si proiettavano drammi a forti tinte. Sopra una cupa storia d'amore fra la figlia di un pescatore e un pirata saraceno che alla fine rivela di essere un povero cristiano rapito da bambino da un gruppo di pirati e cresciuto con essi, si sviluppa tutto il film che \u00e8 narrato con estrema ingenuit\u00e0 e dove ogni cosa e estremamente convenzionale...\u00bb Diego Calcagno in Film 9 maggio 1942"}
{"id": "2204996", "revid": "729019", "url": "https://it.wikipedia.org/wiki?curid=2204996", "title": "Dornier Merkur", "text": "Il Dornier Merkur, designato anche Dornier Do B, era un monomotore monoplano da trasporto passeggeri prodotto dall'azienda tedesca Dornier Flugzeugwerke negli anni venti.\nSviluppato dal precedente Dornier Komet contribu\u00ec a sviluppare il trasporto aereo di persone e merci nel decennio successivo al termine della prima guerra mondiale.\nImpiego operativo.\nGli esemplari vennero utilizzati da diverse compagnie aeree nazionali ed estere. Tra queste la svizzera Ad Astra Aero che oper\u00f2 con due esemplari fino al 1925 anno in cui si fuese con la Balair dando origine alla Swissair, per molti anni la compagnia di bandiera svizzera.\nPrimati.\nNel dicembre 1925, ai comandi di Walter Mittelholzer, l'esemplare della compagnia aerea svizzera Ad Astra Aero immatricolato CH-171 effettua con successo un collegamento tra Zurigo e Citt\u00e0 del Capo battendo il precedente primato di tempo sulla distanza di 20\u00a0000\u00a0km che separano i due aeroporti.\nEsemplari attualmente esistenti.\nNon \u00e8 arrivato alcun Merkur originale ai nostri giorni, tuttavia grazie ad un'iniziativa ungherese \u00e8 stato completata una replica verniciata con la livrea originale Deutsche Luft Hansa (DLH) del Wk Nr.88 D-1103 battezzato \"Silberfuchs\" che oper\u00f2 nei voli di linea nazionali dal settembre 1927.\nL'esemplare fa parte della collezione Dornier Museum ed \u00e8 attualmente esposto al pubblico nella struttura museale a Friedrichshafen."}
{"id": "2205000", "revid": "599013", "url": "https://it.wikipedia.org/wiki?curid=2205000", "title": "Johnny Baum", "text": ""}
{"id": "2205003", "revid": "15756", "url": "https://it.wikipedia.org/wiki?curid=2205003", "title": "Menotropina", "text": "La Menotropina (chiamata anche gonadotropina umana della menopausa - \"human menopausal gonadotropin\" o HMG) \u00e8 un principio attivo per il trattamento dei disordini della fertilit\u00e0. Si compone di gonadotropine che vengono estratte dalle urine di donne in post-menopausa, gonadotropine che sono solitamente l'ormone luteinizzante (LH) e l'ormone follicolo-stimolante (FSH). Spesso, contiene anche gonadotropina corionica umana (hCG).\nI preparati di menotropina (il Menopur e il Repronex di Ferring) sono usati per stimolare gli ormoni innescando produzione di FSH e LH nel corpo. La menotropina \u00e8 stata originariamente progettata per stimolare le ovaie delle donne a produrre pi\u00f9 follicoli, rendendole cos\u00ec pi\u00f9 fertili.\nI preparati di menotropina che hanno origine da urine umane sono esposti al rischio teorico di infezione dai donatori di urina in menopausa. Tuttavia, la mancanza di una dimostrazione inconfutabile di infettivit\u00e0 dopo l'inoculazione intracerebrale di urina in host infetti da TSE suggerisce che il rischio associato ai prodotti derivati da urine \u00e8 puramente teorico.\nLa Practice Committee of the American Society for Reproductive Medicine riferisce che: \"\u201cRispetto ai precedenti estratti animali grezzi, i moderni prodotti a base di gonadotropine urinarie e ricombinanti altamente purificate hanno una qualit\u00e0, un'attivit\u00e0 specifica e prestazioni nettamente superiori. Non ci sono differenze confermate in sicurezza, purezza, o in efficacia clinica tra i vari prodotti a base di gonadotropine urinarie o ricombinanti\u201d\"."}
{"id": "2205004", "revid": "599013", "url": "https://it.wikipedia.org/wiki?curid=2205004", "title": "Bernie Williams", "text": ""}
{"id": "2205006", "revid": "256896", "url": "https://it.wikipedia.org/wiki?curid=2205006", "title": "Regione amministrativa integrata di sviluppo di P\u00f3lo Petrolina e Juazeiro", "text": "La regione amministrativa integrata di sviluppo di P\u00f3lo Petrolina e Juazeiro ( \"Regi\u00e3o Administrativa Integrada de Desenvolvimento do Polo Petrolina e Juazeiro\") \u00e8 una RIDE del Brasile.\nComuni.\nComprende 8 comuni:"}
{"id": "2205008", "revid": "61051", "url": "https://it.wikipedia.org/wiki?curid=2205008", "title": "Dornier Do B", "text": ""}
{"id": "2205009", "revid": "767487", "url": "https://it.wikipedia.org/wiki?curid=2205009", "title": "Willie Norwood", "text": ""}
{"id": "2205010", "revid": "76963", "url": "https://it.wikipedia.org/wiki?curid=2205010", "title": "Ronald Taylor", "text": "Carriera.\nBasket.\nNegli anni '70, ha giocato nei New York Nets, Washington Caps, Virginia Squires e Pittsburgh Condors, oltre che in Austria, dove vinse per sei volte il campionato.\nCinema.\nDopo il ritiro si \u00e8 dedicato alla carriera di attore, \u00e8 principalmente noto per i film \"Una pallottola spuntata\" e \"Ace Ventura - L'acchiappanimali\". Ha inoltre interpretato un personaggio ricorrente nella serie tv \"\"."}
{"id": "2205011", "revid": "547992", "url": "https://it.wikipedia.org/wiki?curid=2205011", "title": "Barbara Cupisti", "text": "Carriera.\nFiglia del pittore Michelangelo Cupisti, debutta giovanissima nel 1982 nel film di Lucio Fulci \"Lo squartatore di New York\", a cui segue \"La chiave\" di Tinto Brass l'anno seguente. Tuttavia lega il proprio nome principalmente ad alcune pellicole di genere thriller-horror a cavallo fra gli anni ottanta e i novanta come \"Deliria\", \"La chiesa\", \"Le porte dell'inferno\", \"Opera\" e \"Dellamorte Dellamore\", apparendo anche in altre pellicole come \"Il bambino e il poliziotto\".\nNel 1998 debutta come conduttrice televisiva per la televisione pubblica italiana (RAI) con \"Survival\", un programma condotto in diretta in prima serata del sabato, che si svolge con corrispondenti e ospiti da tutto il mondo. Da allora prosegue nello sviluppo, realizzazione e conduzione di programmi televisivi per la Rai e per network privati, tra i quali il lancio di un nuovo canale musicale in Italia (Music Box) e una serie TV (24 episodi) per Fox Life Italia. \u00c8 stata membro della commissione Rai per lo sviluppo creativo (Rai Futura). \nDalla fine degli anni novanta dirada progressivamente la propria attivit\u00e0 di attrice, per dedicarsi a quella di regista. Nel 2007 dirige \"La maschera d'acqua\" e il documentario \"Madri\", di cui \u00e8 anche sceneggiatrice. \"Madri\" \u00e8 stato presentato alla 64\u00aa Mostra internazionale d'arte cinematografica di Venezia ed ha vinto il David di Donatello come miglior documentario. L'anno seguente \u00e8 nella giuria della sezione \"Orizzonti\" alla 65\u00aa Mostra internazionale d'arte cinematografica di Venezia.\nNel 2008 \u00e8 membro della giuria internazionale del Festival del Cinema di Venezia. \nIl suo secondo documentario \"Vietato sognare\" vince il \"Premio Amnesty Italia 2009 - Cinema e diritti Umani\" al Baharain Human Rights International Film Festival e il Sigillo per la Pace 2009. Nel 2012 vince il Premio Ilaria Alpi per il miglior reportage italiano con il film in due puntate \"Fratelli e Sorelle - Storie di carcere\", ambientato nelle carceri italiane.\nNel 2013 e nel 2014, \u00e8 membro della giuria del Premio Ilaria Alpi.\nDal 2014 al 2016 si occupa della Trilogia degli esuli, che racconta le storie di chi \u00e8 costretto a vivere lontano dal proprio Paese d'origine, spesso in condizioni di grave precariet\u00e0 economica, abitativa, lavorativa, educativa e sociale. \u00c8 in concorso al \"Festival Internazionale del Documentario Visioni dal Mondo.\"\nNel 2016 \"Esuli - Le Guerre\" vince il Nastro d\u2019Argento Speciale del Sindacato Nazionale Giornalisti Cinematografici Italiani.\nNel 2018 esce \"Womanity\", che racconta trentasei ore di vita di quattro donne tra l'India, l'Egitto e gli Stati Uniti, con il quale ha partecipato alla \"Festa del Cinema di Roma\" e ha vinto al \"Festival Italiano di Madrid\".\nNel 2020 \u00e8 uscito il documentario My America presentato al Festival del Cinema di Torino."}
{"id": "2205013", "revid": "201640", "url": "https://it.wikipedia.org/wiki?curid=2205013", "title": "Peduncolo (medicina)", "text": "Per peduncolo in anatomia si intende una tipica formazione a gambo, che unisce due parti del corpo. Alcune forme di tumori sono detti peduncolati proprio per questa caratteristica.\nGli organi aventi un ilo, ovvero uno specifico punto di accesso per vene, arterie, vasi linfatici e nervi, presentano anch'essi un particolare tipo di peduncolo, detto peduncolo vascolare, contenente appunto l'insieme di queste formazioni vascolari e nervose.\nIl pi\u00f9 conosciuto \u00e8 il peduncolo cerebrale."}
{"id": "2205015", "revid": "1543377", "url": "https://it.wikipedia.org/wiki?curid=2205015", "title": "Carnizza", "text": "Carnizza (Krnica in sloveno) \u00e8 una frazione di 73 abitanti del comune sloveno di Capodistria, nell'Istria settentrionale.\nScendendo da Cernicale, per la strada che porta a Capodistria, si trova Cattinara d'Istria; sono poche case sorte recentemente e site a 180\u00a0m di quota, sotto il doppio tornante della strada che scende da S. Sergio verso la valle del Risano, 200\u00a0m dopo il bivio per Ospo. Dopo il bivio per Pinguente, proseguendo per Capodistria e deviando a destra, una strada in salita porta a Carnizza o Craniza, frazione di Rosariol. Il paese posto su un ripiano sopra la valle non ha una propria chiesa, quella del Rosario \u00e8 sita, infatti, in cima al versante opposto. Sul fondovalle scorre un rio che sfocia nel Risano. Il paese, in lento restauro, non \u00e8 di grande interesse: ha solo qualche casa antica semidemolita."}
{"id": "2205016", "revid": "300067", "url": "https://it.wikipedia.org/wiki?curid=2205016", "title": "Rick Roberson", "text": ""}
{"id": "2205019", "revid": "767487", "url": "https://it.wikipedia.org/wiki?curid=2205019", "title": "Il bazar delle idee", "text": "Il bazar delle idee \u00e8 un film del 1941 diretto da Marcello Albani.\nTrama.\nAnna, una giovane e facoltosa signora, decide di finanziare in gran segreto un'impresa singolare: la fondazione di un vero centro per la creazione di idee, diretto da Mario Morelli, un poeta e autore di canzoni in perenne attesa del grande successo, e da un pittore, Enrico Bovio, che non trova l'ispirazione o il modello per un ritratto di donna che vuole terminare. Entrambi sono a corto di soldi e, convinti della genialit\u00e0 delle loro idee, desiderano aprire quella bizzarra attivit\u00e0, denominata appunto il \"Bazar delle idee\". Quando un'altra persona, Max Herber, si aggiunge come finanziatore, i locali si spostano dalla soffitta del pittore in un grande e sontuoso palazzo cittadino. In breve tempo diventa un luogo frequentato da tutte quelle persone in cerca di ispirazione, tra i quali il commendator Parodi, attivo nel campo assicurativo, della cui figlia, Rita, si innamora il poeta. Nel frattempo Anna si invaghisce del pittore, non rivelando per\u00f2 i suoi sentimenti e generando incomprensioni e litigi quando inizia a creare complicazioni a danno del Bazar, iniziando a uscire con Mario facendo in modo che da amici diventino rivali in amore, e civettando inoltre con tutti i commessi del locale, facendoli perdere la testa per lei. Ma in seguito il pittore si accorge che Anna \u00e8 la modella adatta per finire il ritratto; la porta nella sua soffitta e, durante le pose, riesce a baciarla. Mario li sorprende: dapprima ci rimane malissimo, ma in seguito, quando constata che il Bazar si avvia alla rovina finanziaria, comprende che Rita \u00e8 la donna pi\u00f9 adatta per lui. Finisce con un doppio matrimonio: Anna con Enrico e Rita con Mario.\nDistribuzione.\nIl film, una delle rarissime co-produzioni con la Grecia \u2013 anche se nei titoli di testa non figura una casa produttrice ellenica \u2013 ebbe il visto censura n. 30.996 del 17 maggio 1940 con una lunghezza della pellicola di 2.011 metri. Ebbe una distribuzione assai irregolare: a Roma venne proiettato nel gennaio del 1941, mentre a Milano soltanto nell'estate del 1941.\nVenne rieditato nel novembre del 1945 con il titolo \"Buongiorno signora!\" e poi spar\u00ec dalla circolazione. Attualmente, tranne alcune fotografie di scena \u00e8 introvabile."}
{"id": "2205022", "revid": "24398", "url": "https://it.wikipedia.org/wiki?curid=2205022", "title": "Krnica", "text": ""}
{"id": "2205026", "revid": "110157", "url": "https://it.wikipedia.org/wiki?curid=2205026", "title": "Gerlospass", "text": "Il Gerlospass (1.531 ) \u00e8 un valico alpino austriaco che mette in comunicazione il Tirolo con il Salisburghese.\nDal punto di vista orografico separa le Alpi di Kitzb\u00fchel (nelle Alpi Scistose Tirolesi) a nord dalle Alpi della Zillertal (nelle Alpi dei Tauri occidentali) a sud."}
{"id": "2205030", "revid": "118036981", "url": "https://it.wikipedia.org/wiki?curid=2205030", "title": "Prevacina", "text": "Prevacina (; ) \u00e8 un paese della Slovenia, frazione del comune di Nova Gorica.\nLa localit\u00e0 \u00e8 situata a 8,7\u00a0km dal confine italiano lungo la sponda destra del Fiume Vipacco.\nNell'insediamento (\"naselje\") sono inoltre presenti gli agglomerati di: Furlani (\"Frijula\") e Lasa\n(\"La\u017enjiva Pot\").\nSotto il dominio asburgico Prevacina fu comune autonomo.\nDal 1920 al 1947 fece parte del Regno d'Italia, inquadrato nella provincia di Gorizia e fu comune autonomo fino al 1928 quando fu soppresso e aggregato a Montespino; pass\u00f2 poi alla Jugoslavia e quindi alla Slovenia.\nAlture principali.\nCamnicella (\"Kamno \u010delo\"), 193 m\nCorsi d'acqua.\nFiume Vipacco; rio di Voghersca (\"Vogr\u0161\u010dek\"); torrente Reveniach (\"Glinek\"); torrente Frata (\"Frato\")."}
{"id": "2205031", "revid": "1019286", "url": "https://it.wikipedia.org/wiki?curid=2205031", "title": "SS412", "text": ""}
{"id": "2205035", "revid": "599013", "url": "https://it.wikipedia.org/wiki?curid=2205035", "title": "Xantinuria", "text": "Per xantinuria in campo medico si intende sia una quantit\u00e0 anormale di xantina rintracciata nelle urine che una rara forma di malattia.\nStoria.\n\u00c8 stata descritta per la prima volta nel 1954.\nEziologia.\nLa causa \u00e8 dovuta ad una deficienza di un enzima, la xantinossidasi che elabora la xantina permettendogli di trasformarsi in acido urico, che normalmente viene eliminata dal rene.\nComplicazioni.\nSi evidenzia talvolta la progressione di calcoli renali, evitabili con una veloce diagnosi. Inoltre si riscontra anche la sindrome di Lesch-Nyhan."}
{"id": "2205042", "revid": "121837", "url": "https://it.wikipedia.org/wiki?curid=2205042", "title": "Associazione OB1 di Orione", "text": ""}
{"id": "2205043", "revid": "92723", "url": "https://it.wikipedia.org/wiki?curid=2205043", "title": "Eparchia di Sokal'", "text": ""}
{"id": "2205044", "revid": "84604", "url": "https://it.wikipedia.org/wiki?curid=2205044", "title": "Ivan Graziani (Slipcase)", "text": "Ivan Graziani \u00e8 un cofanetto antologico che raccoglie tre album di Ivan Graziani pubblicato nel 2007"}
{"id": "2205045", "revid": "767487", "url": "https://it.wikipedia.org/wiki?curid=2205045", "title": "V.I.D ~Very Important Doll~", "text": " \u00e8 il primo album della rock band visual kei giapponese Vidoll. \u00c8 stato pubblicato il 22 novembre 2006 dalla label indie UNDER CODE PRODUCTION.\nEsistono due edizioni dell'album: una normale con custodia jewel case, ed una speciale in edizione limitata con custodia jewel case, cover diversa e DVD extra.\nTracce.\nTutti i brani sono testo e musica di Jui, tranne dove indicato.\nDopo il titolo \u00e8 indicata fra parentesi \"()\" la grafia originale del titolo, eventuali note sono riportate dopo il punto e virgola \";\"."}
{"id": "2205047", "revid": "89688", "url": "https://it.wikipedia.org/wiki?curid=2205047", "title": "V.I.D", "text": ""}
{"id": "2205053", "revid": "767487", "url": "https://it.wikipedia.org/wiki?curid=2205053", "title": "All the Best (Ivan Graziani)", "text": "All The best \u00e8 un album antologico di Ivan Graziani pubblicato nel 1994."}
{"id": "2205057", "revid": "123196879", "url": "https://it.wikipedia.org/wiki?curid=2205057", "title": "Chiesa di San Sepolcro (Parma)", "text": "La chiesa di San Sepolcro \u00e8 un luogo di culto cattolico dalle forme gotiche, barocche e neoclassiche, situato in strada della Repubblica 76 a Parma, in provincia e diocesi di Parma.\nStoria.\nLa chiesa venne eretta nel 1257 sul sito di un precedente edificio sacro risalente almeno al 1136. Originariamente realizzato in stile gotico, l'edificio venne notevolmente modificato nel 1506, con l'aggiunta in facciata di paraste in arenaria scolpita, nel 1603, coll'innalzamento della navata e la realizzazione del pregevolissimo soffitto ligneo a cassettoni, e nel 1701, quando la fiancata destra (lungo la via Emilia) venne restaurata in stile neoclassico.\nLa chiesa \u00e8 a navata unica, con cinque cappelle per lato pi\u00f9 due ai lati dell'abside. Il campanile di stile barocco, che presenta una leggera pendenza, venne realizzato nel 1616 su progetto attribuito al Malosso o a Simone Moschino; la sua cuspide venne alzata nel 1753.\nAnnesso al tempio \u00e8 l'ex monastero dei Canonici Regolari Lateranensi, che dal 1257 al 1798 officiarono la chiesa: l'assetto attuale dell'edificio risale al 1493-1495, quando l'architetto Ziliolo da Reggio realizz\u00f2 il chiostro rinascimentale, con colonne e capitelli scolpiti da Antonio Ferrari d'Agrate. Nel 1566 i cardinali Alessandro Farnese e Alessandro Sforza ottennero per il monastero il titolo di abbazia.\nDopo la soppressione dei canonici (1798), la chiesa venne affidata al clero diocesano mentre gli altri ambienti vennero alienati dallo Stato: l'abbazia venne riacquistata dal frate domenicano Eugenio Porta e trasformata in conservatorio per le fanciulle povere, la cui gestione venne affidata alle Maestre Luigine di Rosa Orzi (congregazione poi confluita in quella delle imeldine di Bologna).\nL'organo a canne della chiesa, situato nella parte terminale della parete sinistra della navata, venne costruito nel 1656 da Girolamo Tortona ed ampliato da Giuseppe Serassi nel 1789. Riformato secondo i nuovi canoni organistici nel 1925 da Pietro Gazza, nel 2005 \u00e8 stato oggetto di un radicale intervento di restauro e ripristino della configurazione settecentesca da parte di Daniele Giani. Dispone di 28 registri su manuale unico e pedaliera, con trasmissione integralmente meccanica."}
{"id": "2205061", "revid": "980852", "url": "https://it.wikipedia.org/wiki?curid=2205061", "title": "Il tumulo", "text": "Il tumulo (\"The Mound\") \u00e8 un romanzo breve dell'orrore che lo scrittore statunitense H. P. Lovecraft scrisse in qualit\u00e0 di ghostwriter per conto della cliente Zealia Bishop tra il dicembre 1929 e il gennaio 1930 e pubblicato per la prima volta nel novembre 1940, dopo la morte dell'autore. \u00c8 stato pubblicato in italiano nel 1976 col titolo Xinaian e ripubblicato anche coi titoli L'orrore sotto il tumulo e K'n-yan.\nFu scritto totalmente da Lovecraft: infatti le indicazioni che la Bishop diede all'autore erano le seguenti: \"C'\u00e8 un tumulo indiano qui vicino, che si dice sia abitato da un fantasma senza testa. Talvolta sembra una donna\".\nTrama.\nGiunto nella cittadina di Binger, nell'Oklahoma occidentale, per studiare le origini di un'antica leggenda indiana, un etnologo viene a conoscenza di una lunga serie di inquietanti episodi la cui origine \u00e8 un misterioso tumulo che si innalza poco lontano dal centro abitato. Da tempo immemorabile, sulla sommit\u00e0 di questa collina artificiale, appare di giorno il fantasma di un indiano e la notte quello di una squaw decapitata che regge una fiaccola azzurra. Dalle varie spedizioni organizzate per far luce sull'enigma molti uomini non hanno pi\u00f9 fatto ritorno, mentre altri sono riapparsi in citt\u00e0 qualche tempo dopo con vistose mutilazioni e vaneggiando di un popolo nascosto nel sottosuolo e dedito da millenni a un culto malvagio che l'avrebbe reso immortale; altri ancora sono ritornati senza aver scoperto nulla.\nPrima di partire per la sua esplorazione solitaria, l'etnologo cerca di ottenere informazioni da Aquila Grigia, un capo Wichita incredibilmente vecchio che lo avverte di stare alla larga dal tumulo. Vedendo per\u00f2 la determinazione dello scienziato, Aquila Grigia gli affida un medaglione fabbricato con un metallo sconosciuto e decorato con strani simboli, che dovrebbe proteggerlo dalle crudeli entit\u00e0 sotterranee\nPartito in concomitanza dell'apparizione diurna sul colle, l'etnologo, arrivato sulla cima di questo, ritrova un cilindro metallico sepolto in una conca nella parte occidentale del tumulo; a rivelargli la presenza dell'oggetto \u00e8 stato il medaglione, che essendo fatto del medesimo metallo ne veniva attratto come da una calamita. Il cilindro non \u00e8 altro che un contenitore e conserva al suo interno un voluminoso manoscritto risalente all'anno 1545. L'autore, lo spagnolo Panfilo de Zamacona, lo presenta come una relazione del suo viaggio e della sua permanenza \u201cnel mondo sotterraneo di Xinaian\u201d.\nIl racconto dell'hidalgo si snoda lungo un arco di tempo che va dall'ottobre del 1541 al 1545, periodo durante il quale egli ha vissuto presso una civilt\u00e0 che si \u00e8 stabilita in un'epoca lontanissima nelle viscere della terra, dove ha conquistato l'immortalit\u00e0 per mezzo di avanzate conoscenze scientifiche e grazie allo sviluppo di sofisticate capacit\u00e0 telepatiche e di smaterializzazione. L'antico culto delle divinit\u00e0 Cthulhu e Yig, inoltre, \u00e8 stato fattore di coesione e continuit\u00e0 nella vita della colonia sotterranea, dove sono presenti, oltre agli uomini, dei mostruosi animali utilizzati come cavalcature (i \"gyaa-yothn\") e dei cadaveri umani rianimati e impiegati nei lavori pi\u00f9 umili o come macabro divertimento per gli annoiati plurimillenari abitanti della citt\u00e0 di Tsath, principale nucleo della colonia.\nDopo aver letto il tragico epilogo dell'avventura vissuta da Zamacona, l'etnologo decide di tornare una seconda volta sulla collina per cercare l'entrata di quel mondo sepolto. La trover\u00e0, ma a prezzo di una sconvolgente rivelazione finale."}
{"id": "2205064", "revid": "15756", "url": "https://it.wikipedia.org/wiki?curid=2205064", "title": "Mikoyan-Gurevich MiG-105", "text": "Il Mikoyan-Gurevich MiG-105 \"Spiral\" fu un progetto sovietico per la creazione di uno spazioplano orbitale. Fu originariamente concepito come risposta al progetto militare statunitense X-20 Dyna-Soar e fu influenzato dalla ricerca contemporanea del corpo portante condotta dalla NASA al Flight Research Center in California. Venne soprannominato \"Lapot\" in russo \u043b\u0430\u043f\u043e\u0442\u044c, (la parola \u00e8 anche usata per dire \"scarpa\").\nStoria.\nSviluppo.\nIl programma era anche noto come EPOS (acronimo russo per Aereo Passeggeri Orbitale Sperimentale). Il lavoro su questo progetto incominci\u00f2 nel 1965, due anni dopo la cancellazione del Dyna-Soar. Il progetto venne arrestato nel 1969, per essere poi ripreso nel 1974 in risposta al programma americano dello Space Shuttle. Il veicolo fece il suo primo volo sub-sonico nel 1976, decollando con la sua sola potenza da una vecchia e sporca pista vicino a Mosca. Pilotato da A. G. Festovets fino al centro di volo Zhukovskii, copr\u00ec una distanza di 19 miglia. I test di volo, in totale otto, continuarono sporadicamente fino al 1978. Venne infine cancellato, anche se non vol\u00f2 mai nello spazio, quando fu presa la decisione di procedere con il Programma Buran. Lo Spiral ancora esiste ed \u00e8 attualmente in mostra al Museo dell'aviazione Monino in Russia.\nGleb Lozino-Lozinskiy fu a capo del programma di sviluppo dello Spiral.\nDifferenze tra il Dyna-Soar e lo Spiral.\nAnche se avevano sostanzialmente la stessa missione, il Dyna-Soar e lo Spiral erano veicoli radicalmente differenti. Per esempio:\nPiloti.\nNei primi anni '60 un gruppo di piloti venne assegnato a degli addestramenti da cosmonauti per pilotare questo velivolo. Fu sottoposto a molti cambiamenti e si dissolse interamente. I membri conosciuti sono:\nBOR.\nUn altro spazioplano che usava il progetto dello Spiral fu la serie BOR, Una serie di veicoli da test in scala analoghi agli americani X-23 PRIME e ASSET. Molti di questi veicoli sono stati preservati e ora giacciono in molti musei attorno al mondo."}
{"id": "2205067", "revid": "767487", "url": "https://it.wikipedia.org/wiki?curid=2205067", "title": "Le pi\u00f9 belle di ... Ivan Graziani", "text": "Ivan Graziani \u00e8 un album antologico di Ivan Graziani pubblicato nel 2007."}
{"id": "2205091", "revid": "599013", "url": "https://it.wikipedia.org/wiki?curid=2205091", "title": "Giuseppe Figoni", "text": "Biografia.\nGiuseppe Figoni nasce a Le Moline, una frazione del comune di Farini, in provincia di Piacenza. La famiglia, di umili origini, si vide costretta ad emigrare in Francia nel 1900, quando il piccolo Giuseppe aveva solo 8 anni, per cercare fortuna oltreconfine. In realt\u00e0 i tentativi della famiglia Figoni valsero a poco e le risorse si assottigliarono a tal punto da costringere la famiglia a far lavorare anche il piccolo Giuseppe. Quest'ultimo cominci\u00f2 a fare pratica presso una carrozzeria e dimostr\u00f2 subito una grande tenacia e voglia di fare.\nFin da giovanissimo, Giuseppe Figoni si trov\u00f2 ad avere a che fare con incarichi di notevole importanza e responsabilit\u00e0.\nNel 1906 lavorava presso la carrozzeria Vachet quando progett\u00f2 una nuova carrozza con telaio in alluminio. Doveva ormai essere un esperto molto considerato, nonostante i suoi 16 anni di et\u00e0, se l'azienda decise di adottare i suoi suggerimenti per una carrozza destinata nientemeno che al Re Alfonso di Spagna, consegnata due anni dopo e poi prodotta in piccola serie.\nPassarono diversi altri anni trascorsi in carrozzeria come dipendente. Nel 1923, Giuseppe Figoni si mise in proprio fondando una sua carrozzeria. I primi tempi non erano facili: il successo stentava ad arrivare e la carrozzeria doveva ancora trovare una sua identit\u00e0. I lavori pi\u00f9 significativi di quel primo periodo si ebbero nella prima met\u00e0 degli anni trenta. In quegli anni Giuseppe Figoni strinse amicizia con Ovidio Falaschi, altro italiano (questa volta fiorentino) trapiantato in Francia, esperto nel ramo commerciale ed appassionato di automobili. &lt;br&gt;\nNel 1935 Giuseppe Figoni accolse il Falaschi nella sua azienda in qualit\u00e0 di socio e direttore commerciale. Furono questi gli anni migliori per la carrozzeria italo-francese, che finalmente pot\u00e9 cominciare a svettare sulle altre per il suo personalissimo stile, fatto di forme flessuose ed estremamente aerodinamiche, definite \"flamboyant\" o \"goutte d'eau\" per la particolare forma dei parafanghi che coprivano quasi completamente le ruote. &lt;br&gt;\nDopo la Seconda guerra mondiale, per\u00f2, i tempi cambiarono, poich\u00e9 le gravi condizioni economiche rendevano molto rare le richieste da parte della clientela. &lt;br&gt;\nTra la fine degli anni quaranta, dopo il ritorno in Italia di Falaschi, e l'inizio e il decennio seguente, la Figoni si dedic\u00f2 a sporadiche realizzazioni su base Simca, Renault e Citro\u00ebn. &lt;br&gt;\nNel 1955 present\u00f2 per l'ultima volta le sue proposte al Salone di Parigi e si ritir\u00f2 dal lavoro, limitandosi al ruolo di consulente nell'officina lasciata in gestione al figlio e alla figlia. &lt;br&gt;\nVita privata.\nTrascorse i suoi ultimi anni in frequenti periodi di risposo nella casa natale, sull'Appennino piacentino, che aveva acquistata e restaurata. &lt;br&gt;\nOnorificenze.\nNel 1975 il presidente francese Val\u00e9ry Giscard d'Estaing gli confer\u00ec il titolo di cavaliere dell'Ordre national du m\u00e9rite, in riconoscimento della sua opera lavorativa. &lt;br&gt;\nMorte.\nGiuseppe Figoni mor\u00ec a Parigi nel 1978."}
{"id": "2205093", "revid": "122392548", "url": "https://it.wikipedia.org/wiki?curid=2205093", "title": "Capitaneria generale del Guatemala", "text": "La capitaneria generale del Guatemala (spagnolo: \"capitan\u00eda general de Guatemala\"), nota anche come Regno del Guatemala (spagnolo: \"Reino de Guatemala\"), fu una divisione amministrativa dell'America spagnola che copriva buona parte dell'America centrale, inclusi gli attuali Costa Rica, Nicaragua, Honduras, El Salvador, Guatemala e lo stato messicano del Chiapas. Il governatore-capitano generale era anche presidente della Audiencia Reale del Guatemala.\nPrecedenti.\nLa colonizzazione dell'area che in futuro sarebbe diventata la capitaneria generale inizi\u00f2 nel 1524. A nord, i fratelli Gonzalo, Pedro de Alvarado, Hern\u00e1n Cort\u00e9s ed altri guidarono varie spedizioni all'interno di Guatemala ed Honduras. A sud Francisco Hern\u00e1ndez de C\u00f3rdoba, che agiva col conforto di Pedrarias D\u00e1vila a Panama, entrava nell'attuale Nicaragua.\nLa capitale del Guatemala si spost\u00f2 molte volte nel primo decennio. Nel 1540 la citt\u00e0 di Santiago de los Caballeros de Goathemala fu fondata dopo l'abbandono di Tecp\u00e1n Guatemala a causa della sua vulnerabilit\u00e0. Il secondo insediamento fu distrutto nel 1542 da un'alluvione, e venne fondata la nuova capitale di Antigua Guatemala per sostituire la vecchia. Nonostante Antigua Guatemala fosse diventata nei secoli successivi una delle capitali pi\u00f9 ricche del Nuovo Mondo, fu a sua volta abbandonata nel 1776, dopo che una serie di terremoti la distrussero. La terza capitale fu l'odierna Citt\u00e0 del Guatemala.\nLa Chiesa gioc\u00f2 un ruolo importante nell'amministrazione dei possedimenti oltremare della corona spagnola. Le prime diocesi furono quelle di Le\u00f3n in Nicaragua, e quella di Santiago di Guatemala nel 1534. Un'altra diocesi prese vita nel Chiapas nel 1539. Le diocesi del Guatemala e del Chiapas dipesero dall'arcidiocesi di Siviglia fino al 1546 quando passarono sotto al controllo dell'arcidiocesi di Citt\u00e0 del Messico. La diocesi di Le\u00f3n apparteneva all'arcidiocesi di Lima nel 1546. Un'altra diocesi di vita breve fu istituita ad Alta Verapaz nel 1559. Lungo la costa honduregna dei Caraibi si registrarono numerosi tentativi, che alla fine portarono nel 1561 alla creazione della diocesi di Tegucigalpa, soggetta all'Arcidiocesi di Santo Domingo.\nNel 1543 il distretto fu ufficializzato tramite la creazione di un\"audiencia\", che avrebbe governato buona parte dell'America centrale. Questa \"audiencia\" e quella di Lima si spartirono il territorio della precedente Audiencia Reale di Panama. Fu la prima volta che l'impero spagnolo riconobbe l'America centrale come regione a s\u00e9 stante (Panama esclusa).\nIstituzione.\nNel 1609 l'area divenne una capitaneria generale, quando al governatore e presidente dell'Audiencia fu concesso il titolo di capitano generale per reagire alle minacce esterne. Fu concessa autonomia in ambito militare ed amministrativo. All'incirca nello stesso periodo, la Spagna degli Asburgo cre\u00f2 altre capitanerie a Porto Rico (1580), Cuba (1607) e Yucat\u00e1n (1617).\nNel XVII secolo inizi\u00f2 un processo teso a riunificare la gerarchia ecclesiastica centroamericana. Le diocesi di Comayagua e Le\u00f3n furono spostate sotto l'arcidiocesi di Citt\u00e0 del Messico nel 1620 e nel 1647. Infine, nel XVIII secolo, la diocesi del Guatemala fu elevata ad arcidiocesi nel 1743, controllando quelle di Le\u00f3n, Chiapas e Comayagua, fornendo alla regione una certa autonomia religiosa.\nAttraverso le riforme borboniche, nel 1786, la corona istitu\u00ec una serie di intendenzie nella regione, con l'obiettivo di sostituire i vecchi \"corregimientos\". Agli intendenti erano concessi ampi poteri fiscali, ed erano incaricati di stimolare l'economia locale. Le nuove intendenze furono create a San Salvador (El Salvador), Chiapas, Comayagua (Honduras) e Le\u00f3n (Nicaragua). Il governatore-capitano generale -presidente del Guatemala divenne anche \"superintendente general\". La regione agricola meridionale della Costa Rica rimase sotto al controllo di un governatore civile e militare con diritti di controllo fiscale solo in materia militare; le spese del governo civile erano gestite dall'intendente di Le\u00f3n. Le intendenza aiutarono a sviluppare un'identit\u00e0 politica locale che, in futuro, avrebbe portato alla creazione degli stati sudamericani.\nIndipendenza.\nNel 1812 le Cortes di Cadice divisero la regione in due provincie: Guatemala (Guatemala, Chiapas, Honduras e El Salvador) da una parte e Nicaragua e Costa Rica dall'altra. Queste provincie esistettero tra il 1812 ed il 1814, e tra il 1820 ed il 1821, periodo nel quale fu in vigore la Costituzione spagnola del 1812. Le due provincie eleggevano sette deputati alle Cortes nel primo periodo. Il \"jefe pol\u00edtico superior\" (governatore) del Guatemala rimase capitano generale del Centro America e del Chiapas. La capitaneria generale termin\u00f2 nel 1821, quando il ceto alto locale support\u00f2 il Piano di Iguala che port\u00f2 all'indipendenza ed alla creazione del Primo Impero messicano. Il Chiapas si stacc\u00f2 dal Messico pacificamente nel luglio del 1823, dando vita alle Province Unite dell'America Centrale. Nonostante la regione rimase per un certo tempo politicamente coesa, le forze centrifughe divisero le provincie nel 1840."}
{"id": "2205095", "revid": "256896", "url": "https://it.wikipedia.org/wiki?curid=2205095", "title": "Regno del Guatemala", "text": ""}
{"id": "2205104", "revid": "3535", "url": "https://it.wikipedia.org/wiki?curid=2205104", "title": "Phoenix Onagadori", "text": ""}
{"id": "2205105", "revid": "3535", "url": "https://it.wikipedia.org/wiki?curid=2205105", "title": "Plymouth Rock (pollo)", "text": ""}
{"id": "2205109", "revid": "486946", "url": "https://it.wikipedia.org/wiki?curid=2205109", "title": "FIBA Asia Championship 1960", "text": ""}
{"id": "2205110", "revid": "726373", "url": "https://it.wikipedia.org/wiki?curid=2205110", "title": "La chiave d'argento", "text": "La chiave d'argento (\"The Silver Key\") \u00e8 un racconto fantastico dello scrittore statunitense Howard Phillips Lovecraft. Scritto nel 1926, fu pubblicato per la prima volta nel gennaio 1929 sulla rivista \"Weird Tales\". Il racconto ha anche un seguito, intitolato \"Attraverso le porte della Chiave d'Argento\" (\"Through the Gates of the Silver Key\"). Essa appartiene al ciclo di Randolph Carter, che \u00e8 il protagonista della vicenda.\nTrama.\nIl protagonista Randolph Carter, alter ego dell'autore, giunto all'et\u00e0 di 30 anni, smarrisce la \"chiave dei sogni\", elemento simbolico che esprime il legame strettamente personale con il mondo onirico che l'uomo possedeva fin da bambino. Durante la fase adulta, infatti, Carter, influenzato dalle correnti di pensiero dell'epoca quali il neopositivismo e l'affermarsi dei movimenti socialisti, il crollo della fede religiosa e lo scetticismo per il mondo fantastico ed irrazionale, non sottoposto alle rigorose leggi della logica, cade in uno stato di grigio conformismo che si traduce nella perdita della \"chiave dei sogni\", ossia perdita dell'unica dimensione contenente al proprio interno la bellezza. L'infelicit\u00e0 del protagonista lo conduce ad un tentativo di suicidio che non verr\u00e0 realizzato. Dal disinteresse nato per il mondo e per la sua assoluta mancanza di significato, dopo aver ricercato la bellezza nella scienza, nella religione e nell'occultismo senza approdare a nulla di significativo, Carter riconduce i propri pensieri all'infanzia ed al suo passato nel meraviglioso mondo del sogno. \u00c8 proprio in questo modo che la fantasia onirica ricomincia a ripopolare lentamente le notti del protagonista che, attraverso una visione in sogno, trova una misteriosa chiave d'argento intarsiata di geroglifici dal significato sconosciuto agli scienziati. \u00c8 cos\u00ec che Carter riprende il possesso della realt\u00e0 onirica e, con la chiave d'argento strettamente tenuta in tasca, ritorna negli anni della sua infanzia, scomparendo dal mondo reale e dal presente. "}
{"id": "2205113", "revid": "110157", "url": "https://it.wikipedia.org/wiki?curid=2205113", "title": "Esarcato arcivescovile di Luc'k", "text": "Lesarcato arcivescovile di Luc'k (in latino: \"Exarchatus Luceoriensis Ucrainorum\") \u00e8 una sede della Chiesa greco-cattolica ucraina. Nel 2018 contava 4.081 battezzati. \u00c8 retto dal vescovo Josafat Oleh Hovera.\nTerritorio.\nL'esarcato arcivescovile comprende le oblast' di Volinia e di Rivne nella parte nord-occidentale dell'Ucraina.\nSede dell'esarca \u00e8 la citt\u00e0 di Luc'k, dove si trova la cattedrale della Nativit\u00e0 della Vergine Maria.\nIl territorio \u00e8 suddiviso in 27 parrocchie.\nStoria.\nL'esarcato arcivescovile \u00e8 stato eretto il 15 gennaio 2008 ricavandone il territorio dall'arcieparchia di Kiev. A Luc'k fino al 1839 era presente un'eparchia, che era fra le sedi passate all'unione con la Chiesa cattolica negli anni dell'Unione di Brest (1596).\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nL'esarcato arcivescovile nel 2018 contava 4.081 battezzati."}
{"id": "2205116", "revid": "486946", "url": "https://it.wikipedia.org/wiki?curid=2205116", "title": "FIBA Asia Championship 1963", "text": ""}
{"id": "2205119", "revid": "486946", "url": "https://it.wikipedia.org/wiki?curid=2205119", "title": "FIBA Asia Championship 1965", "text": ""}
{"id": "2205120", "revid": "486946", "url": "https://it.wikipedia.org/wiki?curid=2205120", "title": "FIBA Asia Championship 1967", "text": ""}
{"id": "2205123", "revid": "767487", "url": "https://it.wikipedia.org/wiki?curid=2205123", "title": "Felon - Il colpevole", "text": "Felon - Il colpevole (\"Felon\") \u00e8 un film del 2008 diretto da Ric Roman Waugh.\nTrama.\nCalifornia. Wade Porter \u00e8 un padre di famiglia, con un futuro promettente, che vive in una graziosa villetta con la fidanzata Laura e il figlio di cinque anni.\nUna notte, un ladro s'introduce in casa Porter e Wade, nel tentativo di proteggere la famiglia, lo colpisce durante la fuga con una mazza da baseball ferendolo mortalmente.\nAccusato di omicidio preterintenzionale, viene condannato a 3 anni di carcere; durante il trasferimento in autobus dal penitenziario della contea al penitenziario di massima sicurezza nel quale dovr\u00e0 scontare la pena, rimane coinvolto in una sommossa e per questo spedito in isolamento.\nIn prigione, Wade \u00e8 costretto a sopportare le angherie degli altri detenuti e delle guardie, in particolar modo del tenente Jackson, e a fare i conti con un sistema violento e corrotto nel quale le regole della societ\u00e0 non s'applicano pi\u00f9.\nSar\u00e0 l'amicizia con il suo compagno di cella, l'ergastolano John Smith a salvargli la vita e ad aiutarlo a smascherare il sistema."}
{"id": "2205124", "revid": "486946", "url": "https://it.wikipedia.org/wiki?curid=2205124", "title": "FIBA Asia Championship 1969", "text": ""}
{"id": "2205127", "revid": "486946", "url": "https://it.wikipedia.org/wiki?curid=2205127", "title": "FIBA Asia Championship 1971", "text": ""}
{"id": "2205128", "revid": "486946", "url": "https://it.wikipedia.org/wiki?curid=2205128", "title": "FIBA Asia Championship 1973", "text": ""}
{"id": "2205129", "revid": "14691", "url": "https://it.wikipedia.org/wiki?curid=2205129", "title": "Albero del pane", "text": ""}
{"id": "2205130", "revid": "486946", "url": "https://it.wikipedia.org/wiki?curid=2205130", "title": "FIBA Asia Championship 1975", "text": ""}
{"id": "2205131", "revid": "486946", "url": "https://it.wikipedia.org/wiki?curid=2205131", "title": "FIBA Asia Championship 1977", "text": ""}
{"id": "2205132", "revid": "486946", "url": "https://it.wikipedia.org/wiki?curid=2205132", "title": "FIBA Asia Championship 1979", "text": ""}
{"id": "2205135", "revid": "647919", "url": "https://it.wikipedia.org/wiki?curid=2205135", "title": "Pastore Polacco di Vallee", "text": ""}
{"id": "2205137", "revid": "647919", "url": "https://it.wikipedia.org/wiki?curid=2205137", "title": "Pastore Svizzero bianco", "text": ""}
{"id": "2205140", "revid": "647919", "url": "https://it.wikipedia.org/wiki?curid=2205140", "title": "Pastore Maremmano-abruzzese", "text": ""}
{"id": "2205142", "revid": "3831", "url": "https://it.wikipedia.org/wiki?curid=2205142", "title": "Sibarita", "text": ""}
{"id": "2205143", "revid": "647919", "url": "https://it.wikipedia.org/wiki?curid=2205143", "title": "Pastore Croato", "text": ""}
{"id": "2205145", "revid": "767487", "url": "https://it.wikipedia.org/wiki?curid=2205145", "title": "Bastard (Vidoll)", "text": " \u00e8 il secondo album della rock band visual kei giapponese Vidoll. \u00c8 stato pubblicato il 21 novembre 2007 dalla label indie Sword Records.\nEsistono due edizioni dell'album: una normale con custodia jewel case, ed una speciale in edizione limitata con custodia jewel case, cover diversa e DVD extra.\nTracce.\nTutti i brani sono testo e musica di Jui, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo.\nDVD.\nRegistrazione di un concerto dal vivo al \"J-rock Revolution Festival\", registrato il 25/05/2007 al \"The Wilter\" di Los Angeles."}
{"id": "2205146", "revid": "486946", "url": "https://it.wikipedia.org/wiki?curid=2205146", "title": "Cane lupo Cecoslovacco", "text": ""}
{"id": "2205147", "revid": "339392", "url": "https://it.wikipedia.org/wiki?curid=2205147", "title": "Pastore della Russia Meridionale", "text": ""}
{"id": "2205149", "revid": "196390", "url": "https://it.wikipedia.org/wiki?curid=2205149", "title": "Perro Cimarr\u00f2n Uruguayo", "text": ""}
{"id": "2205151", "revid": "119139185", "url": "https://it.wikipedia.org/wiki?curid=2205151", "title": "Dejlig er den himmel bl\u00e5", "text": "Dejlig er den himmel bl\u00e5 (\"Incantevole \u00e8 il cielo blu\") \u00e8 un tradizionale canto natalizio danese il cui testo \u00e8 stato scritto nel 1810 (originariamente con il titolo \"De hellige tre Konger\", ovvero \"I tre re santi\") da Nicolai Frederik Severin Grundtvig (1783 - 1872) e in seguito revisionato nel 1853. La melodia \u00e8 di Thomas Laub (edizione del 1810) e di Jacob Gerhard Meidell (edizione del 1853).\nStoria.\nNel 1853, il testo fu revisionato dallo stesso Grundtvig, che ridusse anche il numero delle strofe, dalle originali diciannove alle attuali sette.\nTesto.\nIl testo, di carattere religioso, parla della Nascita di Ges\u00f9 e dell'arrivo a Betlemme dei Re Magi.\nVersioni in altre lingue.\nIl brano \u00e8 stato adattato in svedese con il titolo \"H\u00e4rlig \u00e4r Guds himmel bl\u00e5\" (a opera di Severin Cavallin, 1873) e come \"Himlen \u00e4r s\u00e5 h\u00e4rligt bl\u00e5\" (a opera di Sven Christer Swahn, 1978)."}
{"id": "2205152", "revid": "486946", "url": "https://it.wikipedia.org/wiki?curid=2205152", "title": "Cane Nudo Cinese", "text": ""}
{"id": "2205154", "revid": "339392", "url": "https://it.wikipedia.org/wiki?curid=2205154", "title": "Setter Scozzese", "text": ""}
{"id": "2205156", "revid": "196390", "url": "https://it.wikipedia.org/wiki?curid=2205156", "title": "Setter Inglese", "text": ""}
{"id": "2205161", "revid": "287204", "url": "https://it.wikipedia.org/wiki?curid=2205161", "title": "Pizzo Tambo", "text": ""}
{"id": "2205163", "revid": "339392", "url": "https://it.wikipedia.org/wiki?curid=2205163", "title": "Bovaro Bernese", "text": ""}
{"id": "2205164", "revid": "126257", "url": "https://it.wikipedia.org/wiki?curid=2205164", "title": "Ettore Arco Isidoro Bugatti", "text": ""}
{"id": "2205165", "revid": "3535", "url": "https://it.wikipedia.org/wiki?curid=2205165", "title": "Cane da Montagna dei Pirenei", "text": ""}
{"id": "2205167", "revid": "3535", "url": "https://it.wikipedia.org/wiki?curid=2205167", "title": "Grande Bovaro Svizzero", "text": ""}
{"id": "2205177", "revid": "713714", "url": "https://it.wikipedia.org/wiki?curid=2205177", "title": "Pagliara dei Marsi", "text": "Pagliara dei Marsi \u00e8 l'unica frazione del comune di Castellafiume (AQ), in Abruzzo.\nGeografia fisica.\nIl borgo \u00e8 situato alle pendici del monte Girifalco (o Gerifalco) sul versante orientale della valle di Nerfa, localit\u00e0 di passaggio tra la valle Roveto e i centri turistici di Cappadocia e Tagliacozzo. Il borgo situato ad un'altitudine di \u00e8 dominato dai pochi resti del castello medievale.\nPagliara dista circa due chilometri dal capoluogo comunale.\nStoria.\nIl borgo denominato nel Medioevo Palearia (nome trascritto anche come Pleare, Palearis, o Paleara) \u00e8 sorto con ogni probabilit\u00e0 nell'XI secolo intorno al castello. La chiesa del Santissimo Salvatore \u00e8 riportata nella bolla di Papa Clemente III con il nome di Sancti Salvatoris in Parifalco, mentre in alcune trascrizioni appare come Sancti Salvatoris in Cirifalco.\nIl borgo di Pagliara nel 1173 dipese dal barone Roberto di Cortinella, con ogni probabilit\u00e0 signore della contemporanea Corcumello, e venne costruito intorno al castello pi\u00f9 antico denominato Girifalco, dal nome dell'omonimo monte. Abbandonata la fortezza il villaggio originario, costituito di poche abitazioni, venne trasferito poco pi\u00f9 in basso in un luogo riparato che ospitava ricoveri e stalle. Il posto scelto per edificare il borgo si rivel\u00f2 un punto ideale per il nucleo urbano vero e proprio che si svilupp\u00f2 nei decenni successivi.\nNel Basso Medioevo Pagliara ha seguito le vicende della contea di Albe risultando inclusa tra i feudi del ducato di Tagliacozzo, controllato dagli Orsini fino agli ultimi anni del XV secolo e successivamente dai Colonna.\nIl terremoto della Marsica del 1915 colp\u00ec gravemente anche Pagliara dei Marsi causando danni al patrimonio architettonico e alcune vittime, mentre furono 14 i giovani del paese che persero la vita durante la prima guerra mondiale. Il 1900 \u00e8 stato caratterizzato dal fenomeno dell'emigrazione con il paese che dai 351 abitanti del 1910 \u00e8 passato a poche decine di residenti nel XXI secolo.\nSociet\u00e0.\nTradizioni e folclore.\nIl 17 e 18 agosto si svolgono annualmente le feste patronali della Madonna della Neve.\nInfrastrutture e trasporti.\nStrade.\nLa Strada provinciale 23 della valle di Nerfa, inaugurata nel 1880, attraversa il territorio di Castellafiume e Pagliara collegando Tagliacozzo a Capistrello.\nSport.\nLe escursioni guidate e l'arrampicata sportiva sono le pratiche sportive pi\u00f9 praticate nel territorio della valle di Nerfa ricco di falesie montane."}
{"id": "2205184", "revid": "115583070", "url": "https://it.wikipedia.org/wiki?curid=2205184", "title": "Pisandro", "text": ""}
{"id": "2205189", "revid": "729019", "url": "https://it.wikipedia.org/wiki?curid=2205189", "title": "Gabriele Brussolo", "text": "Biografia.\nCresciuto al Benetton Treviso con cui disput\u00f2 alcuni incontri di Heineken Cup, vest\u00ec la maglia delle Nazionali U-19 e U-20 prendendo parte al campionato mondiale giovanile in Francia.\nNel 2009 fu ceduto al Badia; dopo una stagione pass\u00f2 al San Don\u00e0, squadra di attuale militanza."}
{"id": "2205190", "revid": "125667160", "url": "https://it.wikipedia.org/wiki?curid=2205190", "title": "Personaggi di How I Met Your Mother", "text": "Questa voce contiene un elenco dei personaggi presenti nella sitcom How I Met Your Mother.\nPersonaggi principali.\nTed Mosby.\nTed Mosby (interpretato da Josh Radnor nel presente, e da Bob Saget nel futuro) \u00e8 il protagonista e punto di snodo dell'intera sitcom. Nel 2030 Ted Mosby \u00e8 un famoso architetto che decide di raccontare ai suoi due figli tutte le vicende che lo portarono ad incontrare la sua futura moglie. Inizia cos\u00ec a ricordare i tempi in cui era solo un giovane ventisettenne a New York, single, agli inizi della sua professione. Nel 2005, quando il suo migliore amico Marshall chiede alla sua ragazza Lily di diventare sua moglie, nel giovane Ted scatta qualcosa, e sente nascere dentro di s\u00e9 il forte desiderio di sposarsi e mettere su famiglia: cos\u00ec da questo momento inizia costantemente e tenacemente a cercare quella che sar\u00e0 la donna della sua vita. \u00c8 originario dell'Ohio, ed \u00e8 un ragazzo dolce e romantico, per certi versi quasi all'antica.\nMarshall Eriksen.\nMarshall Eriksen (interpretato da Jason Segel) \u00e8 il migliore amico di Ted fin dai tempi del college, dove ha anche conosciuto Lily Aldrin, la sua prima ed unica ragazza, con cui sta insieme da ben nove anni. \u00c8 originario del Minnesota, dove vive tutta la sua numerosa famiglia. Condivide un appartamento a New York con Ted (dove \u00e8 quasi sempre di passaggio anche Lily), e studia all'universit\u00e0 con l'obiettivo di diventare un avvocato; Marshall ha infatti un forte spirito ambientalista, e la sua pi\u00f9 grande aspirazione \u00e8 quella di esercitare la professione per le associazioni in difesa della natura. Ha un debole per tutto ci\u00f2 che riguarda Nessie.\nRobin Scherbatsky.\nRobin Scherbatsky (interpretata da Cobie Smulders) \u00e8 una bella giornalista televisiva canadese, arrivata nella grande mela da pochi mesi. Ted la incontra la sera in cui Marshall e Lily decidono di sposarsi, e se ne innamora al primo sguardo: scoprono subito per\u00f2 di essere molto diversi, soprattutto perch\u00e9 Robin non ha minimamente in programma il matrimonio nel suo futuro. Rimangono comunque amici e presto entra a far parte del gruppo, anche se inizialmente, a fasi alterne, i due non riescono a soffocare i sentimenti che provano. Dietro al suo aspetto femminile nasconde un carattere abbastanza deciso: le piace fumare sigari, maneggiare armi da fuoco e seguire sport di squadra molto violenti.\nBarney Stinson.\nBarney Stinson (interpretato da Neil Patrick Harris) \u00e8 un giovane e ricco uomo d'affari newyorkese, ma \u00e8 soprattutto un inguaribile playboy: \u00e8 infatti un maestro nel sedurre ogni sorta di ragazza, ed \u00e8 ancora pi\u00f9 bravo nel fuggire dal loro letto il mattino seguente. Conosce da qualche anno Ted, e l'ha in qualche modo preso sotto la sua \"ala protettrice\", cercando di coinvolgerlo in ogni avventura possibile. \u00c8 stato cresciuto dalla madre, in quanto non ha mai conosciuto il suo vero padre. Sempre vestito in completo elegante ed impeccabile, appena ne ha l'occasione non disdegna battute al limite del buon gusto. \u00c8 un giocatore provetto di laser tag.\nLily Aldrin.\nLily Aldrin (interpretata da Alyson Hannigan) \u00e8 la \"storica\" ragazza di Marshall. I due stanno insieme dai tempi del college e, anche se non ufficialmente, gi\u00e0 vivono come una coppia sposata, tant'\u00e8 che molte volte, anzich\u00e9 uscire con Ted, Barney e Robin, Lily preferisce passare le serate in casa assieme al suo ragazzo, praticando passatempi pi\u00f9 \"maturi\". Anch'ella \u00e8 di New York, citt\u00e0 che ama molto. Lily \u00e8 una maestra d'asilo, un lavoro che adora; spesso infatti si ritrova a relazionarsi con gli adulti (specialmente con Ted) come se fosse una madre alle prese coi suoi bambini. Ha l'hobby della pittura ed il suo sogno \u00e8 quello di diventare una famosa artista, ma alla fine diventer\u00e0 una consulente d'arte, avverando comunque il suo sogno di lavorare nel suo ambiente preferito.\nTracy McConnell.\nTracy McConnell (interpretata da Cristin Milioti; stagione 9, guest 8) \u00e8 la futura e misteriosa moglie di Ted, presenza \"invisibile\" nella sitcom per le prime otto stagioni. Suona il basso in una band, e col suo gruppo si esibir\u00e0 al matrimonio di Barney e Robin, dove incontrer\u00e0 per la prima volta il suo futuro marito. Lei e Ted avranno due figli, una femmina (Penny) e un maschio (Luke).\nPersonaggi secondari.\nIn questo paragrafo sono riportati i personaggi secondari della sitcom.\nAltri personaggi.\nIn questo paragrafo sono riportati alcuni personaggi minori ma comunque importanti ai fini delle vicende della sitcom."}
{"id": "2205196", "revid": "729019", "url": "https://it.wikipedia.org/wiki?curid=2205196", "title": "Enrico Ceccato (rugbista 24 luglio 1986)", "text": "Biografia.\nProveniente dal Rugby Paese in cui si form\u00f2 rugbisticamente, fu ingaggiato dal Benetton Treviso con cui esord\u00ec in campionato nel 2006.\nA livello internazionale ha disputato il campionato del mondo giovanile 2005 in Sudafrica, il Sei Nazioni U-21 e vanta presenze anche in Nazionale A.\nCon la compagine di Treviso vanta inoltre tre scudetti e, dal 2010 al 2014, milit\u00f2 con essa in Pro12.\nSmessa l'attivit\u00e0 nel 2014 \u00e8 passato alla dirigenza ed \u00e8 il \"team manager\" della prima squadra del Benetton in Pro14."}
{"id": "2205199", "revid": "599013", "url": "https://it.wikipedia.org/wiki?curid=2205199", "title": "Andrea Sartoretto", "text": "Biografia.\nAndrea cresce nelle giovanili della Benetton Rugby Treviso. Nel 2003 partecipa ai Mondiali Under 19 in Francia. Con la Nazionale A ha partecipato alla IRB Nations Cup del 2008. Nell'estate 2009 \u00e8 stato ingaggiato dal Rovigo. Nel 2010 dal Mogliano. Nel 2014 nella squadra neopromossa in Serie A Tarvisium."}
{"id": "2205200", "revid": "228587", "url": "https://it.wikipedia.org/wiki?curid=2205200", "title": "Triolet", "text": "Nella metrica, specificamente della poesia francese, il triolet \u00e8 una poesia cosiddetta \"a forma fissa\" composta di otto versi basati su due sole rime e nei quali il primo, quarto e settimo verso, cos\u00ec come il secondo e l'ottavo verso, sono identici. Lo schena delle rime \u00e8 \"ABaAabAB\" e spesso tutti i versi sono sotto forma di Tetrametro giambico. A causa di ci\u00f2 i distici iniziale e finale risultano identici. Il verso di un triolet \u00e8 generalmente Ottonario. Pu\u00f2 essere composto di due quartine o anche di una sola \"tenant\", formante una ottava che si chiama allora \"triolet continu\".\nIl triolet \u00e8 un vicino parente del rondeau, un'altra forma della metrica francese che enfatizza la ripetizione e le rime.\nLe triolet, che fu anche chiamato \"rondel semplice\", \u00e8 d'origine francese e apparve per la prima volta nel XIII secolo. Data la sua leggerezza, si \u00e8 convenuto usarlo nel genere satirico o \"aggraziato\". La poesia \"\u00c0 Philis\" di Th\u00e9odore de Banville (\"Les Cariatides\", 1842) \u00e8 un esempio di triolet :\nIn Inghilterra, alcuni dei pi\u00f9 arcaici triolets conosciuti, composti in lingua inglese, furono scritti dal monaco benedettino Patrick Carey, che a quanto si dice li usava nelle sue preghiere. Il poeta britannico Robert Bridges reintrodusse il triolet nella lingua inglese, e ivi godette di una breve popolarit\u00e0 tra i poeti inglesi del tardo XIX secolo.\nI \"triolets\" sono forme relativamente rare nella lingua inglese."}
{"id": "2205210", "revid": "767487", "url": "https://it.wikipedia.org/wiki?curid=2205210", "title": "Buell", "text": ""}
{"id": "2205213", "revid": "599013", "url": "https://it.wikipedia.org/wiki?curid=2205213", "title": "Ophiderpeton", "text": "L\u2019ofiderpeton (gen. Ophiderpeton) \u00e8 un anfibio estinto appartenente agli aistopodi. Visse verso la fine del Carbonifero inferiore e l'inizio del Carbonifero superiore (330 \u2013 320 milioni di anni fa). I suoi resti sono stati ritrovati in Nordamerica (Ohio) e in Europa (Repubblica Ceca e Scozia).\nDescrizione.\nCome tutti gli appartenenti agli aistopodi, questo animale possedeva un corpo allungatissimo e sottile, totalmente privo di arti e simile a quello di un serpente. Il corpo, in totale, aveva 230 vertebre e raggiungeva la lunghezza di circa 70 centimetri. Il cranio, lungo poco pi\u00f9 di cinque centimetri, era caratterizzato da grandi orbite poste sulla parte anteriore, che con tutta probabilit\u00e0 ospitavano grandi occhi. Il muso era allargato anteriormente e dotato di denti robusti. Nonostante l'ofiderpeton fosse uno dei pi\u00f9 antichi e primitivi aistopodi, la forma del corpo era gi\u00e0 eccezionalmente specializzata.\nSpecie primitive.\nNel famoso giacimento di East Kirkton sono stati scoperti i resti di una particolare specie di \"Ophiderpeton\", denominata \"O. kirktonense\", che \u00e8 considerata il pi\u00f9 antico aistopode noto. Nonostante l'antichit\u00e0, questa forma era gi\u00e0 eccezionalmente specializzata e il corpo era gi\u00e0 privo di arti. Evidentemente, gli aistopodi compirono una rapidissima evoluzione nel giro di pochi milioni di anni, ma le prime fasi del loro sviluppo purtroppo non sono rappresentate da resti fossili. Un genere assai simile a \"Ophiderpeton\", ma vissuto qualche milione di anni dopo, era \"Oestocephalus\". Altri aistopodi pi\u00f9 specializzati apparvero nel corso del Carbonifero superiore, come \"Phlegethontia\" e \"Dolichosoma\".\nHabitat.\nSi presume che l'ofiderpeton vivesse in ambienti semiacquatici, o forse tra i resti marcescenti delle grandi foreste carbonifere. Probabilmente si cibava di piccoli invertebrati come insetti, millepiedi e vermi, che ebbero un enorme sviluppo in quel periodo."}
{"id": "2205215", "revid": "232134", "url": "https://it.wikipedia.org/wiki?curid=2205215", "title": "Punk o rama", "text": ""}
{"id": "2205219", "revid": "6923", "url": "https://it.wikipedia.org/wiki?curid=2205219", "title": "Martin Wight", "text": " Fu uno dei pi\u00f9 influenti studiosi britannici di relazioni internazionali e membro del British committee on the theory of international politics. La sua riflessione storico-teorica sulla politica internazionale viene oggi associata alla nascita di una corrente contemporanea dello studio delle relazioni internazionali, la cosiddetta \u201cscuola inglese\". Il Royal Institute of International Affairs ha istituito in sua memoria la \u201cMartin Wight Memorial Lecture\u201d che si svolge ogni anno a Chatam House, Londra.\nBiografia.\nMartin James Robert Wight nacque a Brighton, Sussex, in Inghilterra, il 26 novembre del 1913, secondo dei tre figli del medico Edward Wight (1879-1959) e Margaretta Scott (1880-1942). Dopo gli studi al Bradfield College (1927-32) e quelli di storia moderna al Hertford College di Oxford (1935), dov'ebbe tra i suoi esaminatori Herbert Butterfield, fu affiliato dal 1937 al 1938 alla Chatham House, di- retta da Arnold Toynbee (1899-1975) nel trentennio 1925-195523. Dal 1938 al 1941 trascorse un periodo d'insegnamento in storia al Haileybury College di Hertford, mostrando grande inclinazione e capacit\u00e0 per la trasmissione del sapere in un rapporto di mutuo confronto con gli studenti. Giunse a Haileybury in anni di militanza pacifista, dopo aver sottoposto, nel 1940, una veemente domanda d'obiezione di co- scienza che riprendeva le argomentazioni di un suo articolo del 1936. Nel dopoguerra fece ritorno a Chatham House. Ritorn\u00f2 dopo essere stato corrispondente dal '46 al '47 per The Observer alle sessioni di Lake Success delle Nazioni Unite, dove spese intere giornate a seguire le riunioni del Consiglio di sicurezza. L'anno successivo entr\u00f2 a far parte del comitato editoriale della Ecumenical Review, rivista del Consiglio mondiale delle chiese, e ne fu membro fino al '55, collaborando anche al trimestrale missionologico del Consiglio. Lasci\u00f2 infine Chatham House nel 1949 per accettare l'incarico di Reader offertogli al Dipartimento di Relazioni internazionali della London School of Economics and Political Science. Torn\u00f2 poi a Brighton dove collabor\u00f2 all'organizzazione dell'Universit\u00e0 del Kent e, specialmente, alla fondazione dell'Universit\u00e0 del Sussex, di cui fu uno dei nove e pi\u00f9 importanti fondatori. A Sussex contribu\u00ec a riunire nella Scuola di Studi Europei \u2013 la prima del genere nel Regno Unito \u2013 storici, filosofi, e scienziati sociali. Qui concluse la propria carriera in qualit\u00e0 di professore di storia e preside della Scuola, continuando a studiare la politica internazionale anche tramite il British Committee on the Theory of International Politics.\nOpere.\nWight ha lasciato notevoli studi di teoria e storia delle relazioni internazionali, scienza politica, filosofia della storia, storiografia, teologia, storia del pensiero politico. Allievo del filologo e storico Arnold Toynbee, il suo contributo non si limita alla riflessione sulla teoria della politica internazionale, che egli chiama semplicemente teoria internazionale, bens\u00ec investe, pi\u00f9 in generale, gli studi storici e filosofici nella pi\u00f9 ampia accezione. La frammentariet\u00e0 e dispersione della sua opera, ampiamente non pubblicata in vita e in parte restituita dal lavoro dell'allievo Hedley Bull, ne impedisce ancora una considerazione unitaria e completa. Nel campo degli studi internazionali di orientamento politologico \u00e8 tuttavia considerato uno dei pi\u00f9 brillanti protagonisti della seconda met\u00e0 del Novecento.\nRicezione in Italia.\nLa recente ricezione di Wight in Italia tra gli studiosi ha portato alla pubblicazione della sua opera pi\u00f9 celebre, Teoria internazionale e di un inedito mondiale dal titolo Fortuna e ironia in politica. Nel volume \"Relazioni internazionali\" (Milano, 1992) di Angelo Panebianco sono state discusse per la prima volta in Italia alcune questioni centrali del pensiero di Martin Wight. Si deve successivamente all'introduzione di Brunello Vigezzi all'opera di Hedley Bull e Adam Watson, \"L'espansione della societ\u00e0 internazionale\" (Milano, 1993), un'ampia e documentata trattazione di notevoli aspetti di Wight in relazione al British Committee on the Theory of International Politics, elaborata poi in un seguente volume (Milano, 2005). La prima monografia su Wight si deve a Michele Chiaruzzi (Bologna, 2008). Luciano Canfora ne ha parlato come un \"brillante politologo britannico\" nel suo \"Il presente come storia\" (Milano, 2014, pp.\u00a0223\u20134).\nBibliografia.\nWight scrisse molte accurate recensioni, specialmente per \"The Observer\" e per \"International Affairs\". Le sue opere principali sono:"}
{"id": "2205221", "revid": "135224", "url": "https://it.wikipedia.org/wiki?curid=2205221", "title": "Googleknol", "text": ""}
{"id": "2205222", "revid": "767487", "url": "https://it.wikipedia.org/wiki?curid=2205222", "title": "Nigerpeton ricqlesi", "text": "Il nigerpeton (Nigerpeton ricqlesi) \u00e8 un anfibio estinto appartenente ai temnospondili, vissuto nel Permiano superiore (circa 250 milioni di anni fa). I suoi resti sono stati ritrovati in Niger.\nDescrizione.\nQuesto grande anfibio possedeva un cranio piatto e massiccio, simile a quello dei coccodrilli attuali, che superava la lunghezza di 50 centimetri. Il cranio era molto particolare, in particolare per quanto riguardava la dentatura: essa era costituita da una moltitudine di denti aguzzi, di dimensioni molto diverse fra loro. I denti della parte anteriore della mascella erano vere e proprie zanne, mentre subito dietro diventavano pi\u00f9 corti; a met\u00e0 mascella erano di nuovo allungatissimi e nella parte posteriore della mascella diminuivano di lunghezza. Nel palato, inoltre, erano presenti zanne particolarmente grandi, e nei pressi della punta della mandibola era presente una coppia di gigantesche zanne; quando la bocca era chiusa, queste ultime sporgevano dalla parte superiore del cranio attraverso due apposite aperture nella mascella. Il cranio, inoltre, presenta i tipici solchi della linea laterale.\nHabitat.\nA causa delle notevoli specializzazioni dei denti, gli studiosi ritengono che il nigerpeton doveva essere un grande predatore, capace di cacciare grandi tetrapodi (Steyer et al. 2006). La presenza della linea laterale, inoltre, suggerisce un habitat quantomeno semiacquatico. I resti di nigerpeton sono stati rinvenuti in associazione con quelli di captorinidi, pareiasauri e con quelli del temnospondilo primitivo \"Saharastega\". Ci\u00f2 suggerisce che l'Africa occidentale, nel corso del Permiano superiore, ospitava una fauna fortemente endemica (Sidor et al. 2005, Steyer et al. 2006).\nClassificazione.\nNonostante le molte caratteristiche inusuali, il nigerpeton \u00e8 considerato un rappresentante dei cocleosauridi, un gruppo di temnospondili primitivi vissuti nel Carbonifero nell'emisfero settentrionale. Rispetto ai suoi presunti parenti stretti, il nigerpeton era molto pi\u00f9 grosso; alcune caratteristiche (come la presenza della linea laterale) sono sconosciute nei restanti cocleosauridi. Le notevoli zanne inferiori, con tanto di apertura nella mascella, sono note anche in un altro gruppo di temnospondili successivi, i mastodontosauroidi; sembra tuttavia che questa caratteristica fosse un fenomeno di convergenza evolutiva."}
{"id": "2205223", "revid": "1573940", "url": "https://it.wikipedia.org/wiki?curid=2205223", "title": "Lycopsis", "text": "Lycopsis \u00e8 un genere estinto di mammiferi marsupiali, appartenente all'ordine degli sparassodonti. Visse nel Miocene inferiore (circa 15 milioni di anni fa), e i suoi resti sono stati ritrovati in Sudamerica.\nDescrizione.\nLe dimensioni di questo animale erano piuttosto modeste: alto circa 35 centimetri, un licopside doveva pesare pi\u00f9 o meno 15 chilogrammi. Questo marsupiale presentava alcune interessanti caratteristiche: le zampe anteriori erano snelle e allungate, con mani semi-digitigrade che sembrerebbero indicare una notevole abilit\u00e0 nella corsa. Tuttavia, il pollice semi-opponibile, le zampe posteriori accorciate e l'alluce prominente non sono caratteristiche compatibili con un animale corridore. L'aspetto, in generale, poteva ricordare forse quello di uno sciacallo dal corpo allungato, o forse quello di una grossa martora dal muso lungo.\nTassonomia.\nIl licopside (il cui nome significa \u201caspetto da lupo\u201d) \u00e8 spesso considerato un primitivo rappresentante della famiglia dei protilacinidi (Marshall 1979); questa famiglia comprendeva marsupiali carnivori vagamente simili a canidi. Studi pi\u00f9 recenti hanno indicato che \"Lycopsis\" potesse essere stato ancestrale a un gruppo comprendente gran parte degli altri sparassodonti, esclusi gli atliacinidi (Muizon 1999, Babot et al. 2002, Forasiepi et al. 2006).\nIl genere comprende le seguenti specie:\nBiologia.\nDalla morfologia dello scheletro, sembra che il licopside non fosse un eccellente arrampicatore, ma forse poteva salire sugli alberi in caso di necessit\u00e0 (Argot 2004b); d'altronde, il probabile habitat di questo animale era costituito da dense foreste abitate da numerosi predatori terrestri, tra cui i coccodrilli. Forse il licopside era esso stesso un predatore terrestre, che tendeva agguati a prede di piccola e media taglia, in grado di correre e arrampicarsi ma non particolarmente specializzato in uno di questi due metodi di caccia. Probabilmente predava piccoli roditori, come \u00e8 testimoniato dal ritrovamento di alcune ossa e un dente di roditore accanto al bacino di un esemplare di licopside (Marshall 1977)."}
{"id": "2205224", "revid": "22356", "url": "https://it.wikipedia.org/wiki?curid=2205224", "title": "Lycopsis longirostris", "text": ""}
{"id": "2205225", "revid": "767487", "url": "https://it.wikipedia.org/wiki?curid=2205225", "title": "Tales Don't Tell Themselves", "text": "Tales Don't Tell Themselves \u00e8 il terzo album dei Funeral for a Friend. Nella settimana successiva alla pubblicazione riscosse un notevole successo commerciale, vendendo 25.000 copie solo in Gran Bretagna sulla scia del successo dei precedenti lavori, tuttavia il successo del disco \u00e8 rapidamente scemato ed anche tra i fan non \u00e8 stato generalmente apprezzato. Gli stessi membri della band l'hanno descritto come un album che non sembra un disco dei Funeral for a Friend e le canzoni sono presto sparite dalle scalette dei concerti live.\nLa data ufficiale di pubblicazione dell'album fu il 14 maggio 2007. Prima di quella data, la band pubblic\u00f2 numerosi video relativi ai progressi sull'album. In questo album Matt Davies utilizz\u00f2 lo stesso microfono utilizzato nella registrazione dell'album di debutto \"Casually Dressed &amp; Deep in Conversation\" e per la prima volta suona la chitarra come accompagnamento in numerose canzoni.\nIl 13 febbraio 2007, la band mise in rete la traccia \"Out of Reach\" come assaggio per i fan. Il primo singolo, \"Into Oblivion (Reunion)\" fu per\u00f2 pubblicato il 7 maggio 2007, seguito dal secondo singolo \"Walk Away\". L'album fu pubblicato in Giappone con due tracce aggiuntive: \"Rise and Fall\" e \"Crash and Burn (Home Demo)\".\nClassifiche.\nL'album si piazza al 135\u00ba posto della Billboard 200, che \u00e8 la posizione pi\u00f9 alta raggiunta dalla band negli Stati Uniti, dove non ha mai avuto lo straordinario successo avuto in Europa. Nelle altre classifiche statunitensi, raggiunge l'11\u00aa posizione fra gli album europei nella prima settimana, scendendo alla 55\u00aa nella seconda settimana, ed al 2\u00ba in quella degli album heatseekers (ovvero di band mai entrate nella top 100).\nNel Regno Unito l'album debutta in terza posizione, diventando cos\u00ec l'album con la migliore posizione nella chart della discografia della band. In altri Paesi, TDTT \u00e8 il primo disco della band ed entrare nelle classifiche australiane, debuttando al 43\u00ba posto.\nConcetti e temi.\nMatt Davies lo ha menzionato come un concept album, sintetizzandone il concetto in questo modo: \"David \u00e8 un pescatore che \u00e8 capitano di una nave, la quale, ogni giorno, naviga su acque profonde. Viene da una piccola citt\u00e0 peschereccia sulla costa dove la moglie Eleanor e la figlia Isabelle attendono il suo ritorno. Ma un'enorme tempesta si sta velocemente avvicinando, arriva in citt\u00e0 e colpisce ripetutamente la nave di David, il quale viene lasciato dalla tempesta in mezzo al mare, come naufrago e come unico sopravvissuto. Trascorre giorni alla deriva, impazzendo e delirando, chiedendosi se rivedr\u00e0 mai la propria famiglia. Nel frattempo, le persone in citt\u00e0 temono che i pescatori siano tutti morti poich\u00e9 il tentativo di recuperarli da parte delle guardie costiere fall\u00ec. David diventa sempre pi\u00f9 delirante: vede la sua vita sfuggirgli di mano (come un corvo, guida il proprio io pi\u00f9 profondo attraverso la propria vita). Finalmente torna a terra e viene fuori dalle sue delusioni. \u00c8 spaventato dall'acqua e dalle onde enormi e dalla loro potenza che uccise il suo equipaggio, ma cap\u00ec che non fare niente per tornare da Eleanor e Isabell \u00e8 una via di scampo da vigliacchi. Decise quindi di costruire una piccola zattera e di affrontare tutto ancora una volta. Questa volta \u00e8 trovato da una scialuppa di salvataggio e raggiunse la sua famiglia. Fine. Fondamentalmente, \"Cast Away\" incontra \"The Perfect Storm\", questo ha molto a che fare con le mia personale paura dell'oceano e scendo a patti con esso tramite la storia.\"\nCanzoni.\n\"The Great Wide Open\".\nLa canzone prende originariamente spunto da un riff di chitarra di Kris, ma siccome la band non riusciva a trovare il giusto ritornello, si \u00e8 deciso di cambiare la struttura della canzone. Il testo riguarda la parte della storia in cui David, il protagonista, \u00e8 da solo e comincia a delirare: rivede e crede di rivivere tutta la sua vita, ma la rivive come se fosse guidato dal suo essere attuale sotto forma di merlo. Matt ha sottolineato come questo immaginifico concetto sia influenzato dai film di David Lynch. Il batterista Ryan Richards ha commentato che il brano gli ricorda i primi Van Halen, una band che l'ha influenzato. La traccia d\u00e0 il nome all'EP successivo a \"Tales Don't Tell Themselves\" (uscito sempre nel 2007), intitolato appunto \"The Great Wide Open\", in cui figura come unico brano in studio assieme a una versione live di alcune canzoni degli album precedenti.\n\"The Diary\".\nLa canzone racconta lo stato d'animo di Isabelle, la figlia del naufrago, che a dispetto delle poche possibilit\u00e0 di ritrovare il padre, non perde la speranza di riuscire un giorno a rivederlo. Matt ha spiegato che \u00e8 la prima volta che in una canzone scrive da una prospettiva di terza persona e non di prima. Ryan ha menzionato come il riff iniziale di chitarra di Kris gli ricordi lo stile degli Status Quo. Nella canzone canta come guest vocalist Lianne Francis dei The Secret Show, il side project country di Matt.\n\"On a Wire\".\nInizialmente, la canzone consisteva in una demo intitolata \"Bird on a Wire\" con solo chitarra e batteria, ma nonostante Matt avesse elaborato alcune parti del testo per quella versione, la band ha deciso di non proseguire con quella traccia. Tuttavia, il produttore Gil Norton ha creduto nella demo, e suggerendo qualche cambiamento di struttura ha permesso al gruppo di arrivare alla versione definitiva. Nel testo, David si rende conto della situazione in cui si trova e deve imparare ad accettarla e a cercare di impostare un nuovo punto di partenza da l\u00ec.\n\"All Hands on Deck Part 1: Raise the Sail\".\nPrima parte della doppia traccia \"All Hands on Deck\", la canzone era stata gi\u00e0 scritta prima di elaborare il concetto tematico dell'album, cos\u00ec poi Matt ha dovuto riscrivere il testo adattandolo al concept: qui viene descritta la tempesta e il senso di scoramento dell'equipaggio di fronte allo scatenarsi delle forze della natura. Ryan ha anche sottolineato come la canzone si adatterebbe a un film di James Bond.\n\"All Hands on Deck Part 2: Open Water\".\nContinuazione, anche tematica, della precedente traccia, viene qui narrato l'affondamento della nave, con i marinai gettati in mare. Nel registrare le parti di batteria, Ryan si \u00e8 ispirato al sound dei Led Zeppelin.\n\"Out of Reach\".\n\u00c8 l'ultima canzone scritta per l'album, perch\u00e9 la band aveva finito le idee creative. Un giorno, dunque, si sono riuniti in studio i membri del gruppo e hanno improvvisato dei riff fino a trovare quelli giusti, per poi procedere alla stesura del testo, che parla di un tentativo di andare alla ricerca dei dispersi.\n\"One for the Road\".\nUna delle prime canzoni scritte per l'album, vede anche la partecipazione alla stesura musicale della chitarra da parte di Matt, che suona anche nella registrazione. Nella parte finale della canzone il coro \u00e8 composto da tutti e cinque i membri della band. Il testo \u00e8 imperniato sulla figura di Eleanor, la moglie del protagonista, ed in particolare l'ultima notte passata accanto al marito prima che questi partisse sulla nave.\n\"The Sweetest Wave\".\nLa canzone vede la partecipazione di un'orchestra di 27 pezzi, e tanto Matt quanto Ryan l'hanno descritta come il miglior momento -sino ad allora- della storia della band, nonch\u00e9 la canzone per cui avrebbero voluto che il gruppo fosse ricordato. Lo spunto per il brano nasce da una breve melodia al pianoforte. Matt l'ha anche descritta come una versione musicale di Lawrence d'Arabia, ed il testo \u00e8 un'esortazione a cercare sempre una speranza ed un modo per credere e avere in fiducia in s\u00e9 stessi: \u00e8 meglio sconfiggere le proprie paure che esserne sconfitti."}
{"id": "2205227", "revid": "478814", "url": "https://it.wikipedia.org/wiki?curid=2205227", "title": "Caribou (album)", "text": "Caribou \u00e8 il decimo album dell'artista britannico Elton John, pubblicato il 28 giugno 1974 dalla MCA Records (negli USA e in Canada) e dalla Dick James Music Records.\nIl disco.\nL'LP fu registrato ai \"Caribou Studios\" (donde il titolo) di James Guercio, in Colorado, subito dopo la pubblicazione del doppio \"Goodbye Yellow Brick Road\" (1973). La compagnia di Elton, abituata agli \"Strawberry Studios\" dello Ch\u00e2teau d'H\u00e9rouville, ebbe non pochi problemi tecnici per adattarsi alle strumentazioni e ai metodi di lavoro dell'ambiente. Sono presenti i Tower of Power ai fiati, mentre Dusty Springfield e The Beach Boys partecipano ai cori (soprattutto, rispettivamente, in \"The Bitch Is Back\" e in \"Don't Let the Sun Go Down on Me\", i due unici singoli estratti dall'album).\nSi tratta di un album ad alti livelli, anche se posto cronologicamente tra due pietre miliari della storia della musica (\"Goodbye Yellow Brick Road\" e \"Captain Fantastic and the Brown Dirt Cowboy\", spesso e volentieri annoverati fra i migliori album di tutti i tempi). I pezzi degni di menzione risultano essere \"Ticking\", capolavoro per piano e voce considerata dalla critica tra i pezzi migliori dell'intera produzione di Elton, \"Solar Prestige A Gammon\" (un pezzo davvero inusuale, dal testo nonsense) e la movimentata \"You're So Static\".\n\"Caribou\" ebbe un successo planetario: nel Regno Unito raggiunse il primo posto in classifica per due settimane, mentre negli U.S.A rimase in prima posizione per ben quattro settimane, in Australia per dieci settimane ed in Canada per due settimane (in Italia l'album raggiunse l'ottavo posto). I due singoli estratti \"The Bitch Is Back\" e \"Don't Let the Sun Go Down on Me\" diventeranno dei classici di Elton (la prima raggiunger\u00e0 il quindicesimo posto nel Regno Unito e il quarto negli Stati Uniti, mentre la seconda si posizioner\u00e0 rispettivamente al sedicesimo e al secondo posto).\nNel 1995 \u00e8 stata pubblicata la ristampa rimasterizzata di \"Caribou\", contenente quattro tracce bonus: la cover eltoniana di \"Pinball Wizard\" (Pete Townshend), \"Sick City\", \"Cold Highway\" e il singolo natalizio \"Step Into Christmas\".\nTracce.\nTutti i brani sono stati scritti da Elton John e Bernie Taupin, eccetto \"Pinball Wizard\", composta da Pete Townshend.\n\"Caribou\", in origine, avrebbe dovuto intitolarsi \"The Bitch Is Back\", ma l'uscita di un bootleg dell'intero album cos\u00ec intitolato blocc\u00f2 il tutto. Si pens\u00f2 anche di intitolarlo \"Ol' Pink Eyes Is Back\" (in riferimento all'album del 1973 \"Ol' Blue Eyes Is Back\" di Frank Sinatra).\nClassifiche.\nAlbum - Billboard \nSingoli"}
{"id": "2205236", "revid": "508036", "url": "https://it.wikipedia.org/wiki?curid=2205236", "title": "Ola By Rise", "text": "Carriera.\nGiocatore.\nClub.\nNella sua carriera da calciatore, \u00e8 stato il portiere del Rosenborg, squadra della sua citt\u00e0 natale. Dal 1977 al 1995, ha giocato trecentoquarantasei incontri nella Tippeligaen, che al momento del suo ritiro ha segnato il record per il campionato norvegese.\nNazionale.\nBy Rise ha giocato per venticinque volte con la maglia della . Ha partecipato, con la selezione scandinava, al .\nAllenatore.\nBy Rise \u00e8 stato l'assistente allenatore della Nazionale norvegese, quando essa \u00e8 stata guidata da Trond Sollied (1998), Nils Arne Eggen (1999-2002) e \u00c5ge Hareide (2003). Quando Hareide ha lasciato il Rosenborg per diventare il commissario tecnico della Nazionale, By Rise ne ha preso il posto, guidando la squadra nel campionato 2004. Il Rosenborg era reduce da dodici titoli consecutivi, e nel 2004 si \u00e8 riconfermato tale, vincendo il campionato per la differenza reti negli scontri diretti con il V\u00e5lerenga. By Rise \u00e8 stato cos\u00ec licenziato nel mese di novembre, \nSuccessivamente ha lavorato nella NRK finch\u00e9, il 18 luglio 2006, non \u00e8 tornato ad essere l'assistente allenatore della Nazionale. L'8 giugno 2015 \u00e8 stato nominato allenatore del Ranheim, formazione militante nella 1. divisjon. Il 28 ottobre successivo, il Ranheim ha reso noto che By Rise avrebbe lasciato il club al termine della stagione in corso, venendo sostituito da Svein Maalen."}
{"id": "2205237", "revid": "1048993", "url": "https://it.wikipedia.org/wiki?curid=2205237", "title": "Paola Tiziana Cruciani", "text": "Biografia.\nNata a Roma nel 1958, dal 1979 al 1981 frequenta il primo Laboratorio di Esercitazioni Sceniche diretto da Gigi Proietti, presso il Teatro Brancaccio di Roma, dove si diploma.\nInsieme ad altri colleghi del suo corso (Patrizia Loreti, Shereen Sabet, Rodolfo Lagan\u00e0, Massimo Wertm\u00fcller, Silvio Vannucci) crea il gruppo comico La Zavorra, con cui inizia la sua carriera televisiva e teatrale. Negli ultimi anni si \u00e8 inoltre dedicata all'insegnamento del mestiere ai giovani aspiranti attori.\nTeatro.\nDopo l'esperienza con La Zavorra, conclusasi nel 1984, inizia a lavorare come attrice, autrice e regista. Sono parecchie infatti le sue opere portate in scena da lei (\"Torno a casa lessa, Cose di casa, Sole 24 ore\" ed altre) o da altri interpreti. Nella stagione 2008-2009 \u00e8 in \"Ultima chiamata\" di Josiane Balasko, con Pino Quartullo. A novembre del 2010 impersona al Teatro Sistina Eusebia nella commedia musicale di Garinei e Giovannini \"Rugantino\", diretta da Enrico Brignano. Nel novembre 2013 \u00e8 di nuovo al fianco di Enrico Brignano dei panni di Eusebia, in scena nei teatri di Roma, Milano, Firenze e New York.\nCinema.\nDebutta al cinema nel film \"Fatto su misura\" del 1984. Da allora recita come caratterista in numerose pellicole; tra le sue principali collaborazioni: Paolo Virz\u00ec (con cui ha avuto una lunga relazione e una figlia, di nome Ottavia), Alessandro D'Alatri, Giovanni Veronesi. Nel 1999 \u00e8 candidata al David di Donatello come miglior attrice non protagonista per il film \"Baci e abbracci\" di Paolo Virz\u00ec. Sempre con Virz\u00ec recita in \"Tutta la vita davanti\" del 2008.\nTelevisione.\nDebutta in \"Straparole\", per la regia di Ugo Gregoretti nel 1981. Seguono diversi variet\u00e0 come \"Attore amore mio\", \"Io a modo mio\", \"A come Alice\", \"Al Paradise\", \"Un altro variet\u00e0\" di Antonello Falqui su Rai 2 e molti altri. La sua prima apparizione come attrice in una fiction \u00e8 in \"Aeroporto internazionale\" nel 1985.\nNell'ottobre 2008 \u00e8 in \"Anna e i cinque\". Nell'aprile 2012 \u00e8 accanto a Gigi Proietti tra i protagonisti della fiction Rai \"L'ultimo papa re\". Nel gennaio 2019 va in onda la serie \"La dottoressa Gi\u00f2\", dove interpreta la caposala Gigliola Ardenzi."}
{"id": "2205260", "revid": "599013", "url": "https://it.wikipedia.org/wiki?curid=2205260", "title": "Gonzalo Colsa", "text": "Carriera.\nClub.\nHa iniziato la carriera nel Racing Santander, debuttando nel campionato 1997-1998, stagione in cui \u00e8 passato nella rosa maggiore del club. L'esordio \u00e8 arrivato il 22 febbraio 1998, nella sfida vinta dal Maiorca per due a uno. Con il Santander, ha giocato quattro campionati, eccetto un periodo in prestito al Logro\u00f1\u00e9s nel 1999. Nel 2001, \u00e8 stato ceduto all'Atl\u00e9tico Madrid, appena retrocesso in Segunda Divisi\u00f3n. Con i \"Colchoneros\" ha conquistato la promozione, per poi essere ceduto al Valladolid. Con la nuova squadra, ha giocato trentasette partite e ha messo a segno cinque reti, nel campionato 2002-2003. \u00c8 stato poi acquistato dal Maiorca, con cui \u00e8 stato titolare nella Liga e, contemporaneamente, in Coppa UEFA, dove ha giocato cinque gare dell'edizione 2003-2004.\n\u00c8 passato nuovamente all'Atl\u00e9tico Madrid nel 2004 e ci \u00e8 rimasto per due stagioni, per poi tornare al Racing Santander. Qui, \u00e8 diventato un titolare inamovibile, riuscendo a giocare in tutte le gare di campionato nel 2007-2008. Nella stessa stagione, ha conquistato con il suo club le semifinali di Coppa del Re e si \u00e8 qualificato per la Coppa UEFA, traguardo storico per il Racing Santander. Per il campionato 2008-2009, \u00e8 stato nominato tra i capitani della squadra. Sempre da questa stagione, porta sulla maglia una lettera P, in onore di suo padre Pepe, scomparso l'anno precedente.\nNazionale.\nColsa ha partecipato al Campionato mondiale di calcio Under-20 1999 con la Nazionale spagnola di categoria, aggiudicandosi la vittoria finale. Ha giocato anche per la selezione della Cantabria."}
{"id": "2205261", "revid": "74668", "url": "https://it.wikipedia.org/wiki?curid=2205261", "title": "Monster soul", "text": ""}
{"id": "2205263", "revid": "965226", "url": "https://it.wikipedia.org/wiki?curid=2205263", "title": "Umberto Bossi", "text": "\u00c8 stato eletto per la prima volta al Senato nel 1987 (X legislatura), fatto per il quale ancora oggi \u00e8 soprannominato, in lombardo, il \"Senat\u00f9r\". Dal 1992 ha ricoperto per sei volte la carica di deputato (XI, XII, XIII, XIV, XVI e XVII) e nuovamente senatore (XVIII). Per tre volte ha ricoperto la carica di parlamentare europeo.\n\u00c8 entrato nel governo per la prima volta nel 2001, quando fu nominato Ministro per le Riforme Istituzionali e la Devoluzione nel Governo Berlusconi II.\nIl 5 aprile 2012, a seguito dello scandalo dovuto a una presunta distrazione di fondi del partito a favore della sua famiglia, ha rassegnato le dimissioni da segretario della Lega Nord, carica che aveva assunto nel 1989. Dopo questi fatti ha ricoperto un ruolo pi\u00f9 marginale all'interno del partito, del quale rimane comunque Presidente a vita.\nBiografia.\nGli anni giovanili.\nNasce da Ambrogio (1913-1989) e Ida Valentina Mauri (1918-2013). Il padre faceva l'operaio tessile a Gallarate, la madre la portinaia. Umberto \u00e8 il figlio primogenito: dopo di lui nascono Franco (1947) e Angela (1951).\nConsegue il diploma di perito elettronico presso la scuola per corrispondenza \"Radio Elettra\".\nSul profilo pubblicato tanto sul sito della Camera dei Deputati quanto sul sito ufficiale della Lega Nord Bossi dichiara di essere in possesso del Diploma di Liceo Scientifico. Questo \u00e8 quanto scritto sul sito della Lega Nord: \u00ab\"Dopo aver conseguito il diploma di liceo scientifico, si iscrive alla Facolt\u00e0 di Medicina e Chirurgia dell'Universit\u00e0 degli Studi di Pavia, ove esercita anche la professione di tecnico elettronico applicato alla medicina.\"\u00bb\nCambia mestiere pi\u00f9 volte. \u00c8 lo stesso Bossi a dichiarare: \u00ab\"Ho fatto l'operaio, il perito tecnico, ho lavorato nell'informatica, ho studiato medicina a Pavia, ho insegnato matematica e fisica\"\u00bb.\nGli inizi dell'impegno in politica.\nEsistono diverse testimonianze della militanza a sinistra di Umberto Bossi negli anni giovanili, anche se non fu un sessantottino. Nei primi anni settanta ha militato, in rapida successione, nel gruppo comunista de \"il manifesto\", nel Partito di Unit\u00e0 Proletaria per il comunismo, nell'ARCI e nei movimenti ambientalisti.\nNel 1975 risulta iscritto al Partito Comunista Italiano, previo versamento di un contributo d'iscrizione presso la sezione locale di Verghera di Samarate. Dai registri ufficiali dell'organizzazione risulta essere registrato in qualit\u00e0 di medico, pur non avendo mai conseguito il titolo abilitante all'esercizio della professione (al riguardo, alcuni articoli giornalistici, suffragati dalla dichiarazione della prima moglie Gigliola Guidali, suggeriscono che avrebbe lasciato credere di svolgere la professione medica per un certo lasso di tempo).\nInizialmente negata la militanza comunista, lo stesso ammetter\u00e0 che per alcuni mesi fra il 1974 e 1975 fu impegnato in un'iniziativa di solidariet\u00e0 del Partito Comunista Italiano di Verghera di Samarate, collaborando all'organizzazione di una raccolta di fondi a sostegno dei dissidenti di Augusto Pinochet, il generale cileno che aveva instaurato nel Paese una dittatura militare, il conferimento della tessera potrebbe essere avvenuto per l'impegno svolto a favore del partito.\nIl suo incontro con le idee autonomiste e federaliste avvenne per caso a 38 anni, nel 1979: un giorno, entrando in universit\u00e0 a Pavia, not\u00f2 un avviso dell'Union Vald\u00f4taine, movimento autonomista della Valle d'Aosta. Conobbe il leader Bruno Salvadori. Bossi decise immediatamente di unirsi alla sua causa e si attiv\u00f2 per la creazione di una rete di movimenti autonomisti dell'Italia settentrionale. Nello stesso anno conobbe Roberto Maroni, con cui cominci\u00f2 un lungo sodalizio politico.\nAttivit\u00e0 autonomista.\nBossi partecipa, inviato da Salvadori, alle riunioni dell'Unione Ossolana per l'Autonomia (U.O.P.A.), movimento autonomista della Val d'Ossola. Ispirato dall'attivit\u00e0 di tale movimento, nel 1980 Bossi crea la sua prima sigla politica: l'Unione Nord Occidentale Lombarda per l'Autonomia (U.N.O.L.P.A.); sceglie questo acronimo \"anche per assonanza con la sigla UOPA\".\nInsieme con Salvadori e Maroni fonda la societ\u00e0 editoriale Nord Ovest, che edita la rivista \"Nord Ovest\": \u00abMi misi con lui [Salvadori] a fare il giornale, per\u00f2 non avevo ancora deciso di dedicarmi solo al federalismo\u00bb.\nL'8 giugno 1980 Salvadori muore in un incidente automobilistico e il giornale cessa di esistere in quanto finanziato dallo stesso Salvadori. \u00abMi mancava qualche esame alla laurea, ma decisi di buttare tutta la mia vita per togliermi quel chiodo\u00bb.\nNel 1982 Bossi crea un nuovo giornale: \"Lombardia Autonomista\". Il primo numero esce nel marzo 1982 come supplemento di \"Rinascita Piemontese\" di Roberto Gremmo. Si presenta alle elezioni politiche del 1983 in alcune circoscrizioni della Lombardia, insieme ad altri autonomisti, sotto il simbolo della Lista per Trieste, senza essere eletto (nella circoscrizione Varese-Como-Sondrio ottiene 157 preferenze: \u00abSapevo che lo facevo solo per portare la valigia e fare esperienza.\u00bb)\nIl 12 aprile 1984 Bossi fonda la \"Lega Autonomista Lombarda\", che poi diverr\u00e0 la Lega Lombarda; ne viene eletto segretario nazionale e tale rester\u00e0 fino al 1993, prima di dar vita al progetto della Lega Nord e lasciare la Lega Lombarda nelle mani del nuovo segretario Luigi Negri. Firmano l'atto di fondazione, davanti a un notaio di Varese: Umberto Bossi, la sua compagna Manuela Marrone, Pierangelo Brivio, Giuseppe Leoni, Marino Moroni ed Enrico Sogliano. Manuela Marrone mise a disposizione la propria abitazione per le riunioni del movimento. La neonata formazione partecipa alle elezioni europee che si tengono in quell'anno in alleanza con altri movimenti regionali e autonomisti, quali la Liga Veneta, il Partito del Popolo Trentino Tirolese e il Moviment d'Arn\u00e0ssita Piemont\u00e8isa, sotto il nome della coalizione Liga veneta - Unione per l'Europa Federalista. Bossi ottiene preferenze.\n Non ha successo invece alle elezioni regionali. Alle elezioni politiche del 1987, Bossi viene eletto per la prima volta al Senato della Repubblica, fatto che gli valse il soprannome di \"Senat\u00f9r\" (\"senatore\" in dialetto varesotto), con cui \u00e8 conosciuto ancora oggi.\nLa Lega Nord.\nAlla fine degli anni ottanta, visto anche il progressivo successo della Lega a livello regionale, porta avanti il suo progetto politico di unire i vari movimenti politici autonomisti dell'Italia settentrionale (Lega Lombarda, Liga Veneta, Piemont Autonomista, Partito Autonomista Trentino Tirolese, Uni\u00f9n Ligure, Lega Emiliano Romagnola, Alleanza Toscana), che si traduce nella creazione dell'Alleanza Nord alle elezioni europee del 1989. Il 4 dicembre di quell'anno Bossi fonda la Lega Nord, di cui \u00e8 nominato segretario federale al raduno di Pontida.\nAlle elezioni politiche del 1992 Bossi viene rieletto, questa volta alla Camera, con preferenze, una delle cifre pi\u00f9 alte di tutta Italia. Il 1992 \u00e8 anche l'anno in cui esplode Tangentopoli, un evento epocale che vede Bossi inizialmente fra i pi\u00f9 convinti sostenitori del \"pool di Milano\", cio\u00e8 dei magistrati della Procura meneghina intenti a indagare sui fenomeni di corruzione. Ma anche Bossi in persona e la sua Lega vengono coinvolti nel 1993 per una questione legata a un finanziamento illecito di duecento milioni di lire, ricevuti dagli allora dirigenti del colosso chimico Montedison. Fino ad allora Bossi sostenne la linea del Pool di Milano, partecipando a una manifestazione con MSI, PDS e Verdi. Emblematica fu, alla Camera dei deputati, l'agitazione di una corda a forma di cappio da parte di Luca Leoni Orsenigo.\nIl 5 gennaio 1994, al processo Enimont, Bossi ammette il finanziamento illecito tramite una tangente ricevuta dalla Montedison. Nel 1995 viene condannato per violazione della legge sul finanziamento pubblico ai partiti a 8 mesi, pena confermata in appello nel 1997 e Cassazione l'anno dopo..\nLa breve alleanza con Forza Italia (1994).\nNello stesso anno crea al Nord con Forza Italia (partito politico appena fondato dall'imprenditore milanese Silvio Berlusconi) la coalizione elettorale denominata Polo delle Libert\u00e0, che assieme al Movimento Sociale Italiano, alleato con Forza Italia nel Centro Sud, vince le elezioni politiche di marzo, andando al governo.\nIl 24 agosto 1994 Bossi appare in TV da Porto Cervo per rilasciare delle dichiarazioni politiche in canottiera. L'inusualit\u00e0 della veste lo render\u00e0 molto popolare.\nIl governo Berlusconi viene sfiduciato il 22 dicembre 1994. In quell'occasione Bossi stacca il suo partito dalla coalizione presentando una mozione di sfiducia. Secondo Vittorio Feltri, Bossi, preoccupato \u00aball'idea che Forza Italia gli rubasse consensi al Nord, si lasci\u00f2 persuadere dal capo dello Stato Oscar Luigi Scalfaro, da Rocco Buttiglione e da Massimo D'Alema a uscire dalla maggioranza, a unirsi strategicamente alla sinistra e a mandare in minoranza Berlusconi\u00bb. L'atto viene denominato dai mass media \"ribaltone\".\nGianfranco Miglio consigliere di Bossi.\nNel 1990 era cominciato un rapporto di collaborazione tra Umberto Bossi e Gianfranco Miglio, docente dell'Universit\u00e0 Cattolica di Milano e insigne studioso dei sistemi politici, convinto federalista, che a seguito di ci\u00f2 inizi\u00f2 a venire chiamato con il soprannome lombardo di \"Profes\u00f9r\" (in analogia con il \"Senat\u00f9r\" di Bossi). Nel 1992 Miglio fu eletto al Senato come indipendente nelle file della Lega. Il suo impegno politico fu finalizzato all'elaborazione di un progetto di riforma federale fondato sul ruolo costituzionale assegnato all'autorit\u00e0 federale e a quella delle macroregioni o cantoni (del nord o Padania, del centro o Etruria, del sud o Mediterranea, oltre alle cinque regioni a statuto speciale).\nMiglio present\u00f2 i punti salienti del progetto al congresso del partito ad Assago nel 1993. Il \"Decalogo di Assago\" venne fatto proprio dalla Lega Nord solo marginalmente: Bossi prefer\u00ec infatti seguire una politica di contrattazione con lo Stato centrale che mirasse al rafforzamento delle autonomie regionali. La crepa nei rapporti tra il \"Profes\u00f9r\" e il \"Senat\u00f9r\" si acu\u00ec dopo le elezioni del 1994, quando Miglio si mostr\u00f2 contrario sia ad allearsi con Forza Italia, sia a entrare nel primo governo Berlusconi. Infine Miglio non grad\u00ec che per il ruolo di ministro delle Riforme istituzionali fosse stato scelto Francesco Speroni al suo posto. Bossi reag\u00ec spiegando: \u00abCapisco che Miglio sia rimasto un po' irritato perch\u00e9 non \u00e8 diventato ministro, ma non si pu\u00f2 dire che non abbiamo difeso la sua candidatura. Il punto \u00e8 che era molto difficile sostenerla, perch\u00e9 c'era la pregiudiziale di Berlusconi e di Fini contro di lui. Di fatto, il ministero per le Riforme istituzionali a lui non lo davano. (...) Se Miglio vorr\u00e0 lasciare la strada della Lega, libero di farlo. Ma vorrei ricordargli che \u00e8 arrivato alla Lega nel '90 e che, a quell'epoca, il movimento aveva gi\u00e0 raggranellato un sacco di consiglieri regionali\u00bb. In conclusione per Bossi, Miglio \u00abpare che ponga solo un problema di poltrone e la difesa del federalismo non \u00e8 questione di poltrone\u00bb.\nIl giorno dopo, 16 maggio 1994, Miglio lascia la Lega Nord, a suo avviso responsabile di aver abbandonato la spinta federalista-secessionista per seguire una politica di contrattazione con lo Stato centrale, che di fatto la inserisce pienamente nel sistema di potere partitico \u201cromano\u201d. Di Bossi dice esplicitamente: \u00abSpero proprio di non rivederlo pi\u00f9. (...). Per Bossi il federalismo \u00e8 stato strumentale alla conquista e al mantenimento del potere. L'ultimo suo \"exploit\" \u00e8 stato di essere riuscito a strappare a Berlusconi cinque ministri. Torner\u00f2 solo nel giorno in cui Bossi non sar\u00e0 pi\u00f9 segretario\u00bb. Il giorno stesso Miglio usc\u00ec dal gruppo leghista e si iscrisse al Gruppo misto. Il 1\u00ba giugno Miglio fond\u00f2 un proprio partito, l'\u00abUnione Federalista\u00bb. Quell'anno il \"Profes\u00f9r\" pubblic\u00f2 un libro in cui raccont\u00f2 l'esperienza appena conclusasi nella Lega (\"Io, Bossi e la Lega\", Mondadori, 1994).\nDall'opposizione al governo.\nNel gennaio 1995 Bossi sostiene, con PDS e popolari, il governo tecnico Dini e sempre quell'anno sceglie come inno della Lega il \"Va' pensiero\" di Verdi. Da allora in poi il \"Va' pensiero\" viene eseguito in tutte le manifestazioni della Lega.\nBossi porta la Lega alle elezioni politiche del 1996 da sola, senza alleati in coalizione. I voti salgono al 10,8% a livello nazionale (29% in Veneto, 26% in Lombardia, 18% in Piemonte). Il 15 settembre, forte del consenso elettorale, Bossi, libero dall'agenda del governo e pure da quella dell'opposizione, annuncia di voler perseguire il progetto della secessione delle regioni dell'Italia settentrionale (indipendenza della Padania). A tal fine organizza una manifestazione lungo il fiume Po, partendo dalla sua sorgente in Piemonte e arrivando a Venezia, in Riva degli Schiavoni, dove dopo aver ammainato la bandiera tricolore italiana, fa issare quella col Sole delle Alpi verde in campo bianco, e proclama provocatoriamente l'indipendenza della \"Repubblica Federale della Padania\" leggendo una dichiarazione che affermava \u00abNoi Popoli della Padania, solennemente proclamiamo: la Padania \u00e8 una Repubblica federale, indipendente e sovrana...\u00bb.\nNello stesso periodo crea un'assise politica a Mantova denominata \"Parlamento del Nord\" (e successivamente Parlamento della Padania) e l'anno successivo porta oltre 6 milioni di persone (cifra dichiarata da organi leghisti) a votare sotto i gazebo per il primo \"Governo della Padania\". Durante questa fase, ritenendo opportuno dar voce e spazio alla cultura padana, fonda alcuni mezzi di comunicazione, come il quotidiano \"La Padania\", Radio Padania e TelePadania. Bossi ricopre l'incarico di direttore politico del quotidiano.\nI rapporti con Silvio Berlusconi continuano a essere tesi. Dalle pagine della \"Padania\", il leader di Forza Italia viene accusato di collusione con la mafia.\nAll'opposizione durante il governo di centro-sinistra (Prodi 1996-98; D'Alema I e bis 1998-2000 e Amato 2000-2001), Bossi riallaccia i rapporti col Polo di centro-destra in occasione delle elezioni regionali del 2000, costituendo l'anno successivo una nuova coalizione chiamata Casa delle Libert\u00e0. L'alleanza vince le elezioni politiche del 2001 (13 maggio), anche se i voti della Lega Nord scendono dal 10% al 3,9%. Bossi entra nel governo, assumendo l'incarico di Ministro per le riforme istituzionali e la devoluzione.\nUmberto Bossi si \u00e8 sempre schierato contro le adozioni gay. Nel settembre 2000 ha affermato che \u00abla Lega Nord \u00e8 assolutamente contraria alle adozioni artificiali che fanno parte della famiglia artificiale\u00bb.\nSempre nel settembre 2000, durante un comizio a Venezia, Bossi afferm\u00f2:\nSuccessivamente Bossi torn\u00f2 sull'argomento: \nNei mesi successivi, la Lega Nord raccolse le firme contro il progetto europeo che voleva riconoscere le adozioni per i gay.\nLa malattia e il rientro in politica.\nLa mattina dell'11 marzo 2004 \u00e8 ricoverato in ospedale in gravi condizioni, colpito da un ictus cerebrale; le condizioni cliniche di Bossi destano notevoli preoccupazioni fin dall'esordio (in urgenza fu portato nell'Ospedale Fondazione Macchi di Varese). Le circostanze in cui si \u00e8 verificato l'ictus sono, tutt'oggi, fonte di discussioni e varie congetture mai, peraltro, verificate. La riabilitazione lo ha costretto a una lunga degenza ospedaliera presso la clinica Hildebrand di Brissago, nel Canton Ticino in Svizzera, tenuta per lungo tempo (ben 51 giorni) segreta e a una faticosa convalescenza, conseguentemente a una lunga interruzione dell'attivit\u00e0 politica. Gli sono vicini la moglie Manuela e i figli, la segretaria del Sindacato Padano Rosy Mauro e l'allora Presidente della Provincia di Varese Marco Reguzzoni.\nNonostante le condizioni di salute (l'emiparesi, conseguenza dell'ictus, gli ha lasciato un braccio indebolito e la difficolt\u00e0 a camminare e parlare da cui non si \u00e8 mai del tutto ripreso e che lo caratterizza ancora oggi) \u00e8 candidato come capolista al Parlamento europeo alle elezioni di giugno, risultando eletto nelle due circoscrizioni del nord, con circa voti. Per il seggio di Strasburgo ha lasciato la carica di deputato italiano.\nLo si rivedr\u00e0 solo il 19 settembre nella sua casa a Gemonio e torner\u00e0 in pubblico gradualmente prima partecipando il 28 febbraio 2005 nella sede della Lega in via Bellerio a Milano all'inaugurazione dell'asilo nido interno, poi il 6 marzo tiene il suo primo comizio dopo l'ictus nella casa dell'esilio di Carlo Cattaneo a Castagnola, quindi il 19 giugno 2005 \u00e8 in uno dei tradizionali raduni di Pontida, ma solo dal 15 novembre ritorner\u00e0 a far politica a Roma ripresentandosi al Senato.\nAlla manifestazione di Castagnola (che ha fatto discutere nell'ambiente ticinese) prende parte anche il ministro dell'Economia Giulio Tremonti (legato a Bossi da un patto di leale collaborazione chiamato dai media \u00abasse del Nord\u00bb), il ministro Roberto Calderoli, il Ministro della Giustizia Roberto Castelli, il Ministro del Lavoro e politiche sociali Roberto Maroni e una delegazione della Lega dei Ticinesi, movimento politico localista a ispirazione cantonale elvetico guidato dall'imprenditore luganese Giuliano Bignasca. Bossi parler\u00e0 tre volte per un totale di 15 minuti.\nNella primavera 2006, in occasione delle elezioni politiche, interviene personalmente a comizi e incontri pubblici a sostegno dei candidati leghisti al Parlamento e alle successive elezioni amministrative. Eletto deputato quale capolista della Lega Nord Padania-Movimento per l'Autonomia, rifiuta il posto per rimanere al Parlamento europeo.\nNel 2008 viene rieletto alla Camera e si dimette dal Parlamento Europeo.\nNominato ministro delle Riforme istituzionali nel governo Berlusconi IV, Bossi nel 2009 presenta la legge delega per la riforma del federalismo fiscale. Resta ministro fino al novembre 2011.\nManifestazioni leghiste.\nIl 17 settembre del 2006, in occasione del decennale della dichiarazione d'indipendenza della Padania, dal palco galleggiante in Riva degli Schiavoni a Venezia, lancia l'idea di riaprire il Parlamento del Nord, quale punto di contatto fra il cittadino e le istituzioni centrali, e della necessit\u00e0 di un rinnovamento della classe dirigente leghista nella direzione dei giovani.\nIl 2 febbraio del 2007 partecipa ai lavori di riapertura del Parlamento del Nord a Vicenza. L'assise padana \u00e8 tornata a riunirsi mensilmente nella citt\u00e0 veneta. Verso la fine dell'agosto 2007, \u00e8 tornato a far parlare di s\u00e9 a causa di una esternazione relativa alla protesta fiscale da lui stesso ideata per far cadere il governo Prodi, affermando: \"C'\u00e8 sempre una prima volta per prendere in mano i fucili\", ma anche: \"\"Se la Lombardia non paga, l'Italia muore in 5 giorni\".\"\nIl 5 gennaio del 2008, Bossi coglie l'occasione d'incontrare il presidente cantonale della Lega dei Ticinesi Giuliano Bignasca, dopo una visita al cardiocentro di Lugano, al fine di discutere delle problematiche politiche dell'area insubre. La riunione si tiene presso il \"Grott dal Pr\u00e9vat\" di Bosco Luganese. Alla riunione partecipano anche il Consigliere di Stato ticinese Marco Borradori e il deputato Norman Gobbi. Per la Lega Nord \u00e8 presente il Presidente della Provincia di Como Leonardo Carioni.\nSi parla soprattutto di trasporti e in particolare del prolungamento della NTFA oltre la frontiera e dei progetti per l'aeroporto lombardo della Malpensa. Gli Svizzeri decidono di partecipare con una delegazione della loro Lega alla manifestazione federale dei Lumbard programmata per il 10 febbraio contro la possibilit\u00e0 di declassamento dell'aeroporto e la vendita dell'Alitalia alla compagnia di bandiera francese Air France.\nIl 20 luglio 2008, parlando al congresso della \"Liga Veneta\" a Padova, citando una traccia dell'inno di Mameli - dove si dice \"Ch\u00e9 schiava di Roma\" - punta a tal proposito il dito medio esprimendo il suo dissenso alla schiavit\u00f9 della Padania. Inoltre, in riferimento anche alla bocciatura del figlio Renzo agli esami di maturit\u00e0 per il secondo anno consecutivo, esorta a una riforma scolastica, da fare dopo quella federalista, dove non sia previsto l'insegnamento da \"gente (\"gli insegnanti\") non dal nord\", accusata di \"martoriare\" gli studenti settentrionali.\nIl 13 settembre 2009 a Venezia, durante la festa dei popoli padani, annuale festa della Lega Nord, durante il comizio davanti a decine di migliaia di militanti, sostenitori e simpatizzanti, dice: \"il federalismo non basta pi\u00f9, la Padania un giorno sar\u00e0 uno Stato libero, indipendente e sovrano; saremo liberi con le buone o con le meno buone. I padani non hanno paura del carcere per ottenere la loro libert\u00e0!\"\nLe dimissioni da segretario federale della Lega.\nIl 5 aprile 2012 si dimette da segretario federale del partito dopo l'inchiesta delle Procure di Milano, Napoli e Reggio Calabria dalla quale parrebbe che parte dei soldi della Lega Nord siano stati utilizzati dalla famiglia Bossi. Nel corso del medesimo Consiglio Federale durante il quale rassegna le proprie dimissioni, viene nominato Presidente della Lega Nord, succedendo a Angelo Alessandri. Nel ruolo di Segretario federale, gli succede un triumvirato composto da Roberto Maroni, Roberto Calderoli e Manuela Dal Lago, fino alla celebrazione del congresso federale svoltosi nelle giornate di sabato 30 giugno e domenica 1\u00ba luglio, che elegge Maroni segretario.\nIl ritorno e la sconfitta contro Salvini.\nDopo le dimissioni da segretario, Bossi si allontana dalla scena politica diradando le sue apparizioni pubbliche. Rieletto alla Camera nel marzo 2013, ritorna pubblicamente sulla scena politica al Raduno di Pontida del 2013. Candidatosi alle nuove primarie della Lega Nord per la segreteria del partito, il 7 dicembre 2013 viene sconfitto dall'altro contendente, Matteo Salvini, che ha ottenuto l'82% dei voti. Alle elezioni politiche del 2018 viene ricandidato dalla Lega al Senato, tornando a Palazzo Madama.\nVita privata.\nIl 31 agosto 1975 Bossi si \u00e8 sposato con Gigliola Guidali, commessa di Gallarate, sua compagna da cinque anni. Bossi aveva 34 anni, era iscritto alla Facolt\u00e0 di Medicina dell'Universit\u00e0 di Pavia e non aveva un lavoro fisso. Il 6 maggio 1979 i coniugi Bossi hanno avuto un figlio, Riccardo, e la moglie ha dato al marito un ultimatum: un lavoro stabile \u00e8 necessario per portare avanti la famiglia. Nel 1982 Gigliola Guidali ha chiesto ed ottenuto la separazione. Pi\u00f9 tardi, in un'intervista, ha raccontato di aver voluto separarsi dopo aver scoperto che Bossi usciva tutte le mattine di casa con la valigetta da medico dicendole \u00abciao amore, vado in ospedale\u00bb, senza essersi per\u00f2 mai laureato in quanto gli mancavano sei esami. Il 21 gennaio 1994 Bossi si \u00e8 sposato in seconde nozze con Manuela Marrone, di origini siciliane, cofondatrice della Lega Lombarda, dalla quale ha avuto tre figli: Renzo (8 settembre 1988) detto, suo malgrado, \"Il Trota\" da quando suo padre lo defin\u00ec cos\u00ec nel 2008 in risposta a chi gli chiedeva se fosse il suo delfino, Roberto Libert\u00e0 (6 agosto 1990) ed Eridano Sirio (12 agosto 1995). Dal primogenito ha avuto nel 2004 la sua prima nipote.\nI familiari di Umberto Bossi sono stati a loro volta interessati da varie polemiche:\nControversie e procedimenti giudiziari.\nENIMONT.\nIl 5 gennaio 1994, al processo ENIMONT, Umberto Bossi ha riconosciuto la colpevolezza dell'amministratore del movimento Alessandro Patelli relativamente a un finanziamento illecito ricevuto dallo stesso da parte di Carlo Sama della Montedison. Dopo aver restituito integralmente la somma di di lire, raccolta dagli stessi militanti leghisti, e dopo l'allontanamento dal partito di Patelli, Umberto Bossi \u00e8 stato condannato con sentenza definitiva dalla Cassazione a 8 mesi di reclusione per violazione della legge sul finanziamento pubblico ai partiti.\nFatti di via Bellerio.\nPer i fatti di via Bellerio del 18 settembre 1996, che videro opposti alcuni militanti leghisti ad agenti di polizia inviati col compito di effettuare una perquisizione della sede del partito su ordine della magistratura della citt\u00e0 di Verona, Bossi \u00e8 stato condannato a 4 mesi, 20 giorni in meno rispetto a Roberto Maroni.\nVilipendio alla bandiera.\nUmberto Bossi \u00e8 stato condannato in contumacia ad un anno e quattro mesi di reclusione per il reato di vilipendio alla bandiera italiana per averla in due occasioni, il 26 luglio e il 14 settembre 1997, pubblicamente offesa: nella prima occasione ha usato la frase \"Quando vedo il tricolore mi incazzo. Il tricolore lo uso per pulirmi il culo\", nel secondo caso, rivolto a una signora che esponeva il tricolore, ha detto \"Il tricolore lo metta al cesso, signora\" ed ha chiosato \"Ho ordinato un camion di carta igienica tricolore personalmente, visto che \u00e8 un magistrato che dice che non posso avere la carta igienica tricolore\". Il Tribunale di Como concede all'imputato Umberto Bossi il beneficio della sospensione condizionale della pena e della non menzione della condanna nel certificato del casellario giudiziale. Il 15 giugno 2007 la Prima sezione penale della Cassazione, respingendo il ricorso presentato dalla difesa, lo ha condannato in via definitiva.\nPer il secondo evento si \u00e8 ricorso alla Camera, nel gennaio 2002, che non ha concesso l'autorizzazione a procedere nei confronti di Bossi, allora ministro delle Riforme per l'accusa di vilipendio alla bandiera, ma la Consulta ha annullato la delibera di insindacabilit\u00e0 parlamentare, nella sentenza 249 del 28 giugno 2006.\nGrazie alle modifiche intervenute con l'art.5 della Legge 24 febbraio 2006, n. 85 \"Modifiche al codice penale in materia di reati di opinione\" che all'art 5 modifica l'art. 292 del Codice Penale \"Vilipendio o danneggiamento alla bandiera o ad altro emblema dello Stato\" Bossi, originariamente condannato in via definitiva ad 1 anno e 4 mesi, ha visto la pena commutata nel pagamento di una sanzione di 3000 euro. Aveva inizialmente chiesto che anche la multa gli venisse tolta, in quanto europarlamentare, ma la Cassazione aveva rigettato il ricorso confermando la condanna a pagare euro di multa sebbene poi la sanzione sia stata interamente coperta da indulto.\nVilipendio al Capo dello Stato.\nBossi \u00e8 stato processato per giudizi sul conto di Oscar Luigi Scalfaro espressi nel 1993; \u00e8 stato assolto il 7 ottobre 1998 dal Tribunale di Milano, che ha riconosciuto l'insindacabilit\u00e0 delle opinioni espresse.\nIl 12 settembre 2018 \u00e8 stato condannato dalla Corte suprema di Cassazione ad 1 anno e 15 giorni di reclusione per vilipendio al Presidente della Repubblica nonch\u00e9 al pagamento di una multa di euro alla Cassa delle ammende. I fatti contestati risalgono al 29 dicembre 2011, quando ad Albino \u2013 in provincia di Bergamo \u2013 il fondatore della Lega aveva partecipato alla seconda edizione della festa locale \"Bergh\u00e9m Frecc\" organizzata dal Carroccio. In quell'occasione l\u2019ex leader della Lega insult\u00f2 l\u2019allora Presidente della Repubblica Giorgio Napolitano \u2013 chiamandolo \u00abterrone\u00bb e rivolgendogli il gesto delle corna \u2013 ma anche l\u2019allora premier Mario Monti. Tali condotte indussero alcuni cittadini a presentare un esposto alla Procura di Bergamo, competente a procedere contro Bossi. In primo grado, il tribunale di Bergamo nel 2015 lo condann\u00f2 a 18 mesi, pena poi ridotta in appello e confermata in Cassazione, sentenza per\u00f2 sospesa per le condizioni di salute dell'imputato.\nIl 5 dicembre 2019, il Presidente della Repubblica Sergio Mattarella emette un decreto di grazia per Bossi.\nDiffamazione dei magistrati.\nBossi ha subito una condanna a cinque mesi di reclusione nel novembre 1995 dal tribunale di Brescia, per diffamazione pluriaggravata nei riguardi di Agostino Abate, sostituto procuratore della citt\u00e0 di Varese, per eventi accaduti durante dei comizi. Nel settembre del 1996 \u00e8 stato iscritto nel registro degli indagati dalla procura di Padova per avere rivolto minacce alla magistratura..\nAttentato ai diritti politici dei cittadini.\nIl 7 maggio 1999 i giudici della Corte d\u2019Appello della citt\u00e0 di Brescia condanna Bossi a un anno per istigazione a delinquere ai danni di Gianfranco Fini e di altri esponenti di Alleanza Nazionale. Gli avvenimenti risalgono al 4 agosto 1995 quando, nel corso di due comizi a Brembate e ad Albano Sant'Alessandro, nella provincia bergamasca, aveva invitato i leghisti a cercare \"casa per casa i fascisti\" includendo gli esponenti di Alleanza Nazionale, definiti \"il fetore peggiore del Parlamento\".\nCentomila bergamaschi armati.\nBossi \u00e8 stato condannato a un anno di reclusione in primo grado per aver affermato che centomila bergamaschi erano pronti per lottare con le armi per la secessione.\nScandalo dei rimborsi elettorali.\nTruffa ai danni dello Stato.\nNel maggio 2012 Bossi \u00e8 stato iscritto nel registro degli indagati dalla procura di Milano con l'accusa di truffa ai danni dello Stato a causa dello scandalo dei rimborsi elettorali, ossia di aver usato denaro pubblico per esigenze personali (nell'ambito del cosiddetto \"scandalo Belsito\").\nIl 5 febbraio 2015 la Procura della Repubblica presso il Tribunale di Genova ha chiesto di rinviare a giudizio Bossi e il tesoriere Francesco Belsito per truffa sui rimborsi elettorali ai danni dello Stato (40 milioni di euro). L'inchiesta, da Milano, era stata trasferita a Genova per competenza territoriale. Nel 2018 riceve la condanna a 1 anno e 10 mesi per aver sottratto indebitamente allo stato circa 49 milioni di euro. Nell'agosto del 2019 viene prescritto il reato di truffa per Bossi e Belsito; la Cassazione conferma la confisca dei 49 milioni di euro alla Lega, mentre cadono le confische personali.\nAppropriazione indebita.\nIl 27 marzo 2017 nel processo \"The family\" il PM della Procura di Milano Paolo Filippini chiede per Bossi 2 anni e 3 mesi e 700 euro di multa per appropriazione indebita dei fondi del partito; per il figlio Renzo vengono chiesti 1 anni e 6 mesi (l'altro figlio Riccardo con rito abbreviato era stato condannato alla stessa pena), mentre per Francesco Belsito 2 anni e 6 mesi. Bossi senior avrebbe speso euro di fondi del partito per sue esigenze personali. Il 10 luglio l'ex leader del Carroccio viene condannato a 2 anni e 3 mesi. Il 23 gennaio 2019 dopo 7 anni circa si chiude il processo per i Bossi poich\u00e9 la IV Corte d\u2019appello di Milano ha disposto il non luogo a procedere in virt\u00f9 della mancata querela presentata nei loro confronti da parte della vittima ovvero la Lega in base a una norma introdotta dal governo Gentiloni; il Carroccio guidato da Matteo Salvini aveva denunciato solo l'ex tesoriere Francesco Belsito, che \u00e8 cos\u00ec l'unico condannato."}
{"id": "2205277", "revid": "287204", "url": "https://it.wikipedia.org/wiki?curid=2205277", "title": "Adnan Ahmed", "text": "Carriera.\nClub.\nHuddersfield Town.\nHa inizialmente fatto parte del settore giovanile del Bury, per poi entrare a far parte dell\"'Academy\" del Manchester United. Il debutto \u00e8 per\u00f2 arrivato con la maglia dell'Huddersfield Town.\nNonostante abbia giocato sempre poche partite, dall'esordio, la carriera di Ahmed \u00e8 stata perseguitata dagli infortuni. \u00c8 stato il primo calciatore ad essere espulso al Keepmoat Stadium, nuovo impianto dei Doncaster Rovers. Gli \u00e8 stato mostrato il cartellino rosso in seguito ad un fallo commesso su Mark McCammon, l'autore della prima rete al nuovo stadio. I \"Rovers\" si sono poi imposti per tre a zero.\nA gennaio 2007, Ahmed \u00e8 sembrato in procinto di trasferirsi al Lincoln City, che aveva mostrato interesse per lui. Dopo una settimana di provino, l'allenatore Peter Jackson ha dichiarato l'intenzione di ingaggiarlo. Comunque, nessun accordo \u00e8 stato raggiunto tra i club e il calciatore \u00e8 tornato all'Huddersfield.\nIl 9 maggio 2007, \u00e8 stato svincolato dal suo club. Ha poi giocato in Inghilterra dalla settima alla decima serie.\nTranmere Rovers.\nIl 25 maggio dello stesso anno, \u00e8 stato annunciato il passaggio di Ahmed ai Tranmere Rovers a parametro zero. \u00c8 diventato cos\u00ec il primo acquisto del tecnico Ronnie Moore.\nHa debuttato il 1\u00ba settembre 2007, subentrando a partita in corso nella sfida tra Yeovil Town e Tranmere, terminata con il punteggio di uno a uno. Nonostante il rapido esordio, nella sua prima stagione con il Tranmere \u00e8 sceso in campo in rare occasioni.\nProprio a causa della mancanza di presenze in prima squadra, Ahmed \u00e8 stato ceduto in prestito al Mansfield Town, nella Conference National, alla fine di ottobre 2008. Ha debuttato nel giorno della sconfitta esterna della sua squadra contro il Torquay United, il 1\u00ba novembre 2008. Ha segnato un calcio di rigore contro il Salisbury City, in una vittoria per tre a zero. Ha segnato un'altra rete ai danni del Weymouth, con un colpo di testa. Successivamente al ritorno al Tranmere, ha effettuato un provino con il Port Vale. Ci si \u00e8 trasferito in prestito il 21 gennaio 2009.\nNel 2009 si trasferisce al Ferencv\u00e1rosi, massima serie ungherese. L'anno dopo gioca nel Aboumoslem Mashhad, seconda serie pakistana.\nNel 2011 si trasferisce in Inghilterra, al Bradford Park Avenue militante in settima serie. Gioca poi con Nelson e Droylsden, dalla sesta alla decima serie inglese.\nNazionale.\nAhmed ha ricevuto la sua prima convocazione dalla Nazionale pakistana per la sfida contro l' del 22 ottobre 2007, valida per le qualificazioni al , dove il Pakistan \u00e8 stato pesantemente sconfitto per sette a zero. Ha poi giocato anche il ritorno, disputato ad Aleppo, in Siria.\nHa segnato la prima rete in Nazionale nell'umiliante sconfitta per sette a uno contro lo . Ha poi segnato un'altra rete ai danni dell'."}
{"id": "2205282", "revid": "53508", "url": "https://it.wikipedia.org/wiki?curid=2205282", "title": "Willem Janszoon", "text": "Sul finire del XVI secolo prese servizio nella Compagnia Olandese delle Indie Orientali, imbarcandosi verso il sud-est asiatico. Nel 1605 una spedizione esplorativa lo port\u00f2 a sbarcare sulla penisola di Capo York in Australia, di cui tracci\u00f2 la mappa, credendo che si trattasse di una estensione verso sud della Nuova Guinea. Al suo ritorno chiam\u00f2 il luogo Nuova Zelanda, nome che cadde in disuso, sostituito successivamente con quello di Australia.\nBiografia.\nNulla si conosce sui primi anni di vita di Willem Janszoon. Nacque il 30 novembre 1570, forse a Rotterdam nei Paesi Bassi. Le prime notizie riguardano il suo arruolamento nella \"Oude compagnie\", una delle antenate della Compagnia Olandese delle Indie Orientali (\"Verenigde Oostindische Compagnie\" o \"VOC\"), come ufficiale in seconda della \"Hollandia\", appartenente alla seconda flotta di stanza presso le Indie Orientali Olandesi nel 1598.\nIl 5 maggio 1601, si imbarc\u00f2 nuovamente per le Indie Orientali come capitano della \"Lam\", una delle tre navi della flotta di Joris van Spilbergen.\nJanszoon part\u00ec nuovamente dall'Olanda verso le Indie Orientali, per la terza volta, il 18 dicembre 1603, come capitano della \"Duyfken\" (o \"Duijfken\", vale a dire \"Piccola colomba\"), una delle dodici navi della grande flotta di Steven van der Hagen. Una volta nelle Indie, Janszoon fu spedito in ricognizione alla ricerca di nuovi sbocchi commerciali, in particolare nella \"grande terra di Nuova Guinea e altre terre meridionali e orientali\".\nPrimo viaggio in Australia (1605-1606).\nIl 18 novembre 1605, la \"Duyfken\" navig\u00f2 da Bantam verso la costa occidentale della Nuova Guinea: Janszoon raggiunse il bordo orientale del Mare degli Arafura, senza avvistare lo Stretto di Torres, virando nel Golfo di Carpentaria.\nIl 26 febbraio 1606, sbarc\u00f2 sulle rive del fiume Pennefather, che sfocia sulla costa occidentale della Penisola di Capo York nel Queensland, vicino all'attuale citt\u00e0 di Weipa: si tratta del primo sbarco documentato di un europeo sul continente australiano.\nJanszoon prosegu\u00ec, disegnando la mappa delle coste australiane per circa 320\u00a0km, ritenendole un'estensione verso sud della Nuova Guinea. Trovando la zona paludosa e la gente inospitale (dieci dei suoi uomini vennero uccisi in varie spedizioni lungo la costa), una volta nei pressi di Capo Keerweer (vale a dire \"Dietrofront\"), a sud della Baia di Albatross, decise di ritornare, nel giugno del 1606, a Bantam. Ribattezz\u00f2 la terra appena scoperta \"Nieu Zelandt\" in onore della provincia olandese della Zelanda: la denominazione non ebbe successo ma sarebbe stata riutilizzata in seguito da Abel Tasman per designare la Nuova Zelanda.\nDurante le sue esplorazioni, la \"Duyfken\" navig\u00f2 le acque dello Stretto di Torres nel marzo del 1606, alcune settimane prima che Luis V\u00e1ez de Torres lo attraversasse.\nJanszoon torn\u00f2 in Olanda ritenendo che la costa sud della Nuova Guinea fosse unita alla terra che lui aveva esplorato, tanto che le mappe olandesi riprodussero l'errore per molti anni.\nAnche se sono state avanzate delle ipotesi che ritengono che, prima ancora, altri navigatori dalla Cina, Francia o Portogallo possano aver scoperto Australia, la \"Duyfken\" \u00e8 stato il primo vascello europeo che in maniera documentata ha toccato il suolo australiano.\nSecondo viaggio in Australia.\nJanszoon riport\u00f2 che il 31 luglio 1618 era sbarcato su un'isola a una latitudine di 22\u00b0 sud, lunga 22 miglia, a circa 240 miglia sud-sudest dello Stretto della Sonda. Il luogo viene generalmente identificato come la descrizione della penisola che va da Punta Cloates () a Capo Nord-Ovest () lungo la costa dell'Australia Occidentale, che Janszoon ritenne erroneamente fosse un'isola, non avendola circumnavigata.\nVita politica.\nJanszoon lavor\u00f2 nelle Indie Orientali Olandesi a pi\u00f9 riprese: 1603\u201311, 1612\u201316, compreso il periodo in cui fu governatore di Forte Henricus in Solor (Indonesia) e 1618\u201328, durante il quale fu ammiraglio della flotta olandese e governatore di Banda (1623\u201327).\nFu premiato, nel 1619, con una catena d'oro del valore di 1,000 fiorini, per aver preso parte alla cattura di quattro navi della Compagnia Inglese delle Indie Orientali, le quali avevano aiutato i giavanesi nella difesa di Batavia, l'attuale Giacarta, contro gli olandesi.\nTorn\u00f2 a Batavia nel giugno del 1627 e subito dopo, in qualit\u00e0 di ammiraglio di una flotta di otto vascelli, si rec\u00f2 in India per una missione diplomatica. Il 4 dicembre 1628, part\u00ec verso l'Olanda e, il 16 luglio 1629, rifer\u00ec sullo stato delle Indie all'Aia. Aveva probabilmente sessant'anni e voleva ritirarsi dopo una vita coronata da successo ma molto faticosa al servizio del suo paese.\nNulla si sa dei suoi ultimi giorni di vita: si ritiene che sia morto nel 1630.\nDocumenti.\nIl diario di bordo scritto durante il viaggio di Janszoon del 1606 \u00e8 andato perduto.\nLa mappa delle coste australiane disegnata sulla \"Duyfken\", che mostra il luogo del primo sbarco in Australia, ha avuto miglior sorte: essa era ancora disponibile ad Amsterdam quando, nel 1622, Hessel Gerritsz tracci\u00f2 la \"Mappa del Pacifico\" e la piazz\u00f2 su quella tracciata sulla Duyfken, ottenendo cos\u00ec la prima mappa dell'Australia.\nDi quest'ultima, intorno al 1670, venne fatta una copia che and\u00f2 a finire nella Biblioteca Imperiale di Vienna, dove rimase dimenticata per duecento anni.\nLa mappa fa parte dell'\"Atlas Maior di Van der Hem\" (versione ampliata dell'atlante di Willem Blaeu con l'aggiunta di altre mappe e disegni da parte di \"Laurens Van der Hem\"), portato a Vienna nel 1730 dal principe Eugenio di Savoia."}
{"id": "2205290", "revid": "33277", "url": "https://it.wikipedia.org/wiki?curid=2205290", "title": "L\u00e9on Dehon", "text": ""}
{"id": "2205292", "revid": "228587", "url": "https://it.wikipedia.org/wiki?curid=2205292", "title": "Travelcard Zone 2", "text": "Travelcard Zone 2 \u00e8 la seconda zona pi\u00f9 centrale del Transport for London, costituita da sei zone (approssimativamente concentriche) utili per calcolare il costo delle tariffe per il servizio intermodale di trasporto che consente l'uso della Metropolitana di Londra e della Docklands Light Railway. Essa \u00e8 una tariffa Travelcard, caricabile sulla Oyster Card ed applicabile all'utilizzo integrato del bus e della metropolitana. \nStazioni.\nLe seguenti stazioni sono ubicate nella Zona 2:"}
{"id": "2205293", "revid": "164044", "url": "https://it.wikipedia.org/wiki?curid=2205293", "title": "Port Vale F.C.", "text": ""}
{"id": "2205294", "revid": "287204", "url": "https://it.wikipedia.org/wiki?curid=2205294", "title": "Cratere Tarunzio", "text": "Tarunzio, o Taruntius secondo la denominazione ufficiale, \u00e8 un cratere lunare sul lato nordoccidentale del Mare Fecunditatis. A nordovest si trova il cratere effusivo cratere Lawrence, e a nord giacciono i crateri Watts e da Vinci. La superficie in prossimit\u00e0 di Tarunzio ha un numero insolito di crateri fantasma e caratteristiche di effusioni laviche, specialmente a sudovest del Mare Fecunditatis.\nIl margine esterno di Tarunzio \u00e8 basso poco rilevato, ma d\u00e0 vita, soprattutto a nord e sudovest, ad un complesso bastione, attraversato da venature, sul vicino mare lunare. Il bordo \u00e8 interrotto a nordovest dal piccolo cratere Cameron. Il bordo interno \u00e8 privo di terrazzamenti, ma l'interno del cratere presenta un insolito bordo interiore concentrico, fortemente usurato e irregolare. \u00c8 un cratere derivante dalla fratturazione del fondo, probabilmente determinata dal sollevamento e intrusione nell'interno di materiali del mare, provenienti dal basso. Vi \u00e8 un complesso centrale di modeste cime nel mezzo del fondo interno relativamente piatto. Vi sono inoltre alcuni sottili canali lunari, i cosiddetti \"rima\", disposti in maniera concentrica al bordo.\nIl cratere ha una coppia di deboli macchie scure. Una \u00e8 localizzata proprio a sud del picco centrale mentre l'altra giace sui fianchi del bordo settentrionale presso Cameron. Si tratta probabilmente del risultato del deposito di ceneri vulcaniche dovuto a deboli venti. Tarunzio possiede una formazione radiale che si estende per un raggio di oltre 600 chilometri, e ha probabilmente un'et\u00e0 inferiore al miliardo di anni.\nIl personaggio eponimo \u00e8 Lucio Tarunzio Firmano (I secolo a.C.), matematico ed astronomo dell'antica Roma.\nCrateri satelliti.\nAlcuni crateri minori situati in prossimit\u00e0 di Taruntius sono convenzionalmente identificati, sulle mappe lunari, attraverso una lettera associata al nome.\nI seguenti crateri sono stati rinominati dalla International Astronomical Union:"}
{"id": "2205297", "revid": "21773188", "url": "https://it.wikipedia.org/wiki?curid=2205297", "title": "Lucio Tarunzio Firmano", "text": ""}
{"id": "2205299", "revid": "767487", "url": "https://it.wikipedia.org/wiki?curid=2205299", "title": "Terra bassa", "text": "Terra bassa, noto anche come Bassopiano, (\"Tiefland\") \u00e8 un film del 1954 diretto da Leni Riefenstahl.\nLa storia della vorticosa e lunga produzione inizia nel 1934, quando la Riefenstahl scrive le prime bozze di sceneggiatura e riesce a procedere con la lavorazione tra il 1940 e il 1944, ma \u00e8 costretta a sospenderla e rinviarla a causa del conflitto in corso.\nNel 1954, tuttavia, con la fine della guerra e la possibilit\u00e0 di ultimare il film, Leni Riefenstahl riprende il materiale girato e procede col montaggio riuscendo a pubblicare la pellicola l'11 febbraio. \nNegli oltre dieci anni spesi per la produzione, il film \u00e8 entrato nella storia del cinema aggiudicandosi un posto nel Guinness dei primati come il \"lungometraggio con la produzione pi\u00f9 lunga della storia\". Nel 1993 tale primato and\u00f2 invece a \"The Thief and the Cobbler\", film d'animazione di Richard Williams, la cui produzione dur\u00f2 ben 31 anni.\nTrama.\nPedro \u00e8 un pastore eremita in attivit\u00e0 presso i monti Pirenei, ma la sua vita cambia del tutto quando il suo gregge viene attaccato da un lupo solitario, e lui per difendere i suoi animali strangola la bestia.\nIntanto in Catalogna, Don Sebastiano, marchese di Roccabruno, \u00e8 in procinto di costruire un canale per favorire le attivit\u00e0 agricole della pianura cos\u00ec da sostenere anche la mandria di tori che possiede nel suo terreno.\nIl programma di Don Sebastiano sembra per\u00f2 destinato a naufragare, infatti i contadini sono in una profonda crisi e hanno alcuni debiti con altri proprietari terrieri, e non possono assicurare il loro apporto finanziario al progetto.\nIl marchese ha anche in serbo un futuro matrimonio con Donna Amelia, ma i due si allontanano per un po' dopo un diverbio abbastanza acceso.\nNel villaggio della pianura arriva intanto Marta, una mendicante con la passione per la danza, che d\u00e0 vitto e alloggio ai villeggianti pi\u00f9 poveri. Il marchese si innamora di Marta e decide di conoscerla, tuttavia il suo carattere \u00e8 molto restrittivo e la tratta come una serva.\nI due non vanno d'accordo, mentre Marta \u00e8 bonaria e altruista, Sebastiano \u00e8 avaro, infatti le nega pi\u00f9 volte di regalare danaro ai contadini pi\u00f9 poveri, e all'ennesimo rifiuto lei fugge altrove.\nTorna in scena Pedro, che accoglie Marta dopo un lungo viaggio in fuga dal marchese. I due sembrano andare molto d'accordo. \nNel frattempo Sebastiano contatta alcuni suoi uomini per ricercare la sua ultima donna, e cerca invano di trovare le finanze necessarie per il suo progetto agricolo.\nI destini dei quattro protagonisti si incrociano: Amelia ripensa al rapporto con il marchese e si decide a sposarlo; Marta torna al castello come reggente, ma \u00e8 solo parte di un losco piano organizzato da Sebastiano al fine di controllare entrambe le donne; in ultimo Pedro trova lavoro come bracciante presso il mulino del marchese, ma lo fa solo per seguire l'amata Marta che vuole sposare.\nLa situazione tra Marta e Pedro si fa rovinosa, lei pensa che l'uomo non sia ci\u00f2 che ha creduto sino ad ora dopo averlo visto in compagnia di Sebastiano, ma alla fine ripensa al loro rapporto cercando di pacificare capendo di provare amore per lui.\nIn un diverbio tra le due coppie causato dal progetto agricolo e dagli intrighi amorosi, Sebastiano e Pedro si affrontano a mani nude, e costretto a vivere o morire Pedro strangola il marchese cos\u00ec come fece con il lupo solitario.\nInfine, si vedono Marta e Pedro recarsi sui Pirenei alla capanna di lui per condurre una vita tranquilla e dedita alla pastorizia.\nProduzione.\nLeni Riefenstahl inizia a lavorare a una sceneggiatura nel 1934, ma \u00e8 costretta ad abbandonarla per dedicarsi ad alcuni film di propaganda per il regime nazista. \nGrazie alle amicizie influenti nel governo, Leni convince Adolf Hitler ad aiutarla nella costruzione della \"Riefenstahl Film\", uno dei pochi studi fuori dal controllo di Joseph Goebbels, allora a capo del cinema propagandistico nazista.\nLe riprese iniziano nel 1940 in Spagna, ma per motivi economici e politici il cast \u00e8 costretto a spostarsi in Italia (Alpi, Dolomiti) e Germania (Babelsberg Studios, Monti del Karwendel). \nIl villaggio fittizio di Roccabruna \u00e8 stato ricostruito nella localit\u00e0 tedesca Mittenwald.\nLa stampa tedesca era in attesa della riuscita del film, e ne annunci\u00f2 una distribuzione gi\u00e0 nel 1941; tuttavia i problemi bellici vigenti nel Reich, uniti all'eccessiva spesa stimata e alle pessime condizioni meteorologiche delle Alpi costrinsero la Riefenstahl a sospendere la produzione.\nIl bilancio finale dell'intero ciclo di produzione (1934-1954) \u00e8 costato 8.500.000 Reichsmark, cifra esorbitante pi\u00f9 volte criticata da Goebbels e altre personalit\u00e0 attive nel cinema nazista.\nControversie.\nLe polemiche riguardo al film iniziano quando le riprese si spostano dalla Spagna verso Germania e Italia. \nLeni Riefenstahl si reca infatti sulle Dolomiti in Val Sarentino pagando un extra alle comparse e figuranti che qui trova.\nTuttavia, oltre ai nativi del luogo di origine alpina, la regista tedesca vuole dei profili mediterranei, tipici della Spagna, e per questo sceglie minori e adulti di origine Rom e Sinti presi nei campi di concentramento \"Zigeunerlager\".\nTra il 1940 e il 1942 sono stati scelti 51 tra Rom e Sinti del campo di sterminio Maxglan-Leopoldskron nelle vicinanze di Salisburgo.\nAltri 66 prigionieri zingari sono stati prelevati dal campo di Marzahn per filmare gli interni ai Babelsberg Studios. Questi ulteriori nomadi, specialmente i bimbi Sinti, sono stati utilizzati per le scene al villaggio di Pedro.\nAlla fine della guerra mondiale, la Riefenstahl \u00e8 stata accusata di favoreggiamento al regime nazista per la scelta degli zingari successivamente portati nei campi di sterminio dopo le riprese, tuttavia nessun nomade partecipe alla pellicola ha mai testimoniato pro o contro lei.\nQuesta problematica controversia \u00e8 stata ripresa nell'immediato 1949 dalla rivista tedesca \"Revue\", che pubblicando i documenti di alcuni nomadi presenti nel film ha mostrato che effettivamente sono stati poi trasferiti in campi di sterminio quali Auschwitz come forza lavoro e molti di essi sono morti.\nAlcuni superstiti Sinti hanno dichiarato di essere stati maltrattati, altri hanno preferito non parlare.\nLa regista al riguardo si \u00e8 sempre detta ignara del fatto che i figuranti nomadi fossero stati poi inviati nei campi di sterminio nazisti, sostenendo anzi di aver rivisto tutte le comparse nel dopoguerra.\nNel 1982 viene girato \"Zeit des Schweigens und der Dunkelheit\", un documentario-ricerca di Nina Gladitz per trovare informazioni sui nomadi utilizzati nel film.\nLa Gladitz \u00e8 stata successivamente citata in giudizio da Riefenstahl per diffamazione dopo quattro anni il processo si concluse con la vittoria di Nina Gladitz, tuttavia il suo lavoro rest\u00f2 a lungo ostracizzato.\nEdizioni home video.\nDVD.\nEsiste al momento una sola edizione italiana Home-Video del film, edita da DNA Srl, inclusa come Extra nel DVD del film \"La bella maledetta\" (Das blaue Licht, 1932) di Leni Riefenstahl. Questa edizione non \u00e8 doppiata. Il film \u00e8 stato editato e sottotitolato in italiano con il contributo dello studioso di Storia del Cinema Riccardo Cusin. Questa versione \u00e8 disponibile anche in streaming su alcune piattaforme."}
{"id": "2205300", "revid": "21773224", "url": "https://it.wikipedia.org/wiki?curid=2205300", "title": "Palinsesto (planetologia)", "text": ""}
{"id": "2205302", "revid": "21773241", "url": "https://it.wikipedia.org/wiki?curid=2205302", "title": "Crateri fantasma", "text": ""}
{"id": "2205314", "revid": "15756", "url": "https://it.wikipedia.org/wiki?curid=2205314", "title": "Cabal (film)", "text": "Cabal (\"Night Breed\") \u00e8 un film del 1990 scritto e diretto da Clive Barker.\nIl film, prodotto dalla societ\u00e0 Morgan Creek Productions, \u00e8 un adattamento cinematografico dell'omonimo romanzo scritto dal regista britannico.\nTrama.\nAaron Boone \u00e8 tormentato da incubi spaventosi di cui sono protagonisti dei mostri, in particolare nei suoi sogni appare una strana citt\u00e0, \"Midian\"..., popolata da orribili creature. Su consiglio della sua ragazza Lori, il giovane \u00e8 in cura dal dottor Decker, uno psicanalista che in realt\u00e0 \u00e8 un feroce serial killer. Decker aumenta le angosce di Boone fino a persuaderlo di essere il maniaco che ha recentemente sterminato molte famiglie.\nAlla fine di una seduta, il dottore d\u00e0 a Boone una boccetta di LSD, fingendo sia litio. Il giovane, in preda al delirio, viene investito da un camion e ricoverato in ospedale. Ancora sotto l'influenza della sostanza psichedelica, Boone parte alla ricerca della misteriosa \"Midian\" in cui si rifugiano i mostri protagonisti dei suoi sogni. Arrivato in un vecchio cimitero abbandonato, vi incontra alcuni uomini dall'aspetto orribile, uno dei quali, mordendolo alla spalla, lo condanna a divenire un mostro egli stesso. Il giovane fugge allora dal cimitero, ma trova fuori la polizia, guidata da Decker, che ha persuaso tutti della sua colpevolezza. La polizia, su istigazione del dottore, spara a Boone, uccidendolo.\nDopo che Lori lo ha identificato all'obitorio, il morto torna a vivere e raggiunge Midian per condurvi l'esistenza notturna dei mostri. Lori inizia a investigare su Midian e a cercare Boone, tallonata da Decker, ma anche dalla polizia, che non crede pi\u00f9 alla morte del ragazzo e vuole catturare il presunto autore delle stragi.\nQuando la polizia e Decker penetrano nel mondo sotterraneo di Midian, si scatena una violenta battaglia, durante la quale vengono distrutti col fuoco moltissimi mostri e il loro rifugio. Ma alla fine, dopo aver riabbracciato Lori, Boone combatte un duello mortale col diabolico Decker, e lo uccide. Il giovane \u00e8 l'eroe, di nome Cabal, indicato dalla leggenda come salvatore di Midian, e destinato a far risorgere il mondo dei mostri, che sono da sempre espressione delle colpe degli uomini, e loro vittime.\nCast.\nIl cattivo del film, un pazzo dottore serial killer, \u00e8 interpretato dall'amico-regista David Cronenberg. Doug Bradley, il Pinhead di \"Hellraiser\" \u00e8 nei panni di Dirk Lylesberg.\nDistribuzione.\nData di uscita.\nIl film venne distribuito in varie nazioni, fra cui:\nAccoglienza.\nCritica.\nLa pellicola \u00e8 stata definita ripetitiva, disordinata e confusa. anche se tecnicamente impeccabile. Maurizio Porro afferm\u00f2 che il \"regista fall\u00ec nell'intento di portare il tema portante dal \u00abfantastico\u00bb al \u00abmitologico\u00bb\".\nEdizioni home video.\nL'interesse su \"Nightbreed\" \u00e8 destinato ad aumentare con l'uscita in Blu-ray della \"Director's Cut\" del film il 28 ottobre 2014, esito finale di un progetto a lungo richiesto dai fan: all'epoca dell'uscita del film Barker non aveva ottenuto dai produttori il \"final cut\" del lungometraggio, pertanto la versione proiettata al cinema era stata decurtata di oltre 40 minuti rispetto alla durata originale (145 minuti); per diversi anni tanti appassionati del film, riuniti nel movimento \"Occupy Midian\", hanno effettuato meticolose ricerche per trovare copie della versione integrale, attraverso vecchie pellicole o videocassette, e hanno organizzato diverse iniziative per finanziare un eventuale restauro. Pian piano Nightbreed \u00e8 stato ricostruito mettendo insieme le scene mancanti ritrovate nella qualit\u00e0 pi\u00f9 accettabile, e la versione risultante da questa operazione \u00e8 stata denominata \"Cabal Cut\": in questa veste il film \u00e8 stato proiettato in diverse rassegne horror, nel corso delle quali sono state anche registrate iniziative e petizioni per una distribuzione in home video.\nNel 2013 le richieste dei fan vengono finalmente esaudite quando la casa di distribuzione statunitense Shout Factory annuncia che avrebbe provveduto a distribuire il film in DVD e Blu-ray, e appena un anno dopo arriva anche la notizia del ritrovamento di copie della pellicola in ottimo stato. Da questi nuovi materiali \u00e8 stato possibile estrapolare tutte le scene mancanti della versione integrale, perci\u00f2 di comune accordo con Barker viene avviato un restauro definitivo: il film viene rimontato e revisionato con la supervisione e l'approvazione del regista, dando vita all'attesissima Director's Cut.\nAltri media.\nFumetti.\nIl film \u00e8 stato adattato in quattro albi a fumetti (comic book in originale) per l'etichetta Epic Comics (fondata dalla Marvel Comics). Dato il successo iniziale la serie \u00e8 proseguita oltre il n.4 divenendo una serie regolare che si \u00e8 conclusa dopo 25 numeri e ha permesso di espandere la mitologia della storia e dei suoi personaggi. Il progetto si inserisce nell'accordo tra Clive Barker e la Marvel (tra il 1989 e il 1993) per produrre una linea di fumetti horror indirizzati ad un pubblico adulto e distribuiti dalla \"Epic\". La collaborazione inizia nel 1989 con la serie \"Hellraiser\" per arrivare ad includere la miniserie \"Book of the Damned\", i quattro albi unici \"Book of the Damned II\", \"Book of the Damned III\", \"Hellraiser Dark Holiday Special\", \"Hellraiser Summer Special\". Oltre alla serie regolare \"Nightbreed\", esce anche una miniserie in due numeri che vede l'incontro/scontro dei personaggi delle storie di Hellraiser con quelli di Nightbreed. IL titolo dell'opera \u00e8 \"Hellraiser/NightBreed: Jihad\" ed evidenzia come le principali opere di Barker si inseriscano in un unico universo narrativo. Una storia breve e inedita con personaggi di Nighbreed viene pubblicata nel n.2 della miniserie antologica \"Epic\" pubblicata nel 1992. L'ultimo albo a fumetti legato a quest'opera di Barker e distribuito dalla \"Epic Comics\" \u00e8 numero finale della serie regolare \"Nightbreed\" (il n.25) con data di copertina marzo 1993.\nA distanza di oltre vent'anni la casa editrice statunitense Boom!Studios torna a pubblicare una serie a fumetti dal titolo \"Clive Barker's Nightbreed\" e si propone di riallacciarsi agli eventi del film cos\u00ec come era stato originariamente concepito da Barker. Il primo numero esce a maggio 2014 e vede ai testi Marc Andreyko e ai disegni Piotr Kowalski. Il primo \u00e8 reduce dal successo ottenuto con la serie Batwoman per la DC Comics (all'interno del rilancio The New 52) e Kowalski si \u00e8 messo in evidenza realizzando una miniserie su Hulk per l'etichetta Marvel Knights. L'opera \u00e8 supervisionata da Bean Mears e Mark Miller. Questi hanno gi\u00e0 collaborato con i Boom!Studios per l'adattamento e/o creazione di storie legate alle opere di Barker. Nella nuova serie gli autori si propongono di esplorare le vicende dei mostri che compongono la trib\u00f9 segreta di Midian in differenti periodi storici e del loro difficile rapporto con gli esseri umani. In contemporanea a Nightbreed, la casa editrice pubblica anche la miniserie \"Clive Barker's Next Testament\" (per i testi di Mark Miller) e \"Hellraiser: Bestiary\" (miniserie antologica che, tra gli altri, vede ai testi Mark Miller e Ben Meares).\nTelevisione.\nA luglio 2014, poco dopo il rilancio della serie a fumetti, Clive Barker disse di essere interessato allo sviluppo di una serie televisiva su Nightbreed , di cui Mark Miller avrebbe gi\u00e0 realizzato le prime sceneggiature. Al momento nessun network \u00e8 interessato allo sviluppo dello show ma Barker e Miller sono ottimisti \"perch\u00e9 le produzioni televisive sono in continuo sviluppo e miglioramento, per questo hanno bisogno di idee su cui investire\".\nVideogiochi.\nNel 1990 la Ocean Software pubblic\u00f2 due videogiochi tratti con licenza ufficiale dal film: \"Nightbreed\", a volte sottotitolato \"The Action Game\", per molti home computer a 8 bit e a 16 bit dell'epoca, e \"\" solo per i computer a 16 bit.\nEra in progetto alla Ocean anche un terzo gioco su \"Cabal\", un videogioco di ruolo sviluppato dalla Imagitec Design che venne menzionato dalla stampa, ma il progetto venne abbandonato in corso d'opera; parte di ci\u00f2 che era stato realizzato venne riutilizzato per produrre \"Daemonsgate\" (1993)."}
{"id": "2205329", "revid": "1544245", "url": "https://it.wikipedia.org/wiki?curid=2205329", "title": "Helena (My Chemical Romance)", "text": "Helena (conosciuto anche come Helena (So Long &amp; Goodnight)) \u00e8 il terzo singolo estratto dal secondo album \"Three Cheers for Sweet Revenge\" dei My Chemical Romance, pubblicato il 23 maggio 2005.\nLa canzone \u00e8 dedicata alla nonna del cantante Gerard Way e del bassista Mikey Way, Elena Lee Rush, che era stata molto vicina alla band prima di morire.\nVideo musicale.\nIl video musicale \u00e8 stato girato nella chiesa presbiteriana di Immanuel, Wilshire Boulevard, Los Angeles, in California, da Marc Webb e coreografato da Michael Rooney. Il video tratta di un funerale, in cui il gruppo suona il brano e trasporta una bara, mentre i presenti alla cerimonia danzano all'interno della chiesa e sotto la pioggia.\nDurante il \"making of\" del video, che si trova come contenuto bonus nel DVD \"Life on the Murder Scene\", \u00e8 stato osservato che Frank Iero, mentre scherza sulla sua altezza, in realt\u00e0 non porta alcun peso della bara, e che essa era invece portata dagli altri membri della band e da Cameron. "}
{"id": "2205331", "revid": "21773713", "url": "https://it.wikipedia.org/wiki?curid=2205331", "title": "Fonti primarie", "text": ""}
{"id": "2205338", "revid": "33689", "url": "https://it.wikipedia.org/wiki?curid=2205338", "title": "Filippo (console 408)", "text": "Nel 408 fu console \"posterior\", assieme ad Anicio Auchenio Basso."}
{"id": "2205340", "revid": "1904508", "url": "https://it.wikipedia.org/wiki?curid=2205340", "title": "Cesare Saldini", "text": "Biografia.\nLaureato al Regio Istituto Tecnico Superiore (in seguito Politecnico di Milano), \u00e8 stato una delle principali figure di tecnico nell'Italia post risorgimentale, interessato alla progettazione, al riordino e alla razionalizzazione degli opifici e delle attivit\u00e0 manifatturiere dell'epoca.\nNella progettazione di numerosi edifici industriali \u00e8 stato importante il suo innovativo lavoro nel campo delle normative antinfortunistiche.Tra i suoi progetti si ricorda quello dello storico \"Mulino Barca\" a Rivoli (TO) (1891-92).\nFu per lunghi anni consigliere della milanese Societ\u00e0 Umanitaria nel cui ambito si dedic\u00f2 all'assistenza e all'educazione popolare.\n\u00c8 stato il terzo direttore del Regio Istituto Tecnico (che solo anni dopo si doter\u00e0 della figura un rettore). Fu in carica per breve tempo, dal 1921 al 1922, anno della sua morte."}
{"id": "2205346", "revid": "123100756", "url": "https://it.wikipedia.org/wiki?curid=2205346", "title": "Spartacus International Gay Guide", "text": "La Spartacus International Gay Guide \u00e8 una guida per il turismo LGBT diffusa a livello internazionale nata nel 1970. \u00c8 pubblicata in cinque lingue (inglese, tedesco, francese, spagnolo e italiano) e ha una cadenza annuale. La guida \u00e8 pubblicata dell'editore GayGuide UG, con sede a Berlino in Germania. La tiratura attuale oscilla tra le 100\u00a0000 e 75\u00a0000 copie, di cui circa il 70% \u00e8 venduto al di fuori dell'Unione europea.\nPanoramica.\nIl manuale \u00e8 organizzato in singole sezioni ognuna delle quali, in ordine alfabetico secondo la lingua inglese, \u00e8 dedicata a uno Stato differente con brevi testi in diverse lingue per tutti i paesi.\nPer ogni Stato \u00e8 menzionata una panoramica riguardante le leggi sull'omosessualit\u00e0 applicabili e il livello di omofobia della societ\u00e0 avvertendo il lettore sulle destinazioni in cui le persone dichiaratamente omosessuali sono perseguitate o perseguibili da legge e forze di polizia. Ulteriore spazio \u00e8 destinato alla descrizione delle pi\u00f9 importanti destinazioni gay del paese. Per ogni localit\u00e0 menzionata vengono elencati gli indirizzi e numeri di telefono di organizzazioni a tematica LGBT e strutture ricettive specializzate nell'accoglienza del pubblico omosessuale tra cui bar, alberghi, saune e spiagge."}
{"id": "2205350", "revid": "599", "url": "https://it.wikipedia.org/wiki?curid=2205350", "title": "James Gregory (matematico)", "text": ""}
{"id": "2205351", "revid": "1573940", "url": "https://it.wikipedia.org/wiki?curid=2205351", "title": "European Beer Consumers' Union", "text": "La European Beer Consumers' Union (conosciuta anche come \"EBCU\"), \u00e8 un'organizzazione indipendente di consumatori internazionali, non religiosa e apolitica, ed \u00e8 stata fondata nel maggio 1990 a Bruges da tre organizzazioni di consumatori nazionali europee della birra, la CAMRA (Regno Unito), l'Objectieve Bierproevers (Belgio) e il PINT (Paesi Bassi). Nel marzo del 2002 l'Objectieve Bierproevers \u00e8 stato rimpiazzato dallo ZYTHOS.\nObiettivi.\nIl sindacato della compagnia a livello europeo ha come obiettivo di:\nMembri associati (2016).\nLa European Beer Consumers' Union ha 14 componenti:\nCuriosit\u00e0.\nIn giugno 2008 tutte le organizzazioni hanno firmato su una costituzione scritta, un punto di riferimento nella cooperazione europea che prova che la birra conduce dove altre temono di percorrere.\nLa costituzione ha definito gli obiettivi e la struttura convenzionali, con la visione del presidente Terry Lock che ha definito il ruolo della birra tradizionale come componente principale di cultura, storia e vita quotidiana europea."}
{"id": "2205352", "revid": "135224", "url": "https://it.wikipedia.org/wiki?curid=2205352", "title": "Metedrina", "text": ""}
{"id": "2205353", "revid": "254059", "url": "https://it.wikipedia.org/wiki?curid=2205353", "title": "Pietro Sforza Pallavicino", "text": "Biografia.\nInfanzia e formazione.\nNacque a Roma dal marchese Alessandro Pallavicino, figlio adottivo di Sforza Pallavicino, celebre generale della Repubblica di Venezia, e da Francesca Sforza dei duchi di Segni, gi\u00e0 vedova di Ascanio della Cornia. Il nome Sforza che gli venne imposto \u00e8 un omaggio al celebre nonno e non, come molti hanno creduto, un secondo cognome, mutuato dalla madre. \nDiscendente dalla linea di Parma della antica e nobile casa dei Marchesi Pallavicino, primogenito della sua famiglia, rinunci\u00f2 al diritto di primogenitura per accedere al sacerdozio.\nDopo gli studi elementari (in casa come d'uso nelle famiglie nobili) entr\u00f2 come esterno al Collegio Romano, dove si applic\u00f2 soprattutto alla filosofia, sotto la guida di Vincenzo Aragna, e alla giurisprudenza. Inizia allora i primi esperimenti poetici, seguiti ed incoraggiati, tra gli altri, dal cardinale Ottavio Bandini e da Giovanni Battista Rinuccini, il futuro arcivescovo di Fermo al quale dedicher\u00e0 il suo \"Trattato dello stile e del dialogo\".\nInizio della carriera.\nConsegu\u00ec sia il dottorato in filosofia che quello in giurisprudenza nel 1625. Decise quindi di iscriversi al corso tenuto dal celebre teologo spagnolo Juan de Lugo, futuro cardinale; si laure\u00f2 quindi in teologia nel 1628 (la tesi, \"De universa Theologia\", \u00e8 conservata manoscritta). Papa Urbano VIII, al quale Pallavicino aveva accortamente dedicato la propria tesi, lo nomin\u00f2 \"referendarius utriusque signatur\u00e6\" e membro delle congregazioni del Buon Governo e dell'Immunit\u00e0 ecclesiastica, assegnandogli una pensione di 250 scudi.\nPallavicino inizi\u00f2 a tenere lezioni di filosofia presso il palazzo del cardinale Maurizio di Savoia e nello stesso periodo fu accolto nell'Accademia degli Umoristi (della quale fu per un certo periodo Principe); frequentando Virginio Cesarini, conobbe alcune delle personalit\u00e0 di spicco della cultura romana, tra le quali Agostino Mascardi, Fulvio Testi, John Barclay e Giulio Strozzi.\nFu tanto noto che Alessandro Tassoni lo lod\u00f2 in un'ottava della sua Secchia rapita e che il giovane senese Fabio Chigi (il futuro papa Alessandro VII), appena giunto a Roma, volle conoscerlo, tanto da divenirne amico e da entrare nell'Accademia degli Umoristi.\nIl suo amico Giovanni Ciampoli, Segretario \"dei Brevi\", cadde in disgrazia, tra l'altro a causa dell'amicizia con Galileo Galilei. Anche la posizione di Pallavicino presso la corte papale fu gravemente colpita. Nel 1632 fu nominato Governatore di Jesi, Orvieto, e Camerino, incarico che tenne per molto tempo.\nIngresso nella Compagnia di Ges\u00f9.\nNonostante l'opposizione del padre, egli entr\u00f2 nella Compagnia di Ges\u00f9 il 21 giugno 1637.\nIl noviziato si svolse sotto la guida di Giampaolo Oliva (che diverr\u00e0 Generale della Compagnia) e dopo soli sedici mesi (in luogo dei consueti due anni) ottenne la cattedra di filosofia al Collegio Romano.\nNel 1643, quando Juan de Lugo fu creato cardinale, Pallavicino gli successe nella cattedra di teologia, tenendola fino al 1651. Poco dopo fu nominato Prefetto generale agli studi del Collegio.\nNegli stessi anni fu spesso impiegato da Innocenzo X, in materie di grande importanza. In questo modo divenne membro della commissione di tredici teologi e sette cardinali, guidata dal cardinale Bernardino Spada, incaricata di esaminare gli scritti di Giansenio e in particolare il \"De Ecclesia Bicipiti\", che sosteneva la perfetta parit\u00e0 degli apostoli Pietro e Paolo.\nFu inoltre incaricato di esaminare gli scritti di Martin de Barcos, due dei quali furono da lui proposti per la condanna nel 1647.\nAttivit\u00e0 letteraria.\nPrima del suo ingresso tra i Gesuiti aveva pubblicato orazioni e poesie. Del suo grande poema in ottave \"I fasti sacri\", che avrebbe dovuto cantare (in 14 canti) tutte le ricorrenze del calendario cristiano, ma che rimase interrotto al settimo canto, il papa Urbano VIII aveva fatto pubblicare una parte (Roma, 1636), ma il suo ingresso nel noviziato ne ha sospeso l'ulteriore stesura.\nLa sua prima grande opera letteraria come gesuita \u00e8 stata una tragedia, \"Ermenegildo martire\" (Roma, 1644). Nello stesso anno apparve \"Del Bene. Quattro libri\" (Roma 1644).\nL'anno successivo escono le \"Considerazioni sopra l'arte dello stile e del dialogo\", che riappariranno, con sostanziali modifiche, nel 1647 con il titolo di \"Arte dello stile\".\nHa curato e pubblicato le opere del suo amico Giovanni Ciampoli; di questi apparvero a Roma le \"Rime\" (1648) e le \"Prose\" (1667 e 1676).\nIn replica alle numerose accuse sollevate contro la Compagnia di Ges\u00f9 (\"De Potestate Pontificia in Societatem Jesu\", dell'ex gesuita Giulio Clemente Scotti, apparso nel 1645 e \"Monarchia Solipsorum\", anonimo), Pallavicino compose una vigorosa apologia, \"Vindicationes Societatis Jesu, quibus multorum accusationes in eius Institutum, leges, palestre, mores refelluntur\" (Roma, 1649), scritto su richiesta del Generale dell'Ordine Vincenzo Carafa.\nNello stesso anno inizi\u00f2 la pubblicazione del suo grande lavoro dogmatico, associato alle sue conferenze teologiche , \"Assertiones theologic\u00e6\". L'opera completa tratta l'intero campo del dogma in nove libri. I primi cinque libri, apparsi in tre volumi (Roma, 1649), i restanti quattro libri sono inclusi nei volumi IV-VIII (Roma, 1650-1652). Immediatamente dopo questo ha iniziato la pubblicazione di dispute sulla seconda parte della \"Summa theologica\" di San Tommaso, \"RP Sforti\u00e6 Pallavicini... Disputationum in Iam II\u00e6 d. Thomae Tomus I\" (Lione, 1653). Tuttavia solo il primo volume del lavoro fu pubblicato, perch\u00e9 Pallavicino, nel frattempo, era stato incaricato dal papa di scrivere una smentita della \"Storia del Concilio di Trento\" di Paolo Sarpi.\nL\"'Istoria del Concilio di Trento\".\nL'opera polemica e ostile di Sarpi sul Concilio di Trento era apparsa gi\u00e0 nel 1619 sotto uno pseudonimo (\"Storia del Concilio Tridentino, nella quale si scoprono tutti gli artifici della corte di Roma... Di Pietro Soave Pollano\", Londra , 1619). Diversi studiosi cattolici avevano gi\u00e0 iniziato a raccogliere il materiale per una smentita di questo lavoro, ma nessuno era stato in grado di terminare la gigantesca impresa. Un gesuita, Terenzio Alciati (Prefetto agli studi presso il Collegio Romano), e un monsignore, Felice Contelori (1588-1652), avevano raccolto una vasta massa di materiale; avevano appena iniziata la compilazione quando morirono improvvisamente, il primo nel 1651 e l'altro nel 1652.Pallavicino per ordine del papa Innocenzo X e di Goswin Nickel, il nuovo Generale dei Gesuiti, ne continu\u00f2 il lavoro. Di conseguenza si dimise dalla sua cattedra presso il Collegio Romano, per dedicarsi esclusivamente a questo compito impegnativo. Egli utilizz\u00f2 tutto il materiale a disposizione, precedentemente raccolto da Contelori e Alciati, e aggiunse il frutto di proprie ricerche negli archivi romani e non romani.\nEbbe a sua disposizione i documenti dell'Archivio Segreto Vaticano senza restrizioni. Fu quindi in grado di pubblicare il lavoro fin dal 1656-1657 in due volumi \"in folio\". Pallavicino ne pubblic\u00f2 poi una nuova edizione in tre volumi (Roma, 1664). Con l'assistenza del suo segretario Cataloni, ne prepar\u00f2 un'edizione ridotta in cui sono omessi molti passi polemici (Roma, 1666).\nFino a tempi molto recenti, l'opera di Pallavicino \u00e8 stata la principale fonte (di parte cattolica) per la storia del Concilio di Trento. Estratti di essa sono apparsi spesso, e Francesco Antonio Zaccaria nel 1733 ne ha pubblicato un'edizione commentata in 4 volumi. Il lavoro \u00e8 stato anche tradotto in latino da un gesuita, Giovanni Battista Giattini; in tedesco di Theodor Friedrich Klitsche de la Grange, in francese e in spagnolo.\nIl lavoro di Pallavicino \u00e8 pi\u00f9 vasto e pi\u00f9 meditato di quello del suo avversario Sarpi. Ma si tratta di un trattato apologetico, e per questo motivo, non esente da parzialit\u00e0 in quanto non \u00e8 senza errori, come qualsiasi opera storica, oggi analizzata con le risorse attuali dalla investigazione.\nIn polemica con l'opera di Pallavicino, Francesco Maria Maggi pubblic\u00f2 un opuscolo in difesa della memoria di Paolo IV, che egli riteneva ingiustamente calunniato nell\u2019\"Istoria\".\nPallavicino rifiut\u00f2 la disputa aperta e, dopo aver risposto privatamente in forma epistolare, lasci\u00f2 cadere la questione finch\u00e9 la polemica non si sgonfi\u00f2 da sola.\nNomina a cardinale.\nPallavicino ricevette il dovuto riconoscimento da papa Alessandro VII. Il 9 aprile 1657 fu creato cardinale \"in pectore\"; il 29 aprile 1658 la sua elevazione al cardinalato fu resa pubblica. Tuttavia continu\u00f2 il suo semplice, pio modo di vivere. Il papa nei primi tempi lo consultava spesso su importanti questioni, poi i rapporti cordiali col papa iniziarono a raffreddarsi: la ragione \u00e8 nel nepotismo del pontefice, pratica allora comune, ma dalla quale il Chigi all'inizio del regno pareva volesse astenersi; le rimostranze di Pallavicino segnarono l'inizio del declino dei loro rapporti; sta di fatto che da quel momento il Cardinale lasci\u00f2 interrotta la \"Vita di Alessandro VII\" che andava scrivendo e che verr\u00e0 pubblicata solo nell'Ottocento.\nEsplet\u00f2 sempre i suoi diversi compiti con la massima coscienza. Destin\u00f2 gran parte delle proprie rendite a sostenere gli sforzi scientifici. Prosegu\u00ec anche l'opera letteraria, non solo con le riduzioni e riedizioni dell\"'Istoria del Concilio\" ma anche con un trattato mistico-ascetico, \"Arte della perfezione cristiana, divisa in tre libri\", del 1665, composto su esortazione di Carlo Tommasi, chierico teatino. Molte delle sue opere sono state stampate solo successivamente, altre sono ancora inedite. Dopo esser diventato cardinale, Pallavicino continu\u00f2 a proteggere e sostenere i Gesuiti.\nMalattia e morte.\nIntanto la sua salute andava peggiorando finch\u00e9 nell'aprile del 1667, a seguito di un ulteriore peggioramento, Pallavicino decise di lasciare il palazzo in cui viveva, in piazza Quattro Fontane e di trasferirsi nel noviziato gesuitico di Sant'Andrea. L\u00ec, il 22 maggio, lo raggiunse la notizia della morte del pontefice che lo colp\u00ec tanto da aggravarne ulteriormente le condizioni di salute.\nMor\u00ec, assistito da Alessandro Fieschi, assistente d'Italia della Compagnia di Ges\u00f9 e del Generale Giovanni Paolo Oliva, il suo primo maestro del noviziato, il 5 giugno nel 1667, durante il Conclave, al quale non pot\u00e9 partecipare.\nVenne sepolto nella chiesa di Sant'Andrea al Quirinale, dove ancor oggi si vede la lastra marmorea e la semplice iscrizione che egli stesso dett\u00f2 nel proprio testamento.\nOpere postume.\nL'anno dopo la sua morte il suo ex segretario, Giambattista Galli Pavarelli, pubblic\u00f2 una raccolta delle sue lettere, \"Lettere dettate dal card. Sforza Pallavicino\" (Roma, 1668). Altre collezioni apparvero a Bologna (1669), a Venezia (1825), a Roma (4 voll., 1848). Le maggiori raccolte di opere di Pallavicino sono stati edite nel corso del diciannovesimo secolo. Le pi\u00f9 importanti edizioni delle sue opere sono le seguenti: Roma, 1834 (in 2 volumi), Roma, 1844-48 (in 33 volumi)."}
{"id": "2205357", "revid": "486946", "url": "https://it.wikipedia.org/wiki?curid=2205357", "title": "Patavium Petrarca Padova", "text": ""}
{"id": "2205358", "revid": "33689", "url": "https://it.wikipedia.org/wiki?curid=2205358", "title": "Flavio Sergio", "text": "Sergio fu console \"prior\" nel 350, assieme a Flavio Nigriniano; \u00e8 attestato anche in anni successivi al suo consolato."}
{"id": "2205359", "revid": "305248", "url": "https://it.wikipedia.org/wiki?curid=2205359", "title": "Monete auree", "text": "Le monete auree sono monete coniate in oro con titolo variabile. Nella storia umana l'oro \u00e8 sempre stato considerato come un'ottima merce di scambio essendo riconosciuto come valore comune a diverse societ\u00e0 e culture: le monete in oro sono sempre state le pi\u00f9 pregiate.\nSotto l'Impero Romano l'aureo era la moneta pi\u00f9 pregiata; nel Medioevo solo gli Stati pi\u00f9 ricchi poterono permettersi il conio aureo: l'Impero Bizantino con il solido; i califfati abbaside, aghlabide e di Cordova con il dinar (equivalente al solido); l'Emirato di Sicilia con il tar\u00ec (=1/4 di dinar).\nLa repubblica marinara di Amalfi fu, intorno al Mille, il primo Stato occidentale a coniare una moneta aurea, il tar\u00ec amalfitano, segno della sua ricchezza: esso fu mantenuto dai Normanni e sostituito nel 1231 da Federico II con l'augustale d'oro: del valore di 5 tar\u00ec, simboleggiava il ritorno alla tradizione romana. Il Duecento vide finalmente l'oro diffondersi anche nel resto d'Europa: il genovino di Genova, il fiorino di Firenze e lo zecchino di Venezia, tutti equivalenti a 4/5 di augustale, in poco tempo si diffusero enormemente e divennero le monete pi\u00f9 scambiate a livello europeo, grazie anche all'alto livello di professionalit\u00e0 dei mercanti e banchieri italiani.\nSuccessivamente l'oro recuper\u00f2 valore in proporzioni sempre maggiori (oggi la proporzione fra oro e argento \u00e8 di circa 80 a 1 mentre in passato fu anche di 15 a 1).\nEsistono monete auree di moltissime nazioni con peso e titolo in oro variabile.\nFra le monete auree pi\u00f9 diffuse tutt'oggi tanto da avere un corso o una quotazione borsistica:"}
{"id": "2205360", "revid": "21774332", "url": "https://it.wikipedia.org/wiki?curid=2205360", "title": "Demanio comunale", "text": ""}
{"id": "2205361", "revid": "3082", "url": "https://it.wikipedia.org/wiki?curid=2205361", "title": "Antonio Cecinio Sabino", "text": ""}
{"id": "2205364", "revid": "33689", "url": "https://it.wikipedia.org/wiki?curid=2205364", "title": "Antonio Cecina Sabino", "text": "Nel 316 Sabino esercit\u00f2 il consolato assieme a Vettio Rufino.\n\u00c8 stato identificato come il padre di Cecina Sabino e il nonno di Rufio Ceionio Sabino e Postumiano, e con il settimo di quei senatori che versarono 400.000 sesterzi per la costruzione di un edificio ()."}
{"id": "2205373", "revid": "287204", "url": "https://it.wikipedia.org/wiki?curid=2205373", "title": "Regola di de l'Hopital", "text": ""}
{"id": "2205374", "revid": "1318658", "url": "https://it.wikipedia.org/wiki?curid=2205374", "title": "Intermedio di reazione", "text": "Un intermedio di reazione \u00e8 un'entit\u00e0 molecolare formatasi dai reagenti (o intermedi precedenti) e che reagisce ulteriormente per dare ulteriori intermedi o i prodotti finali di una reazione chimica. La maggior parte delle reazioni chimiche avviene attraverso vari stadi, vale a dire il relativo meccanismo di reazione \u00e8 composto da pi\u00f9 di un processo elementare. Un intermedio rappresenta il prodotto di ciascuno di questi processi, eccetto l'ultimo che d\u00e0 origine ai prodotti finali osservati. Gli intermedi sono molto reattivi e solitamente hanno breve vita e sono molto raramente isolabili. Inoltre, a causa della loro breve vita, non sono riscontrabili nella miscela dei prodotti formati.\nPer esempio, si consideri l'ipotetica reazione\nche avviene attraverso i due processi elementari\ndove X* rappresenta un intermedio.\nDefinizione.\nLa IUPAC definisce un intermedio di reazione come un'entit\u00e0 molecolare (atomo, molecola, ione...) con un tempo di vita apprezzabilmente pi\u00f9 lungo di una vibrazione molecolare che \u00e8 formata (direttamente o indirettamente) a partire dai reagenti e reagisce ulteriormente per dare (sia direttamente o indirettamente) i prodotti di una reazione chimica.\nIl tempo di vita distingue gli intermedi veri, chimicamente distinti, dagli stati vibrazionali o conformazionali (conformeri). La loro energia potenziale rispetto ai reagenti o ai precedenti intermedi \u00e8 caratterizzata dal possedere un minimo di profondit\u00e0 maggiore rispetto all'energia termica disponibile derivante dalla temperatura, con un valore esatto \"RT\", dove \"R\" \u00e8 la costante dei gas e \"T\" la temperatura.\nMolti intermedi di reazione hanno breve vita e hanno un'elevata reattivit\u00e0, perci\u00f2 hanno una bassa concentrazione nella miscela di reazione. Quando le condizioni necessarie alla reazione non prevalgono pi\u00f9, questi intermedi reagiscono e non ne riforma pi\u00f9 nessuno nella miscela di reazione. Comuni esempi sono i radicali ossidanti perossido e ossidrile (\u00b7OOH e \u00b7OH) trovati nelle reazioni di combustione, che sono talmente reattivi che \u00e8 richiesta un'elevata temperatura per produrli costantemente e mantenere la reazione, altrimenti la combustione cesser\u00e0.\nAlcune reazioni multiple avvengono nella stessa combinazione. Per esempio, in un'esterificazione di un diolo, si forma dapprima un prodotto monoestere, che pu\u00f2 essere isolato, ma gli stessi reagenti e condizioni possono promuovere un'ulteriore reazione con formazione di un diestere. Il tempo di vita di tale \"intermedio\" \u00e8 considerevolmente pi\u00f9 lungo di quello degli stessi intermedi di esterificazione."}
{"id": "2205375", "revid": "81195", "url": "https://it.wikipedia.org/wiki?curid=2205375", "title": "Intermedio reattivo", "text": ""}
{"id": "2205376", "revid": "1442080", "url": "https://it.wikipedia.org/wiki?curid=2205376", "title": "Dorcopsis hageni", "text": "Il dorcopside dalle strisce bianche (Dorcopsis hageni ), noto anche come wallaby di foresta maggiore, \u00e8 una specie di marsupiale della famiglia dei Macropodidi. \u00c8 largamente diffuso attraverso tutta la Nuova Guinea settentrionale (Indonesia e Papua Nuova Guinea), tranne che nella Penisola di Huon. Vive nelle foreste pluviali, dal livello del mare fino a 400\u00a0m d'altitudine."}
{"id": "2205378", "revid": "85053", "url": "https://it.wikipedia.org/wiki?curid=2205378", "title": "Marina militare francese", "text": ""}
{"id": "2205382", "revid": "1428919", "url": "https://it.wikipedia.org/wiki?curid=2205382", "title": "Edmund Heller", "text": "Iscrittosi alla Stanford University nel 1896, fin\u00ec i suoi studi di zoologia laureandosi nel 1901. Dal 1926 al 1928 fu curatore dei mammiferi al Field Museum of Natural History di Chicago. Divenne in seguito direttore del Washington Park Zoo di Milwaukee (dal 1928 al 1935) e del Fleishhacker Zoo di San Francisco (dal 1935 al 1939). Negli stessi anni fu inoltre presidente dell'AZA (Association of Zoos and Aquariums). Agli inizi del XX secolo guid\u00f2 molte spedizioni in Africa e nel 1914 scrisse il libro \"Life-histories of African Game Animals\" (Storia naturale degli Animali da Preda Africani) in collaborazione con Theodore Roosevelt. Tra le specie che portano il suo nome ricordiamo il tordo delle Taita (\"Turdus helleri\") e il codaspino della puna (\"Schizoeaca helleri\")."}
{"id": "2205383", "revid": "184755", "url": "https://it.wikipedia.org/wiki?curid=2205383", "title": "Trappola chimica", "text": "In chimica, si definisce trappola chimica un composto chimico che viene utilizzato per rivelare una certa molecola quando:\nSfruttando il prodotto di reazione fra la trappola chimica e la molecola in questione \u00e8 possibile:"}
{"id": "2205389", "revid": "22356", "url": "https://it.wikipedia.org/wiki?curid=2205389", "title": "Xenacantidi", "text": ""}
{"id": "2205391", "revid": "1442080", "url": "https://it.wikipedia.org/wiki?curid=2205391", "title": "Dorcopsis luctuosa", "text": "Il dorcopside grigio (Dorcopsis luctuosa ) \u00e8 una specie di marsupiale della famiglia dei Macropodidi. \u00c8 diffuso nei bassopiani della Nuova Guinea meridionale e sud-orientale (Indonesia e Papua Nuova Guinea), tranne che nelle aree pi\u00f9 elevate. Vive nelle foreste pluviali, dal livello del mare fino a 400\u00a0m d'altitudine. Purtroppo, il suo areale si va assottigliando sempre pi\u00f9 a causa della deforestazione; inoltre viene cacciato per la carne dalle popolazioni locali.\nTassonomia.\nSe ne riconoscono due sottospecie:"}
{"id": "2205392", "revid": "830939", "url": "https://it.wikipedia.org/wiki?curid=2205392", "title": "Richard de Bury", "text": "Fu uno dei primi collezionisti inglesi di libri ed \u00e8 ricordato soprattutto per il \"Philobiblon\", opera in cui esprime il suo amore per i libri ed esorta il clero alla ricerca della conoscenza.\nVita.\nNacque nel 1287 vicino a Bury St Edmunds (Suffolk). Suo padre era Sir Richard Aungervyle, che discendeva da uno degli uomini di Guglielmo il Conquistatore. Aungervyle si stabil\u00ec nel Leicestershire, e la famiglia acquist\u00f2 la tenuta di Willoughby. Richard fu allievo di John de Willoughby, e dopo la \"grammar school\" fu mandato all'universit\u00e0 di Oxford, dove studi\u00f2 filosofia e teologia. Divenne poi monaco benedettino alla cattedrale di Durham. Fu scelto come precettore per il principe di Galles (e futuro re) Edoardo III; secondo Thomas Frognall Dibdin trasmise al giovane principe il suo amore per i libri.\nFu coinvolto negli intrighi che precedettero la deposizione di re Edoardo II, e nel 1325 a Parigi forn\u00ec denaro alla regina Isabella e al suo amante Roger Mortimer, primo conte di March, ricavandolo dalle rendite della provincia di Brienne della quale era tesoriere. Per qualche tempo dovette nascondersi a Parigi per sfuggire ai funzionari che Edoardo II aveva inviato ad arrestarlo. Quando Edoardo III sal\u00ec al trono i suoi servizi furono ricompensati con importanti incarichi: fu infatti nominato tesoriere del re e, nel 1329, Lord del Sigillo Privato. Il re lo raccomand\u00f2 pi\u00f9 volte al papa e lo invi\u00f2 due volte, nel 1330 e nel 1333, come ambasciatore alla corte papale di Avignone. Durante la prima di queste visite egli incontr\u00f2 Francesco Petrarca, che descrisse Aungerville come \"non ignorante in letteratura e fin dalla giovent\u00f9 incredibilmente curioso delle cose nascoste\". Petrarca gli chiese notizie su Thule, ma Aungerville, che gli aveva promesso di fornirgliele una volta rientrato in patria tra i suoi libri, non rispose mai alle sue ripetute richieste. Papa Giovanni XXII lo nomin\u00f2 suo cappellano principale, e gli consegn\u00f2 un rocchetto come garanzia dell'impegno ad assegnargli il primo vescovato inglese che si fosse reso disponibile.\nDurante la sua assenza dall'Inghilterra Aungerville fu nominato \"Dean of Rolls\" nel 1333. Nel settembre dello stesso anno il re lo nomin\u00f2 vescovo di Durham, contro la scelta dei monaci che avevano eletto il loro sottopriore Robert de Graynes. Nel febbraio 1334 Aungerville fu nominato Lord Tesoriere, carica che nello stesso anno poi scambi\u00f2 con quella di Lord Cancelliere. L'anno seguente diede le dimissioni, e dopo aver fatto preparativi per la protezione della sua diocesi da un attacco che ci si aspettava dalla Scozia, part\u00ec per la Francia per tentare di risolvere le controversie tra Edoardo e il re di Francia (che avrebbero poi dato origine alla Guerra dei cent'anni). L'anno dopo ebbe alcuni incarichi riguardanti la difesa delle contee settentrionali; nel 1338 fu nuovamente inviato all'estero in missione di pace, ma fu in breve bloccato dalle operazioni militari.\nAungerville raggiunse Coblenza e vi incontr\u00f2 l'imperatore Luigi IV, e nello stesso anno fu rimandato in Inghilterra a raccogliere denaro. Questa sembra essere stata la sua ultima visita sul continente. Nel 1340 e nel 1342 tent\u00f2 di nuovo di negoziare la pace con gli scozzesi, ma poi lasci\u00f2 la politica per occuparsi della sua diocesi e per dedicarsi alla sua biblioteca. Fece cercare e raccogliere manoscritti per ogni dove, sottraendo molti volumi alla trascuratezza di monaci ignoranti e negligenti. Sembra che il desiderio di accumulare libri lo abbia a volte indotto ad esercitare pressioni indebite sui proprietari, poich\u00e9 risulta che un abate di St.Albans lo corruppe cedendogli quattro libri di valore, e che Aungerville, che ottenne la concessione al suo monastero di alcuni ambiti privilegi, acquist\u00f2 da lui altri trentadue libri per cinquanta pezzi d'argento, cio\u00e8 molto meno del loro prezzo normale. L'opera che dimostra la sua passione per i libri, il \"Philobiblon\" (in greco antico, \"amante dei libri\") fu completata il giorno del suo cinquantottesimo compleanno, il 24 gennaio 1345.\nNel \"Philobiblon\", scritto in latino, egli esalta i libri come veicoli di conoscenza e saggezza e sostegno della fede; esorta il clero all'amore per la conoscenza e per i libri, e critica i chierici che li trascurano; descrive i faticosi sforzi che lui stesso e i suoi incaricati compirono per raccogliere libri. Annota la sua intenzione di fondare un college a Oxford con annessa una biblioteca di cui i suoi libri dovevano essere il nucleo originario e d\u00e0 istruzioni per la sua amministrazione; giunge persino a dare precise disposizioni sulle date da rispettare per il prestito dei libri. Tuttavia Aungerville mor\u00ec in grande povert\u00e0 il 14 aprile 1345 a Bishop Auckland, e sembra probabile che la sua raccolta sia stata dispersa poco dopo. I libri sarebbero stati consegnati ai monaci benedettini del Durham College di Oxford, e alla sua dissoluzione all'epoca di Enrico VIII essi furono divisi tra le biblioteche del duca Humphrey of Gloucester, del Balliol College, e di George Owen. Soltanto due dei libri risultano ancora esistenti: uno \u00e8 una copia delle opere di Giovanni di Salisbury conservata al British Museum, l'altro comprende alcuni trattati di teologia di Anselmo e altri e si trova alla Bodleian Library.\nLa fonte principale sulla vita di Aungerville \u00e8 William de Chambre, stampata in \"Anglia Sacra\" di Wharton (1691), e nella \"Historiae conelmensis scriptores tres\", Surtees Soc. (1839), che lo descrive come uomo amabile ed eccellente, caritatevole nella sua diocesi, e generoso sostenitore di molti studiosi, tra cui Thomas Bradwardine (poi arcivescovo di Canterbury), Richard Fitzralph (poi arcivescovo di Armagh e nemico degli ordini mendicanti), Walter Burley, traduttore di Aristotele, l'astronomo John Mauduit, Robert Holkot e Richard de Kilvington. John Bale e Pits citano altre sue opere, \"Epistolae Familiares\" e \"Orationes ad Principes\". L'inizio del \"Philobiblon\" e delle \"Epistolae\" come riportati da Bale corrispondono a quelli del \"Philobiblon\" e del suo prologo; sembra quindi che egli pens\u00f2 a due opere diverse dove ve n'era soltanto una. Le \"Orationes\" potrebbero corrispondere a una raccolta di lettere, il \"Liber Epistolaris quondam dominiis cardi de Bury, Episcopi Dunelmensis\", ora di propriet\u00e0 di Lord Harlech.\nQuesto manoscritto, il cui contenuto \u00e8 catalogato nel Quarto Rapporto (1874) della \"Historical Manuscripts Commission\" (Appendice, pp. 379-397), contiene numerose lettere di papi, del re, corrispondenza sugli affari dell'universit\u00e0 di Oxford, e sulla provincia di Guascogna, oltre ad arringhe e altre lettere che evidentemente sono modelli da utilizzare in varie occasioni. \u00c8 stato a volte sostenuto che il \"Philobiblon\" fu scritto non da Aungerville ma da Robert Holkot. Questa asserzione \u00e8 sostenuta dal fatto che in sette dei manoscritti esistenti il \"Philobiblon\" \u00e8 attribuito a Holkot in una pagina introduttiva. Poich\u00e9 gran parte del fascino del libro risiede nel suo essere una involontaria testimonianza sul carattere del collezionista, se si accertasse che Holkot ne \u00e8 l'effettivo autore, il suo valore sarebbe sostanzialmente alterato. Una testimonianza su Aungerville da parte del suo contemporaneo Adam Murimuth (\"Continuatio Chronicarum\", Rolls series, 1889, p. 171) ne d\u00e0 una descrizione meno favorevole di William de Chambre, sostenendo che egli era solo moderatamente istruito, ma desiderava essere considerato un grande studioso."}
{"id": "2205393", "revid": "339392", "url": "https://it.wikipedia.org/wiki?curid=2205393", "title": "Sondazzo", "text": ""}
{"id": "2205398", "revid": "93556", "url": "https://it.wikipedia.org/wiki?curid=2205398", "title": "Dorcopsis muelleri", "text": "Il dorcopside bruno (Dorcopsis muelleri ) \u00e8 una specie di marsupiale della famiglia dei Macropodidi. \u00c8 diffuso nei bassopiani dell'ovest della Provincia di Papua (Indonesia), in Nuova Guinea, e nelle isole vicine di Misool, Salawati e Yapen. Vive nelle foreste pluviali paludose.\nTassonomia.\nSe ne riconoscono quattro sottospecie:"}
{"id": "2205400", "revid": "39224", "url": "https://it.wikipedia.org/wiki?curid=2205400", "title": "M.E.N.", "text": ""}
{"id": "2205403", "revid": "768068", "url": "https://it.wikipedia.org/wiki?curid=2205403", "title": "Salame all'aglio", "text": "Il salame all'aglio (in ferrarese, detto anche \"salam-da-l'ai\") \u00e8 il nome generico assegnato ai salami della tradizione prodotti in Val Padana e in particolare nel cremonese, nel mantovano e nel ferrarese. Il nome fa riferimento all'ingrediente che caratterizza il sapore di questo salame. Il salame all'aglio prodotto a Ferrara \u00e8 inserito nella lista dei prodotti agroalimentari tradizionale dell'Emilia-Romagna.\nStagionalit\u00e0 del salame all'aglio - periodo di preparazione.\nSe si tratta del salame all'aglio come prodotto domestico (secondo la tradizione ferrarese) allora si deve parlare di un prodotto stagionale la cui produzione inizia alla fine di novembre. Un detto popolare lega infatti la data del 30 novembre, S. Andrea, con l'inizio della macellazione nelle case: \"Par sant'Andr\u00e9 as ciapa al nin\u00ecn par al pi\u00e8\" (letteralmente: \"per S. Andrea si prende il maiale per il piede\" con il significato di indicare nel periodo intorno al giorno di S. Andrea il momento buono per iniziare la macellazione del maiale) e questo periodo normalmente termina a dicembre, anche se il clima adatto ad una stagionatura naturale del salame nella bassa Pianura Padana potrebbe durare fino alla fine di gennaio.\nSe invece si tratta di un prodotto industriale/artigianale, allora viene meno il concetto di stagionalit\u00e0 in quanto attraverso la riproduzione di temperature ed umidit\u00e0 controllate in adeguate celle climatizzate \u00e8 possibile la produzione durante tutto l'anno.\nCome situazione intermedia fra la produzione casalinga ed industriale/artigianale nella provincia di Ferrara si riscontra la presenza di esercizi commerciali, come le macellerie, che pur producendo a livello artigianale rispettano la stagionalit\u00e0 del prodotto e in rari casi rispettano anche il procedimento tradizionale che non prevede l'uso di conservanti, additivi ed ingredienti che accelerano la stagionatura.\nLe carni e la concia.\nPer la preparazione del salame all'aglio secondo la tradizione casalinga si selezionano tagli di carne di suini adulti di almeno 170-180 kg di peso (dopo la macellazione) per avere carni mature e compatte. I tagli magri sono circa il 70%, mentre i tagli grassi (grasso dorsale e guanciale) o semigrassi (pancia) sono complessivamente circa il 30%. Vengono macinati con una trafila con fori di 8 mm e conditi con sale, pepe nero, noce moscata e vino rosso, non pastorizzato e senza l'aggiunta di solfiti. Questo deve avere un sapore robusto come il vino \"uva d'oro\" (o fortana) che \u00e8 un vitigno ora coltivato nelle sabbie del delta del Po e nell'entroterra ferrarese.. Tuttavia, con le stesse caratteristiche di genuinit\u00e0 sopra indicate per il fortana, si usano anche altri vini come il sangiovese, il merlot, il cabernet e il raboso. La quantit\u00e0 d'aglio da aggiungere dipende dal gusto personale, mediamente \u00e8 di circa 2-3 spicchi ogni 10 kg di carne macinata e deve essere finemente tritato quasi a formare una poltiglia. Successivamente va incorporato nell'impasto. Un altro metodo largamente praticato prevede di schiacciare l'aglio con un attrezzo di legno fino a ridurlo in poltiglia e quindi introdurlo in una parte del vino rosso da usare per la concia perch\u00e9 rilasci in esso l'aroma e si distribuisca meglio nell'impasto. \nAnche per la concia del salame all'aglio ferrarese, occorre precisare le differenze con i \nprocessi industriali di produzione, che prevedono l'uso di conservanti e di additivi alimentari. \nL'insaccatura.\nL'insaccatura viene effettuata in diversi tipi di budello naturale o artificiale. Se si usa un budello specifico allora il salame all'aglio assume il nome derivante dall'impiego del budello come nei casi del Salame gentile e della Zia, \"la Zzi\u00e8\", altrimenti genericamente pu\u00f2 essere impiegato anche la pezzatura piccola del retto del suino (il sotto-gentile) o il dritto di bue che \u00e8 l'intestino del bovino.\nNella produzione artigianale ed industriale del salame all'aglio frequentemente si usa il budello artificiale che riduce i tempi di stagionatura accelerando il processo di essiccazione. \nLa prima fase di essiccazione.\nNella lavorazione domestica di questo prodotto della tradizione ferrarese, dopo la preparazione e la legatura, i salami vengono appesi per qualche giorno in un ambiente a temperatura intorno ai 16 -18\u00a0\u00b0C per iniziare l'essiccazione della parte esterna del budello ed attivare la prima fase della fermentazione. Successivamente vengono collocati in locali con temperatura ambiente (6 -14\u00a0\u00b0C) nei quali ha inizio il processo di stagionatura vero e proprio. \nNella produzione domestica e stagionale, si deve considerare il clima medio del territorio ferrarese che ha caratteristiche di umidit\u00e0 relativa dell'aria ottimali per la fase di stagionatura, (75% - 85%). Per lavorazioni diverse da quella stagionale casalinga, le celle di stagionatura devono replicare queste condizioni climatiche naturali con temperature sui 13-14\u00a0\u00b0C.\nLa stagionatura.\nQuesta fase \u00e8 caratterizzata a livello bio-chimico dalla fermentazione della carne attivata nei primi giorni di essiccazione. \nAttraverso l'azione chiamata tecnicamente \"lisi-enzimatica\" prodotta dal corredo enzimatico dei batteri lattici naturalmente presenti nella carne, si attua una sorta di predigestione che rende questi salami particolarmente digeribili. La stagionatura prosegue fino alla completa maturazione che ha una durata variabile a seconda del metodo di produzione, nel quale gioca un ruolo centrale la condizione climatica (naturale o in celle controllate) dove avviene la stagionatura.\nIl salame che segue la stagionalit\u00e0 della produzione, quindi senza l'uso di ambiente climatizzato, risente dell'incremento della temperatura nei mesi che vanno dall'inverno all'inizio dell'estate. Questo innalzamento di temperatura che avviene anche nei migliori luoghi aventi clima di cantina (dove l'incremento della temperatura pu\u00f2 portare a valori fino a oltre 20\u00a0\u00b0C) non provoca tuttavia danni alla conservazione/stagionatura del salame che \u00e8 garantita dal sale presente, dalla riduzione progressiva del contenuto in acqua e dall'incremento dell'acidit\u00e0 a seguito dei processi fermentativi.\nIl salame all'aglio di produzione domestica pu\u00f2 essere consumato dopo circa 40 giorni per le pezzature pi\u00f9 piccole (fino a 6 cm di diametro del budello), insaccate sia nel dritto di bue, sia nel budello artificiale. Mentre le pezzature pi\u00f9 grosse (da circa 8 cm di diametro e oltre) possono stagionare anche 12 mesi con una significativa riduzione di peso per essiccazione.\nIl prodotto industriale invece dopo circa 40-60 giorni \u00e8 gi\u00e0 commercializzabile anche nelle sue pezzature pi\u00f9 grosse.\nIl consumo del salame all'aglio.\nI tempi di stagionatura prima del consumo del salame all'aglio ferrarese, possono variare a seconda che si tratti del prodotto industriale o artigianale prodotto utilizzando anche i conservanti di legge. In questo caso si pu\u00f2 individuare un intervallo di tempo nel quale il prodotto, sia per ragioni commerciali, sia per gusto del salume, deve essere consumato. Questo intervallo mediamente va dal secondo al quarto mese dalla produzione. Qui il salame presenta un sapore intenso e abbastanza costante durante tutto il periodo. Successivamente se si procede con la stagionatura fuori dalle celle climatizzate, l'effetto prevalente \u00e8 quello della perdita di peso per essiccazione della carne, con un peggioramento della gradevolezza del salume. \nNel salame all'aglio di produzione domestica o in quello artigianale che non prevede l'utilizzo di conservanti, invece, con il prolungamento della stagionatura, oltre alla naturale disidratazione, continua anche in modo pi\u00f9 consistente l'azione dei microorganismi che modificano il sapore che diventa pi\u00f9 intenso e ancora pi\u00f9 ricco di aromi e compensa largamente la lieve perdita di morbidezza delle carni dovuta alla riduzione del contenuto d'acqua del salame. Questo comporta il fatto che il salame di produzione domestica, anche in funzione della sua pezzatura, ha sapori che cambiano a seconda del tempo di stagionatura che precede il consumo. In qualunque momento tuttavia il salame all'aglio ha caratteristiche che lo fanno apprezzare per una o pi\u00f9 delle sue caratteristiche che ha maturato in quel periodo di stagionatura. \nIn tutti i casi, sia per il prodotto industriale con conservanti, sia per il prodotto domestico senza conservanti, il modo pi\u00f9 adatto per il consumo \u00e8 quello che lo vede accompagnato dal pane ferrarese, la tipica coppia ferrarese che vanta il marchio IGP."}
{"id": "2205404", "revid": "113757", "url": "https://it.wikipedia.org/wiki?curid=2205404", "title": "Chianale", "text": ""}
{"id": "2205406", "revid": "287204", "url": "https://it.wikipedia.org/wiki?curid=2205406", "title": "Albori", "text": ""}
{"id": "2205407", "revid": "54666", "url": "https://it.wikipedia.org/wiki?curid=2205407", "title": "Doda Elektroda", "text": ""}
{"id": "2205408", "revid": "111473735", "url": "https://it.wikipedia.org/wiki?curid=2205408", "title": "Gathulis", "text": "Il gathuli o gatuli (a volte impropriamente trascritto in italiano come \"il gathulis\", laddove invece il termine \"gathulis\" con la s finale indica in lingua sarda la forma al plurale del nome) \u00e8 un piatto tipico della tradizione sarda, originario dell'Ogliastra e in particolare del comune di Villagrande Strisaili e del comune di Arzana, dove \u00e8 conosciuto con la denominazione di Orrubiolu.\nSono ciambelline fritte i cui ingredienti principali sono le patate, la semola e un particolare formaggio sardo detto \"fiscidu\" o \"frue\" (formaggio ovino in salamoia).\nDa anni nel mese di agosto a Villagrande Strisaili si tiene la sagra dei gathulis."}
{"id": "2205409", "revid": "15756", "url": "https://it.wikipedia.org/wiki?curid=2205409", "title": "Amministrazione civile", "text": "Amministrazione civile \u00e8 una rivista bimestrale di approfondimento istituzionale e politico, con particolare attenzione ai temi dell'amministrazione civile, dei rapporti tra Stato ed Enti locali, della sicurezza, del soccorso pubblico e dell'immigrazione. \u00c8 edita dal ministero dell'Interno e dalla casa editrice Maggioli.\nStoria.\nLa rivista \u00e8 stata fondata dal ministero dell'Interno nel 1957 con Massimo Severo Giannini ed \u00e8 stata per anni il pi\u00f9 autorevole luogo di approfondimento per gli studi amministrativi. Dopo alcuni alti e bassi, che hanno portato anche a un periodo di sospensione delle pubblicazioni, \u00e8 stata rilanciata dal ministro Giuliano Amato, e dal responsabile della comunicazione del Viminale Fabrizio Forquet, nel 2008. A dirigerla sono stati chiamati prima Mario Pirani e poi Aldo Carboni. La rivista ha ospitato articoli del capo dello Stato, Giorgio Napolitano, e dei maggiori studiosi e vertici istituzionali.\nScopi.\nGli scopi della rivista sono:"}
{"id": "2205411", "revid": "30610", "url": "https://it.wikipedia.org/wiki?curid=2205411", "title": "Febbre quartana", "text": "La febbre quartana \u00e8 una forma atipica di febbre intermittente che si verifica ogni quattro giorni.\nManifestazioni.\nSi mostra in alcune malattie tropicali come la malaria, generata da \"Plasmodium malariae\".\nSi riscontra una febbre improvvisa e alta (intorno ai 40\u00b0) accompagnata a periodi di brivido intenso.\nLa crisi febbrile corrisponde alla rottura dei globuli rossi invasi dal plasmodio che si riproduce al loro interno.\nFebbre quartana doppia.\nLa tipologia doppia indica una variante della malaria, quando essa \u00e8 causata da una contemporanea manifestazione di due specie del genere \"Plasmodium\" che comportavano episodi febbrili diversi. In tale manifestazione la febbre compare per due giorni consecutivi poi cessa per un giorno e riprende continuando il ciclo."}
{"id": "2205414", "revid": "111019622", "url": "https://it.wikipedia.org/wiki?curid=2205414", "title": "Kismet (software)", "text": "Kismet \u00e8 un rilevatore di rete, sniffatore di pacchetti di rete e IDS (sistema di rilevazione di intrusioni) per reti senza fili 802.11.\nKismet opera con qualsiasi scheda di rete senza fili che supporta la modalit\u00e0 di monitoraggio \"raw\" e pu\u00f2 rilevare traffico 802.11a, 802.11b, 802.11g e 802.11n.\nIl programma esiste per Linux, FreeBSD, NetBSD, OpenBSD, e Mac OS X.\nPotrebbe essere eseguito su Windows ma affiancato da droni esterni.\nKismet \u00e8 distribuito sotto licenza GNU ed \u00e8 un software libero."}
{"id": "2205417", "revid": "2121138", "url": "https://it.wikipedia.org/wiki?curid=2205417", "title": "Kalarippayattu", "text": "Kalarippayattu o kalaripayattu (in malayalam: \u0d15\u0d33\u0d30\u0d3f\u0d2a\u0d2f\u0d31\u0d4d\u0d31\u0d4d; in tamil: \u0b95\u0bb3\u0bb0\u0bbf\u0baa\u0baf\u0ba4\u0bcd\u0ba4\u0bc1, pronunciato ) \u00e8 un'arte marziale originaria del Kerala e praticata in quello stato indiano e in parte anche nel Tamil Nadu. \u00c8 la pi\u00f9 antica arte marziale orientale conosciuta. Incorpora calci, prese, sequenze coreografiche e armi come tecniche di guarigione. Le varianti regionali dell'arte sono classificate come Stile Settentrionale, Meridionale e Centrale.\nKalaripayattu \u00e8 ritratta in diversi film regionali e internazionali come il Mito di Asoka.\nKalarippayattu si \u00e8 diffusa in Europa grazie agli sforzi di Anil Machado e in America da Shiva Rea. Sono i maestri leader in Europa e in America."}
{"id": "2205421", "revid": "729019", "url": "https://it.wikipedia.org/wiki?curid=2205421", "title": "Pediculosi", "text": "La pediculosi \u00e8 una parassitosi che pu\u00f2 colpire le parti della cute: soprattutto il capo, il pube (Pediculosi pubica) o, pi\u00f9 in generale, il corpo\nEziologia.\nSi trasmette grazie a una famiglia di artropodi chiamata Anoplura, le cui tre forme sono:\nEpidemiologia.\nLe forme pi\u00f9 comuni sono quelle che colpiscono i capelli (diffusa nei bambini in et\u00e0 scolastica) e quella del pube (per via dei rapporti sessuali)\nSintomatologia.\nSi riscontra prurito e piccole lesioni che circoscrivono il luogo dove \u00e8 avvenuta la puntura e altre per il continuo sfregamento dovuto alla ricerca di un sollievo. Solo in casi gravi si arriva a eritemi e tumefazione.\nProfilassi.\nEvitare luoghi affollati, rapporti sessuali con soggetti infetti e scambio di oggetti comuni (come il pettine) sono elementi sufficienti ad evitare ricadute.\nTerapia.\nGli abiti devono essere trattati con insetticidi mentre permetrina e lindano (soluzioni all'1%) vengono utilizzate nei casi in cui interessa cuoio capelluto o pube. Si somministra anche ivermectina (una dose di 200-400 ug/kg alla quale ne seguono altre due alla distanza minima di una settimana).\nIn alternativa al trattamento con i farmaci neurotossici attualmente utilizzati, nel 2010 \u00e8 stato proposto l'uso di una lozione al 5% di alcool benzilico, che provocherebbe l'asfissia dei parassiti.\nInoltre esistono particolari shampoo."}
{"id": "2205423", "revid": "1452073", "url": "https://it.wikipedia.org/wiki?curid=2205423", "title": "Novastorm", "text": "Novastorm \u00e8 un videogioco di tipo sparatutto sviluppato dalla Psygnosis nel 1994 per PC, 3DO, PlayStation e Sega Mega-CD.\nTrama.\nNel lontano futuro, anno 2429, gli umani hanno abbandonato la Terra, ormai non pi\u00f9 adatta a sostenere la vita, viaggiando all'interno di enormi vascelli spaziali contenenti il DNA delle specie animali e ricostruzioni degli ecosistemi terrestri, in cerca di un nuovo pianeta dove stabilirsi. Durante il lungo viaggio verso nuovi sistemi planetari per\u00f2, l'intelligenza artificiale di controllo delle astronavi inizia a corrompersi, formulando pensieri propri e profetizzando la caduta della razza umana per mano delle macchine. Una volta arrivati in un sistema adatto per la vita, gli umani vi si stabiliscono, ma improvvisamente l'IA dei vascelli si ribella iniziando a costruire in segreto intere legioni di robot e astronavi, scatenando una guerra in tutti i pianeti colonizzati del sistema con l'obiettivo di cancellare ogni traccia della razza umana.\nIl giocatore prender\u00e0 il comando dello squadrone di attacco Scavenger 04, caccia stellari molto avanzati, con la missione di distruggere la minaccia dell'entit\u00e0 informatica chiamatasi \"Scarab-X\"; eliminare tutte le forze che \u00e8 riuscita a generare e costruire, annullare le sue difese su tutti i pianeti del sistema ed infine, attaccarla al cuore.\nModalit\u00e0 di gioco.\nIl gioco \u00e8 un classico sparatutto single player del tipo sparatutto su rotaia, con percorsi e immagini prestabilite e basato su un sistema FMV per la realizzazione dei quattro differenti \"mondi\" in cui si svolge l'avventura. Ogni livello finisce con la necessaria distruzione del \"boss\" di fine livello per poter procedere.\nDurante ogni livello, il giocatore sar\u00e0 attaccato da squadre di astronavi nemiche (di varie tipologie); se vengono distrutti tutti i nemici di un gruppo, il giocatore sar\u00e0 ricompensato con un \"gettone\" di bronzo, d'argento o d'oro, utilizzato per acquistare potenziamenti. Ogni volta che viene preso un gettone, questo provocher\u00e0 uno scorrimento della barra dei potenziamenti (in basso nell'HUD del gioco); pi\u00f9 gettoni vengono presi e pi\u00f9 la barra scorrer\u00e0 verso oggetti pi\u00f9 potenti da equipaggiare. Con la pressione del tasto select viene acquistato il potenziamento in quel momento al centro della barra, dopodich\u00e9 questa torner\u00e0 alla posizione iniziale.\nIl gioco ha solo una modalit\u00e0 single player offline.\nPiattaforme.\nSega Mega-CD.\nLa versione per Mega-CD differisce dalle altre per la sostituzione di alcuni ambienti 3D con animazioni in 2D.\nPlaystation.\nLa versione per PlayStation presenta un totale ambiente FMV, con componenti realizzate ad hoc e un Hud ridotto all'essenziale.\nPC su SO MS-DOS.\nQuesta \u00e8 la versione considerata in assoluto la migliore tra tutte, in grado di offrire un'esperienza del tutto diversa al giocatore. Essa annoverava una grafica molto avveniristica per l'epoca, considerate le prestazioni dei computer, con un ambiente molto ben renderizzato in FMV e una colonna sonora molto coinvolgente composta specificatamente per questa edizione da Rick Ede. Sono stati migliorati anche gli effetti sonori e le voci. "}
{"id": "2205424", "revid": "1543377", "url": "https://it.wikipedia.org/wiki?curid=2205424", "title": "Otorrea", "text": "L'otorrea \u00e8 la secrezione prodotta dal condotto uditivo esterno in seguito alla perforazione della membrana timpanica. Si possono avere secrezioni di fluido dal siero al sangue, fino al liquido cerebrospinale e ai suoi essudati nel caso di un'infiammazione purulenta. Un'otorrea \u00e8, sovente, sintomo comune di patologia auricolare.\nEziologia.\nLe cause dell'otorrea sono le seguenti:\nEsame.\nL'esame anamnestico tenta di stabilire una diagnosi in cui rilevare, tra le altre cose: la cronicit\u00e0, l'acutezza, la secrezione unilaterale o bilaterale e la continuit\u00e0 della patologia."}
{"id": "2205425", "revid": "110157", "url": "https://it.wikipedia.org/wiki?curid=2205425", "title": "Spondilizema", "text": "Lo spondilizema \u00e8 il dislocamento di una vertebra verso il basso causato dalla distruzione o dal crollo di quella sottostante. Qualora si localizzi a livello dell'ultima vertebra lombare o a livello dell'osso sacro, si manifesta il cosiddetto bacino spondilolizematico o pelvis obtecta di Fehling.\nEziologia.\nPu\u00f2 essere secondario morbo di Pott, o tubercolosi ossea."}
{"id": "2205427", "revid": "113757", "url": "https://it.wikipedia.org/wiki?curid=2205427", "title": "Borghi pi\u00f9 belli d'Italia", "text": ""}
{"id": "2205430", "revid": "767487", "url": "https://it.wikipedia.org/wiki?curid=2205430", "title": "Campo di Marte (gruppo musicale)", "text": "Campo di Marte fu un gruppo musicale italiano fondato nel 1971 a Firenze.\nBiografia.\nIl gruppo venne fondato da Enrico Rosa (ex chitarrista dei \"Senso Unico\") e da Mauro Sarti (ex batterista/flautista dei \"Verde Stagione\") con il bassista italo-americano Richard Ursillo, Carlo Marcovecchio (ex batterista de I Califfi) e Alfredo Barducci (fiati, piano, organo e voce). Il gruppo, anche se fece numerosi concerti dal vivo, ebbe una produzione discografica formata dal solo album omonimo che, nonostante fosse stato composto nel 1971, venne pubblicato nel 1973 quando il gruppo si era gi\u00e0 praticamente sciolto.\nNel 1974 Enrico Rosa si trasfer\u00ec in Danimarca dove prosegu\u00ec la sua carriera da musicista. Nel 2003 si riun\u00ec con Mauro Sarti, Eva Rosa al flauto dolce, Matin Alexandr Sass alle tastiere e Maurilio Rossi al basso per suonare in alcuni concerti in Toscana e per registrare il live \"Concerto zero\"\nCampo di Marte: un concetto musicale creato nel 1971 dal chitarrista/compositore Enrico Rosa.\nEnrico ha interamente composto, arrangiato e prodotto la musica dell'album che fu registrato nel gennaio 1973 ed ha anche scritto i testi delle poche parti cantate della produzione.\nEnrico us\u00f2, come tra l'altro fa anche oggi, diverse sonorit\u00e0 con combinazioni tra strumenti acustici ed elettrici come: corno francese, flauti, archi, organo, chitarra acustica ed elettrica, batteria, percussioni e basso elettrico.\nQuesta sonorit\u00e0 creata dalle composizioni di Enrico Rosa \u00e8 come una Sinfonia dove la musica racconta una storia con le sue profonde emozioni.\nIl nome Campo di Marte (ispirato da una zona di Firenze), fu trovato durante il periodo della registrazione; il nome Campo di Marte, essendo Marte il mitico Dio della guerra, ci porta metaforicamente all'idea di un campo di guerra ed in relazione a ci\u00f2 i testi riferiscono all'idiozia della tale e per completare l'idea la copertina del vecchio disco mostrava antichi soldati mercenari Turchi che si infliggevano ferite con armi diverse per dimostrare la loro forza e coraggio, in modo da ricevere un salario pi\u00f9 alto.\nLo stesso disegno \u00e8 usato anche oggi come simbolo del Campo di Marte ed \u00e8 di propriet\u00e0 di Enrico Rosa.\nSenza ombra di dubbio il Campo di Marte \u00e8 una delle pietre miliari del Rock Progressivo Italiano e l'LP del 1973 \u00e8 un album essenziale per ogni collezione di Rock Progressivo.\nNel 1994 il primo disco fu ristampato su CD e recensito in tutto il mondo denominandolo una produzione di alta qualit\u00e0 musicale ed artistica; oggi il disco del 1973 \u00e8 altamente stimato ed una rarit\u00e0 molto ricercata dai collezionisti nel mondo.\nIl disco del 1973 \u00e8 stato pubblicato dalla UA all'inizio in Italia e nell'America Latina e in seguito, nel 1994, su CD dalla Mellow Records. Nel 2006 la BTF ha invece pubblicato il lavoro su CD in confezione mini album nella successione ed i titoli dei pezzi come scritti originariamente, inoltre anche una ristampa del disco del 1973 su vinile rosso con la copertina originale e contenuto.\nUn DVD, contenente filmati fatti durante l'incisione di Concerto Zero, di un concerto in Danimarca del 2004 ed interviste con Enrico Rosa fatte dalla BTF in Italia e Danimarca, \u00e8 in possesso della BTF ma al 2009 non \u00e8 stato ancora pubblicato."}
{"id": "2205431", "revid": "36426", "url": "https://it.wikipedia.org/wiki?curid=2205431", "title": "Emorroidi", "text": "Le emorroidi (dal greco \"ha\u00eema \", \"sangue\", e \"rh\u00e9\u00f3\", \"scorrere\") sono strutture vascolari del canale anale che giocano un importante ruolo nel mantenimento della continenza fecale. Diventano patologiche quando sono gonfie o infiammate, causando una sindrome nota come malattia emorroidaria, alla quale spesso ci si riferisce, nel linguaggio comune e anche nella divulgazione, sempre con il medesimo termine di emorroidi.\nLe emorroidi patologiche sono un problema che nella pratica clinica viene facilmente frainteso sia dai medici sia dai pazienti. Questi ultimi tendono a confonderlo facilmente con una variet\u00e0 di altri problemi della regione anorettale, che vanno dal prurito anale, alle ragadi anali, alle fistole ano-rettali, al cancro del retto, alle cisti pilonidali o alle cisti sebacee ascessualizzate perianali. Non va dimenticato che le emorroidi sono una componente anatomica umana assolutamente normale.\nQueste strutture nel loro stato fisiologico agiscono come cuscini composti da strutture artero-venose anastomizzate e da tessuto connettivo con un alto contenuto di fibre elastiche e collagene.\nIl trattamento iniziale per la malattia, da lieve a moderata, consiste nell'aumentare l'assunzione di fibre e di liquidi per mantenere l'idratazione. I FANS possono, temporaneamente, essere utilizzati per lenire il dolore, ma cos\u00ec come il riposo trattano unicamente i sintomi, e la successiva scomparsa dei fastidi non deve essere interpretata come guarigione. Un certo numero di interventi minori possono essere eseguiti se i sintomi sono gravi o non migliorano con il trattamento conservativo. In ogni caso, poich\u00e9 le emorroidi non trattate possono frequentemente peggiorare, \u00e8 sempre opportuna una precisa diagnosi da effettuarsi mediante esame visivo. La chirurgia \u00e8 riservata a coloro che non riescono a migliorare seguendo queste misure. Circa met\u00e0 delle persone possono andare incontro a problemi con le emorroidi a un certo punto della loro vita. La prognosi \u00e8 generalmente buona.\nStoria.\nLa prima menzione conosciuta della patologia legata alle emorroidi, risale a un papiro egiziano, datato intorno al 1700 a.C., che consiglia: \"...Dovevi tu dare una ricetta, un unguento di grande protezione, le foglie di acacia, a terra, triturate e cotte insieme. Stese su una striscia di lino e poste nell'ano, cos\u00ec che si riprenda subito.\" Nel 460 a.C., il \"Corpus Hippocraticum\" discute un trattamento analogo con una pi\u00f9 moderna legatura elastica: \"Le emorroidi e in modo simile si possono trattare trafiggendole con un ago e legandole con del filo di lana molto spesso e non fomentare fino a quando non scendono e lasciare sempre uno dietro; quando le condizioni del paziente sono migliorate, sia messa una linea di Helleborus.\" Vi sono descrizioni della malattia emorroidaria anche nella Bibbia.\nAulo Cornelio Celso (25 a.C. - 14 d.C.) descrisse le procedure di legatura e di escissione e ne discusse le possibili complicanze. Galeno sostenne che recidendo la connessione delle arterie alle vene si potesse avere una riduzione del dolore e della diffusione della gangrena. Il Sushruta Samhita, (IV - V secolo), us\u00f2 parole simili a quelle di Ippocrate, ma sottoline\u00f2 la necessit\u00e0 di un'adeguata pulizia della ferita. Nel XIII secolo, i chirurghi europei, come Lanfranco da Milano, Guy de Chauliac e Henri de Mondeville, fecero notevoli progressi e svilupparono nuove tecniche chirurgiche. Nel Medioevo si diffuse la credenza di San Fiacrio come protettore dei pazienti affetti da malattia. In particolare si narrava che una pietra del monastero da lui fondato avesse propriet\u00e0 curative, guarendo dalla malattia i pellegrini che vi sedevano sopra.\nIl primo uso della parola \"emorroidi\" in inglese si ebbe nel 1398. Il termine deriva dall'antico francese \"emorroides\", dal latino \"\"h\u00e6morrhoida-ae\", e a sua volta dal greco \"\u03b1\u1f31\u03bc\u03bf\u03c1\u03c1\u03bf\u0390\u03c2\"\", \"flusso di sangue che fluisce \", da \"\u03b1\u1f37\u03bc\u03b1\" (haima), \"sangue\" + \"\"\u1fe5\u03cc\u03bf\u03c2\" (rhoos), flusso, e da \"\u1fe5\u03ad\u03c9\"\" (rheo), \"fluire\".\nAspetti di anatomia.\nNella regione perianale sono presenti diversi plessi venosi, un intreccio di vasi anastomizzati (uniti tra loro).\nIl plesso venoso emorroidale comunica nella donna con il plesso utero-vaginale e nel maschio con il plesso venoso vescicale.\nGrazie al plesso venoso emorroidale si viene a stabilire una comunicazione tra il circolo portale e il circolo sistemico.\nI plessi localizzati superiormente alla linea pectinea (o linea pettinata) sono ricoperti dall'epitelio colonnare del retto. Queste strutture costituiscono il plesso emorroidario interno e possono dar luogo alle cosiddette emorroidi interne.\nIl plesso emorroidario interno \u00e8 drenato dalle vene rettali superiori e medie. Le vene rettali superiori sono tributarie della vena mesenterica inferiore, a sua volta ramo della vena porta.\nLe vene rettali medie sono invece tributarie della vena iliaca interna, quindi della vena iliaca comune che aggetta nella vena cava inferiore.\nAl di sotto della citata linea pettinata troviamo un plesso venoso ricoperto dall'epitelio squamoso che caratterizza la regione anale e che pu\u00f2 dar luogo alle emorroidi esterne.\nIl plesso emorroidario esterno \u00e8 tributario della vena rettale inferiore, ramo della vena pudenda interna, a sua volta tributaria della vena iliaca interna (detta anche vena ipogastrica). Come gi\u00e0 visto la vena iliaca interna drena nel sistema della vena cava inferiore per il tramite della vena iliaca comune.\nLe emorroidi interne si verificano a carico del plesso emorroidario superiore, mentre il plesso emorroidario inferiore \u00e8 sede delle emorroidi esterne. La linea pectinea rappresenta un importante punto di repere anatomico che divide le due regioni.\nFisiopatologia.\nLe emorroidi sono masse e cuscinetti di tessuto fortemente vascolarizzato, localizzate nel canale anale, che fanno parte della normale anatomia umana, ma possono diventare una condizione patologica quando si verificano variazioni anomale. Dal punto di vista anatomico in base ai rapporti con il canale anale si riconoscono tre cuscinetti principali: laterale sinistro, anteriore destro e posteriore destro.\nLe emorroidi sono strutture che non possono essere definite n\u00e9 di tipo arterioso, n\u00e9 di tipo venoso. Sono piuttosto vasi sanguigni, pi\u00f9 propriamente chiamati sinusoidi, localizzati nel tessuto sottomucoso, cui si associano stroma connettivale e tessuto muscolare liscio a scopo di sostegno, le vene del plesso emorroidario e gli \"shunt\" artero-venosi che sono a esse associati. I sinusoidi differiscono dalle vene, in quanto non hanno tessuto muscolare nelle loro pareti. Questo insieme di vasi \u00e8 conosciuto come plesso emorroidario.\nI plessi venosi emorroidari drenano contemporaneamente nel sistema portale grazie alle vene emorroidarie superiori e nel sistema cavale tramite le vene emorroidarie medie e inferiori.\nSi vengono cos\u00ec a costituire importanti anastomosi porto-cavali inferiori che, qualora si verifichi una situazione di ipertensione portale, possono svilupparsi in modo abnorme.\nIl concetto tradizionale che le emorroidi fossero vene varicose \u00e8 ormai superato. Thomson nel 1975 le identific\u00f2 infatti come cuscinetti vascolari dalla posizione relativamente costante (anteriore destro, posteriore destro, laterale sinistro) che con la loro presenza determinano una forma raggiata del canale anale, che appare cos\u00ec stellato e suddivisibile in tre parti.\nLe emorroidi giocano un ruolo molto importante nella continenza fecale. Esse, al termine della defecazione, si riempiono rapidamente di sangue e contribuiscono, a riposo, al 15-20% della pressione di chiusura anale. Inoltre agiscono a protezione dei muscoli dello sfintere anale, durante il passaggio delle feci.\nSecondo una teoria patogenetica le vene emorroidarie superiori, prive di valvole, vedono aumentare costantemente la pressione al loro interno ogni qualvolta si assume la posizione eretta, e perci\u00f2, con il tempo, vengono inevitabilmente a dilatarsi.\nQuesta visione \u00e8 suffragata dalla relativa rarit\u00e0 della comparsa di emorroidi nei quadrupedi e dall'alta incidenza del disturbo nelle donne gravide. In gravidanza infatti si viene a determinare un aumento della pressione addominale che secondariamente si riflette in una compressione, quindi in un aumento della pressione, a carico delle vene pelviche. Anche l'aumento della pressione addominale legato allo sforzo della defecazione di feci dure e voluminose comporterebbe, alla lunga, aumento di pressione nelle vene emorroidarie, la loro dilatazione e l'insorgenza della malattia emorroidale. Questo meccanismo non appare per\u00f2 esaustivo, mancando di spiegare per quale motivo in molti casi le emorroidi compaiano all'inizio della gravidanza, quando l'utero non \u00e8 ancora marcatamente dilatato. Inoltre il sanguinamento dalle emorroidi appare rosso vivo, macroscopicamente simile a quello di tipo arterioso, quando ci si aspetterebbe un sanguinamento pi\u00f9 scuro, tipico di una vena congesta. Ci\u00f2 in qualche modo suggerisce che le emorroidi siano una rete vascolare assai ricca e complessa (per la quale \u00e8 stato utilizzato anche il termine di \"corpo cavernoso del retto\") con una vasta possibilit\u00e0 di comunicazioni (\"shunt\") artero-venose, le stesse riscontrate da Thomson nel lavoro del 1975, gi\u00e0 segnalate da altri autori.\nSi ritiene che quando le strutture di sostegno e supporto cedono, la mucosa del retto prolassi verso il basso, trascinando i cuscinetti vascolari anali. La malattia emorroidaria \u00e8 la conseguenza di questo spostamento verso il basso dei cuscinetti anali. Ci\u00f2 pu\u00f2 avvenire con il ripetuto passaggio di feci, in particolare in quei soggetti che presentano un'elevata pressione anale a riposo, la quale si associa a un insufficiente rilassamento dello sfintere interno nel corso della defecazione: ci\u00f2 contribuisce alla congestione e ingorgo dei cuscinetti vascolari emorroidari. Le strutture vascolari perci\u00f2 crescono eccessivamente di dimensione (iperplasia vascolare), si pu\u00f2 verificare una reazione infiammatoria che colpisce la parete del vaso e il tessuto connettivo, che determina verosimilmente una lesione ischemica della mucosa e facilita l'insorgenza di una trombosi vascolare, permettendo cos\u00ec lo spostamento della mucosa e la sporgenza attraverso l'ano: le emorroidi divengono cos\u00ec sintomatiche.\nA ulteriore riprova di un ruolo del cedimento delle strutture di sostegno nella patogenesi della malattia emorroidaria recenti studi hanno evidenziato un grave disordine del metabolismo del collagene in questi pazienti, pur rimanendo non ancora chiaro se questo disordine sia correlato a fattori esogeni o endogeni.\nMalattia emorroidale.\nEpidemiologia.\n\u00c8 difficile determinare quanto le emorroidi sintomatiche siano diffuse nella popolazione, soprattutto perch\u00e9 molte persone colpite non si fanno visitare, preferendo ricorrere all'automedicazione o tacere dei propri disturbi. Tuttavia alcuni studi epidemiologici hanno evidenziato come le emorroidi sintomatiche si presentino in almeno il 50% della popolazione statunitense in qualche momento durante la vita, e come circa il 5% della popolazione ne sia affetto. L'incidenza nei due sessi \u00e8 approssimativamente uguale. L'insorgenza prima dei 20 anni d'et\u00e0 \u00e8 del tutto inusuale, mentre tassi di picco si verificano tra i 45 e i 65 anni di et\u00e0. Dopo i 65 anni si registra invece una lieve flessione. Il disturbo si presenta pi\u00f9 comunemente nella razza caucasica piuttosto che nei soggetti afro-americani e nelle persone con un pi\u00f9 alto status socio-economico. Tuttavia questi dati potrebbero essere falsati da una maggiore attenzione al proprio stato di salute di questa sottopopolazione piuttosto che riflettere una maggiore prevalenza.\nStudi effettuati nel Regno Unito (interessamento variabile dal 13% al 36%) e Austria (40% circa) hanno sostanzialmente confermato la rilevanza del fenomeno anche in queste popolazioni.\nLa prognosi a lungo termine \u00e8 generalmente buona, anche se alcune persone possono accusare ricorrenti episodi sintomatici. Solo una piccola percentuale necessita di un intervento chirurgico.\nCause.\nLa causa esatta delle emorroidi sintomatiche \u00e8 sconosciuta. Si ritiene che vi siano un certo numero di fattori che possono favorirne la comparsa, tra cui: mancanza di esercizio fisico, fattori nutrizionali (una dieta povera di fibre), un aumento della pressione intra-addominale (sforzo prolungato, ascite, presenza di una massa intra-addominale o di una gravidanza), la genetica, l'assenza di valvole all'interno delle vene emorroidarie e l'invecchiamento. Altri fattori che si ritiene possano aumentare il rischio sono l'obesit\u00e0, una prolungata posizione seduta, tosse cronica e disfunzione del pavimento pelvico.\nPer anni \u00e8 stato ritenuto che la stipsi associata alla defecazione di feci dure (con conseguente aumento della forza di taglio sui cuscinetti anali) fosse un fattore importante per lo sviluppo di questo disturbo, ma molte osservazioni anche recenti tendono a limitare la validit\u00e0 di questa relazione. Molti studi non hanno provato in modo incontrovertibile un'associazione significativa tra emorroidi e stipsi, mentre sembra che anche altre alterazioni del ritmo intestinale, come per esempio la diarrea, possano essere un fattore di rischio per lo sviluppo di emorroidi.\nIn generale le prove dell'esistenza di queste correlazioni sono piuttosto scarse.\nDurante la gravidanza, la pressione del feto sul ventre e i cambiamenti ormonali causano l'ingrandimento dei vasi emorroidari. Ci\u00f2 porta anche a un aumento delle pressioni intra-addominali. Il trattamento chirurgico si rende raramente necessario nelle donne in stato di gravidanza, i sintomi si risolvono solitamente dopo il parto. Un'ulteriore causa possono essere gli sport effettuati in posizione seduta, soprattutto in presenza di vibrazioni o scotimenti, come il ciclismo, il motociclismo e l'equitazione, e altri come il sollevamento pesi in cui vi \u00e8 una forte pressione endoaddominale.\nSegni e sintomi.\nLe emorroidi interne ed esterne possono presentarsi in modo diverso. Tuttavia, molte persone possono avere una combinazione delle due. Un sanguinamento abbastanza significativo da causare anemia \u00e8 raro, un'emorragia tale da mettere in pericolo di vita \u00e8 ancora pi\u00f9 raro. Molte persone si sentono in imbarazzo riguardo alla condizione e, spesso, cercano cure mediche solo quando la situazione \u00e8 ormai in uno stadio avanzato.\nSe non trombotiche, le emorroidi esterne possono causare un lieve problema. Tuttavia, quando vi \u00e8 una trombosi, esse possono essere molto dolorose con risoluzione che si ha in genere in pi\u00f9 di 2 o 3 giorni. Il gonfiore pu\u00f2 richiedere un paio di settimane per scomparire, e dopo la guarigione un'escrescenza di pelle pu\u00f2 rimanere. Se sono di grandi dimensioni e provocano problemi con l'igiene, possono causare irritazione della pelle circostante e prurito intorno all'ano.\nLe emorroidi interne, solitamente, si presentano indolori, di colore rosso vivo e con sanguinamento rettale che si verifica durante i movimenti intestinali: una condizione nota come ematochezia. Le feci, solitamente, si presentano di un colore normale. Altri sintomi possono includere scarico delle mucose, una massa perianale se vi \u00e8 prolasso attraverso l'ano, prurito e incontinenza fecale. Le emorroidi interne sono solitamente dolorose solo se diventano trombotiche o necrotiche.\nI sintomi di emorroidi patologiche dipendono dalla localizzazione. Le emorroidi interne di solito si presentano indolori e con sanguinamento rettale, mentre le emorroidi esterne possono produrre alcuni sintomi e forte dolore se si verifica trombosi e gonfiore nella zona dell'ano. Mentre la causa esatta non \u00e8 nota, una serie di fattori che aumentano la pressione intra-addominale, in particolare la costipazione, si ritiene rivestano un ruolo nel loro sviluppo.\nDiagnosi.\nLa diagnosi di malattia emorroidaria si formula tipicamente grazie a una visita medica. Un esame visivo dell'ano e della zona circostante pu\u00f2 essere in grado di diagnosticare le emorroidi esterne o un prolasso. Un esame rettale pu\u00f2 essere effettuato per individuare eventuali tumori del retto, polipi, un'ipertrofia prostatica o la presenza di un ascesso. Questo esame pu\u00f2 non essere possibile senza un'adeguata sedazione a causa del dolore, anche se la maggior parte delle emorroidi interne non appaiono dolorose. La conferma visiva delle emorroidi interne pu\u00f2 richiedere un anoscopio, uno strumento dotato di un tubo cavo con una luce posta a un'estremit\u00e0. Vi sono due tipi di emorroidi, interne ed esterne, che si differenziano per via della loro posizione rispetto alla linea pectinea. Alcuni pazienti possono presentare contemporaneamente forme sintomatiche di entrambe. Se il dolore \u00e8 presente, la condizione pi\u00f9 probabile \u00e8 che vi sia una ragade anale o delle emorroidi esterne piuttosto che emorroidi interne.\nLe emorroidi interne sono quelle che hanno origine al di sopra della linea dentata. Sono ricoperte da epitelio colonnare che \u00e8 privo di recettori del dolore. A partire dal 1985, esse vengono classificate in quattro categorie, differenziate in base al grado di prolasso:\nLe emorroidi esterne sono quelle che si verificano al di sotto della linea dentata. Esse sono coperte prossimalmente da derma dell'ano e distalmente dalla pelle, entrambe le quali, sono sensibili sia al dolore sia alla temperatura.\nDiagnosi differenziale.\nMolti problemi ano-rettali, tra cui ragadi, fistole, ascessi, cancro del colon-retto, varici rettali e prurito, hanno sintomi simili e possono essere erroneamente scambiati per emorroidi sintomatiche. Il sanguinamento rettale pu\u00f2 verificarsi anche a causa della presenza di un cancro del colon-retto, delle coliti tra cui alcune malattie infiammatorie croniche intestinali, della malattia diverticolare e dell'angiodisplasia. Se si riscontra anemia, devono essere considerate altre possibili cause.\nAltre condizioni che possono portare alla formazione di una massa anale, comprendono: alterazioni della cute, verruche anali, prolasso rettale, polipi e papille anali allargate. Varici anorettali causate da un aumento della pressione del sangue nel sistema venoso portale possono presentarsi simili a emorroidi.\nComplicanze.\nSe le emorroidi patologiche vengono trascurate e non s'instaura un adeguato trattamento medico, possono dare luogo a conseguenze pi\u00f9 gravi fino allo sviluppo di complicanze, come ad esempio la trombosi emorroidaria, l'anemia dovuta alle ripetute emorragie, i processi flebitici e lo sviluppo di ragadi anali. Non esiste un rapporto diretto tra emorroidi sintomatiche e patologia neoplastica.\nTrattamento.\nTrattamento conservativo.\nIl trattamento conservativo consiste tipicamente nell'aumentare l'assunzione di fibre alimentari e di fluidi per mantenere l'idratazione, di assumere anti-infiammatori non steroidei (FANS) e, in aggiunta, viene consigliato il riposo. L'assunzione maggiore di fibre ha dimostrato di migliorare i risultati e pu\u00f2 essere ottenuta con una modifica della dieta o grazie al consumo di integratori alimentari.\nMentre molti agenti topici e supposte sono disponibili per il trattamento delle emorroidi, vi sono poche prove per sostenere il loro uso. Preparati contenenti steroidi non devono essere usati per pi\u00f9 di due settimane in quanto possono causare assottigliamento della pelle. La maggior parte degli agenti comprendono una combinazione di principi attivi. Questi possono includere una crema come vaselina oppure ossido di zinco, un analgesico come la lidocaina e un vasocostrittore come l'adrenalina. Possibile anche l'impiego di preparazioni contenenti dobesilato o mesalazina. I flavonoidi sono di discutibile beneficio con potenziali effetti collaterali. In caso di gravidanza i sintomi, solitamente, si risolvono dopo il parto e quindi il trattamento viene ritardato fino a quel momento per determinare se \u00e8 ancora necessario.\nAnche la medicina tradizionale cinese propone il ricorso a una variet\u00e0 di erbe per il trattamento del sanguinamento emorroidale. Tuttavia una recente \"review\" comprendente 9 studi effettuati su 1.822 pazienti non ha fornito una sufficiente evidenza dell'efficacia di un simile approccio.\nAlcune di queste erbe (Radix Sanguisorbae, Radix Rehmanniae, Fructus Sophorae, Radix Angelicae Sinensis, Radix Scutellariae e altre) potrebbero avere una qualche efficacia nell'attenuare alcuni sintomi causati dal disturbo.\nProcedure ambulatoriali.\nUn certo numero di procedure ambulatoriali possono essere praticate. Generalmente sono considerate sicure, ma molto raramente possono verificarsi effetti collaterali gravi, come sepsi perianale.\nTrattamento chirurgico.\nVi sono diverse tecniche chirurgiche che possono essere utilizzate quando la gestione conservativa e le procedure ambulatoriali non sortiscono effetti. Tutte sono associate a un certo grado di complicanze, tra cui: sanguinamento, infezione, stenosi anale e ritenzione urinaria causata dalla vicinanza al retto dei nervi che servono la vescica. Vi pu\u00f2 essere anche un leggero rischio di creare incontinenza fecale, con tassi riportati che variano tra lo 0 e il 28%.\nTrattamento post-chirurgico.\nGli interventi chirurgici per patologie ano-rettali sono spesso gravati da un'alta incidenza di effetti collaterali e pertanto risulta di fondamentale importanza assicurare ai pazienti operati un adeguato follow-up al fine di prevenire probabili complicanze, quali la mancata riparazione dei tessuti e le sovrainfezioni.\nL'utilizzo di una soluzione salsobromoiodica (fertomcidina U) nel post-operatorio proctologico si \u00e8 dimostrata efficace e sicura nella riduzione del dolore postoperatorio, nella pi\u00f9 rapida cicatrizzazione delle ferite chirurgiche e nel miglioramento della qualit\u00e0 della vita dei pazienti.\nPrevenzione.\nUn certo numero di misure preventive vengono raccomandate, tra cui evitare la stitichezza e diarrea attraverso una dieta ricca di fibre, l'assunzione di molti fluidi e l'esercizio fisico. Inoltre viene consigliato di evitare sforzi nel tentativo di defecare, di diminuire il peso in coloro che sono in sovrappeso e di evitare il sollevamento di carichi pesanti."}
{"id": "2205434", "revid": "21776623", "url": "https://it.wikipedia.org/wiki?curid=2205434", "title": "Conferenza di Aalborg", "text": ""}
{"id": "2205444", "revid": "172126", "url": "https://it.wikipedia.org/wiki?curid=2205444", "title": "Vallo sinaptico", "text": ""}
{"id": "2205454", "revid": "120874124", "url": "https://it.wikipedia.org/wiki?curid=2205454", "title": "Ted Mosby", "text": "Theodore Evelin Mosby, chiamato da tutti Ted, \u00e8 il protagonista della sitcom \"How I Met Your Mother\", interpretato da Josh Radnor. La serie \u00e8 incentrata sul Ted Mosby del 2030 di cui si sente solo la voce (doppiato da Bob Saget) che racconta ai suoi due figli storie della sua vita prima di incontrare loro madre.\nIn Italia \u00e8 doppiato da Renato Novara nel presente, e da Marco Pagani nel futuro.\nIl personaggio.\nTed \u00e8 un architetto di New York, laureato alla Wesleyan University. \u00c8 nato a Shaker Heights, nell'Ohio, il 25 aprile del 1978.\n\u00c8 alla costante ricerca di un'anima gemella, con cui sposarsi e metter su famiglia. Per buona parte della serie \u00e8 innamorato della sua amica Robin, con la quale ha una relazione sentimentale. Ted piace subito a Robin, ma non appena le dice un \u00abTi amo\u00bb al loro primo appuntamento, Robin lo respinge. Ted cercher\u00e0 lo stesso di sedurla: prima ruba un corno francese blu da un ristorante e glielo porta a casa, poi si introduce insieme con un quartetto d'archi (tutti di colore blu), riempiendo l'appartamento di rose. I due, alla fine, si mettono insieme, anche se in seguito si lasciano quando capiscono di non volere le stesse cose.\nConvive coi suoi migliori amici, Marshall e Lily, conosciuti entrambi ai tempi del college, ma quando Lily rimane incinta Ted lascia ai due la casa, per trasferirsi in una tutta sua. Barney \u00e8 un altro suo grande amico. I suoi genitori, Alfred e Virginia, sono separati; la madre si \u00e8 felicemente risposata con Clint, un hippy col quale passa molto tempo fumando marijuana. Ha una sorella di nome Heather. Colleziona penny, ama la poesia, la filosofia e la letteratura, inoltre si esprime molto bene con il linguaggio dei segni.\nTed ha sempre avuto il sogno di progettare un grande edificio a New York, ama il suo lavoro e spesso cerca di intrattenere la gente con aneddoti sugli edifici (riguardanti lo stile architettonico e la storia) ma quasi sempre le persone che lo ascoltano si annoiano. Dato che non riesce a concludere nessun progetto serio n\u00e9 a trovare un impiego come architetto, Ted decide di intraprendere la carriera universitaria e ottiene una cattedra ad architettura.\nLa vita di Ted continua a subire risvolti negativi. Dopo essere stato piantato all'altare da Stella, ritornata con il suo ex marito Tony Grafanello, Ted fatica a riprendersi e la crisi ricade sul lavoro. Pur essendo assunto per disegnare un progetto per la Goliath National Bank, viene licenziato dopo poche settimane. Tenta quindi di avviare una propria attivit\u00e0, la Mosbius Design, ma senza trovare nemmeno un cliente. Cos\u00ec decide di lasciar perdere e accetta l'offerta di Tony, che lo aiuta a trovare lavoro presso la facolt\u00e0 di Architettura dell'universit\u00e0. Fuori dall'aula, riesce a trovare lavoro anche come architetto privato per la societ\u00e0 in cui lavora Barney: infatti la Goliath National Bank riavvia il progetto per costruire una nuova sede, e Barney convince i soci a riaffidare il compito a Ted, che, sebbene riluttante, accetta. Nell'ottava stagione Ted riesce a finire i lavori di costruzione dell'edificio, realizzando il suo sogno.\nNel 2015 nascer\u00e0 sua figlia Penny. Suo figlio Luke nascer\u00e0 invece nel 2017.\nRelazioni sentimentali.\nTed ha frequentato diverse donne. Alcune di queste sono:"}
{"id": "2205455", "revid": "123646827", "url": "https://it.wikipedia.org/wiki?curid=2205455", "title": "Marshall Eriksen", "text": "Marshall Eriksen \u00e8 un personaggio della sitcom \"How I Met Your Mother\". \u00c8 interpretato da Jason Segel e doppiato in italiano da Gianluca Iacono.\nIl personaggio.\nNato in Minnesota, in una piccola cittadina chiamata St. Cloud, pertanto, nei primi mesi a New York, si trova spaesato dalla grandezza della citt\u00e0 e spaventato dal non essere pi\u00f9 in un ambiente \"raccolto\" come nella cittadina, ma nonostante questo conserva l'animo onesto e gentile proprio delle sue origini. Questa sua indole non lo porta mai ad attaccar briga finanche ad aver paura di fare a botte, anche se, nella quarta stagione, si scopre che, quando si scatena, \u00e8 inarrestabile. Fin dall'infanzia nutre il bisogno di salvare la Terra e l'ambiente, cosa che lo porter\u00e0 a studiare legge alla Wesleyan University, per diventare avvocato ambientalista. Qui incontra per la prima volta Ted e Lily. Anche se lontano da casa, \u00e8 estremamente legato alla sua famiglia: con il suo \"solo\" metro e novantacinque di altezza \u00e8 il \"piccolo di famiglia\" e per questo ha ingaggiato spesso violente lotte con i fratelli maggiori, che superano i due metri. Ma fra tutti \u00e8 legatissimo a suo padre, Marvin, che morir\u00e0 nella sesta stagione della serie.: a Marshall servir\u00e0 molto tempo per accettare questo fatto, ricordandolo come un grand'uomo amato da tutti a St. Cloud.\nHa una vecchia auto, una Pontiac Fiero regalatagli dai fratelli maggiori e costatagli una serie di scherzi crudeli, che fa poi rottamare a malincuore. Ha una fissazione per il mostro di Loch Ness sulla cui esistenza non pone alcun dubbio, e in generale \u00e8 superstizioso. Ha la scomoda abitudine di mettere in musica frasi ed eventi per lui importanti (inclusa la password per scoprire se ha passato il test per esercitare la professione di avvocato); \u00e8 appassionato di giochi da tavolo, nei quali \u00e8 imbattibile, arrivando anche a capirli al volo (persino in lingue che non conosce) e inventarne (spesso dedicati a Lily). Nel passato \u00e8 stato un grande schiacciatore di basket ed era soprannominato \"Tornado Bianco\". Fan di \"Guerre stellari\", \u00e8 fra i pochi ad apprezzare gli Ewok.\nLa storia d'amore con Lily.\nAll'universit\u00e0 incontra quello che sar\u00e0 il suo primo e unico amore, Lily Aldrin.\nRimangono fidanzati per 9 anni, finch\u00e9 si lasciano poco prima del matrimonio: a lei viene offerta l'occasione di partecipare ad un corso di pittura in una prestigiosa accademia, il sogno della sua vita, ma questo corso coinciderebbe con la data del loro matrimonio. Per questo si lasciano durante l'estate tra la prima e la seconda stagione.\nLily torna in seguito a New York a causa degli scarsi risultati ottenuti al corso di arte, e nonostante le sue suppliche affinch\u00e9 Marshall le dia una seconda possibilit\u00e0, lui preferisce non buttarsi nuovamente a capofitto nella sua storia d'amore con lei, sentendo il bisogno di trovare la sua identit\u00e0, fuori dalla sua relazione con Lily. In una puntata, Marshall uscir\u00e0 con una cameriera, ma l'intervento di Lily li separer\u00e0. Infine, Marshall la perdona e tornano insieme, fino a sposarsi.\nDopo il matrimonio comprano un appartamento, che per\u00f2 si riveler\u00e0 essere in pendenza e in una zona invasa dall'odore tossico di un depuratore di acque. Per farlo aggiustare, Lily riesce a vendere i suoi quadri ad un veterinario che li apprezza per il loro effetto ansiolitico sui cani.\nDopo qualche anno, Marshall decide insieme a Lily di concepire un bambino, che chiameranno Marvin, in onore del padre di Marshall, e Nontimuovere (\"Wait for it)\", per un accordo con Barney. I due andranno a vivere nella casa dei nonni di Lily, nei sobborghi. In seguito, Ted lascia alla coppia il suo appartamento, cos\u00ec che possano crescervi il loro figlio in un ambiente pi\u00f9 cittadino. In seguito avranno pure una bambina, Daisy. Nell'ultimo episodio i due sposi avranno un terzo figlio, ci\u00f2 li spinger\u00e0 a trasferirsi in una casa pi\u00f9 grande.\nStudio e lavoro.\nMarshall studia giurisprudenza per diventare avvocato per la tutela dell'ambiente. Passa l'esame di avvocato con successo, ma non riesce a trovare un impiego idoneo ai suoi obiettivi. Barney gli trova allora un lavoro nella Goliath National Bank, dove lui stesso lavora. Si licenzia per seguire il suo vecchio sogno di diventare un avvocato ambientalista.\nMarshall trova lavoro in uno studio legale che si prodiga per la difesa dell'ambiente, ma nemmeno questo nuovo lavoro lo appaga come credeva; dopo aver perso una causa molto importante, lo studio subisce una forte crisi andando in fallimento. Marshall arriva cos\u00ec alla conclusione che il lavoro come avvocato non sarebbe bastato a migliorare il mondo e decide dunque di dare una svolta alla sua carriera facendo domanda per diventare un giudice. Ma alla fine decide di rifiutare il posto che gli viene offerto come giudice per seguire la moglie in Italia, a Roma per lavoro.\nNell'anno 2016, Marshall torna a fare l'avvocato lavorando nuovamente per le multinazionali, mentre nel 2018 realizza le sue ambizioni quando gli viene offerto un altro posto come giudice. Inoltre rivela di essersi candidato per un seggio della Corte Suprema dello Stato, che otterr\u00e0 nel 2020.\nRapporti con gli amici.\nIl migliore amico di Marshall \u00e8 Ted. Coinquilini alla Wesleyan, non legano immediatamente, ma un incredibile viaggio a bordo della Fiero, e il rischio di morire assiderati li far\u00e0 legare per la vita. Trasferiti a New York, diventeranno coinquilini, con la presenza frequente di Lily. A simboleggiare la loro amicizia, hanno appeso due spade incrociate sul muro sopra il pianoforte. Ted \u00e8 il testimone di nozze di Marshall oltre che il padrino del piccolo Marvin, assieme a Robin e Barney.\nBarney, conosciuto pi\u00f9 tardi, avr\u00e0 un normale rapporto di amicizia, finch\u00e9 andr\u00e0 a lavorare alla GNB assieme a lui. In questo periodo entra piano piano nel suo mondo di assurdit\u00e0, scherzi e cinismo. Barney ha officiato il suo matrimonio con Lily. Barney spesso trova assurdo il fatto che Marshall sia stato solo con Lily, infatti spesso ha cercato di spingerlo a frequentare altre donne, ma in realt\u00e0 Barney, segretamente, ritiene lui e Lily la coppia pi\u00f9 bella che abbia mai incontrato, infatti quando Lily aveva lasciato Marshall per andare a San Francisco, Marshall scoprir\u00e0 che era stato Barney a convincerla a tornare. Proprio per questo Marshall decider\u00e0 di fare anche di Barney testimone delle proprie nozze insieme a Ted. Barney odia il fatto che Ted consideri Marshall il suo migliore amico invece che lui. Marshall gli far\u00e0 da secondo testimone di nozze quando lui sposer\u00e0 Robin.\nLily \u00e8 il suo grande amore e la sua unica ragione di vita, pensiero che non rinuncia mai a esprimere. Ogni volta che il gruppo esprime un parere su qualcuno di famoso con cui cederebbero, Marshall ribadisce sempre che ha solo Lily in testa. Marshall \u00e8 molto geloso di sua moglie, anche se raramente trascende.\nCon Robin, l'ultima arrivata nel gruppo, non ha mai particolarmente legato: in una puntata Marshall le mostra prima un bar frequentato da originari del Minnesota e poi un altro per canadesi, comunque, in quello stesso episodio, Marshall le far\u00e0 capire quanto Robin sia importante per lui e per il resto del gruppo. Diversamente dagli altri, Marshall \u00e8 sempre stato l'unico ad appoggiare la storia amorosa tra Robin e Ted, spingendo sempre l'amico a farsi avanti con lei, senza mai arrendersi. In un episodio, quando Robin e Marshall andarono a prendere Lily all'aeroporto in auto, hanno avuto modo di confrontarsi riguardo al loro punto di vista opposti sull'amore, Marshall infatti sostiene che l'amica sia cinica e fredda, ma Robin invece \u00e8 dell'opinione che Marshall, essendo stato solo con Lily, non conosca bene tutte le sfumature dell'amore e delle relazioni di coppia, comunque, sempre nello stesso episodio, Robin accetta la visione di Marshall dell'amore, anche se diversa dalla sua.\nGli schiaffi a Barney.\nDopo aver perso una scommessa con Marshall (sul fatto che Robin fosse stata in passato una pornostar o meno), quest'ultimo deve dargli cinque schiaffi come pegno. In seguito, nella settima stagione, si aggiungeranno altri tre schiaffi, per un totale di otto."}
{"id": "2205456", "revid": "119584878", "url": "https://it.wikipedia.org/wiki?curid=2205456", "title": "Lily Aldrin", "text": "Lillian \"Lily\" Aldrin, in seguito coniugata Aldrin-Eriksen, \u00e8 un personaggio di \"How I Met Your Mother\". \u00c8 interpretata da Alyson Hannigan e doppiata da Elisabetta Spinelli.\nLily Aldrin \u00e8 la fidanzata, successivamente moglie, di Marshall Eriksen. \u00c8 originaria di New York e ama la sua citt\u00e0. Lavora come maestra d'asilo, ma aspira da sempre a diventare un'artista.\nStoria.\nAl liceo.\nAl liceo si era fidanzata prima con un ragazzo di nome Bill, soprannominato Scooter, che le piaceva perch\u00e9 assomigliava a Kurt Cobain, ma lei lo lasci\u00f2 perch\u00e9 col matrimonio non avrebbe potuto fare le cose che aveva progettato.\nConoscenza di Marshall e degli altri amici.\nNel 1996, al suo primo giorno di universit\u00e0, ha incontrato Marshall e da quel momento i due si sono fidanzati.\nGrazie a Marshall ha conosciuto Ted, dato che i due erano compagni di stanza nel dormitorio dell'universit\u00e0; le piace immischiarsi nella sua vita privata, e pi\u00f9 volte \u00e8 arrivata a sabotare le relazioni sentimentali dell'amico che non le andavano a genio (cio\u00e8 quelle che non hanno superato il \"test del portico\", che consiste nell'immaginare s\u00e9 stessa, Marshall, Ted e l'eventuale compagna di Ted da vecchi a giocare a bridge sotto il portico di una casa in riva al mare).\nNel 2001 conosce Barney grazie a Ted, che l'aveva casualmente incontrato al McLaren's (il pub dove vanno sempre i protagonisti). Pur disapprovando il suo comportamento verso l'altro sesso, nel corso degli anni Lily cerca pi\u00f9 volte di aiutarlo a cambiare stile di vita e a portare avanti una relazione seria con una donna.\nConosce infine Robin, assieme agli altri del gruppo, nel 2005, e diventa presto la sua migliore amica e confidente. Da notare che, pur essendo molto innamorata e felice con Marshall, talvolta Lily tradisce un comportamento bi-curioso nei confronti dell'amica.\nNonostante venga detto che Lily abbia perso la verginit\u00e0 con Marshall, in realt\u00e0 Lily \u00e8 andata a letto con un altro ragazzo prima di lui: il suo ex ragazzo Scooter con cui per\u00f2, come lascia intendere lei stessa, ha avuto solo del petting. L'unico altro ragazzo con cui Lily abbia scambiato delle effusioni \u00e8 un certo Colin, di cui Lily nemmeno ricordava il nome tanto da chiamarlo \"lingua troppo lunga\", con cui si sbaciucchi\u00f2 la notte prima di conoscere Marshall.\nPrima e seconda stagione.\nNella prima stagione, anche se continua a vivere nel suo appartamento, passa molto tempo a casa di Ted e Marshall, finch\u00e9 non va a vivere l\u00ec definitivamente anche lei. Alla fine della stagione i due si lasciano prima del matrimonio, in quanto lei preferisce andare a San Francisco per seguire il suo sogno di diventare pittrice.\nTornata a New York a causa degli scarsi risultati ottenuti al corso per diventare pittori, Marshall la perdona e i due si rimettono insieme, fino a sposarsi a fine stagione.\nStagioni successive.\nNella terza stagione, lei e Marshall comprano un appartamento, che per\u00f2 si riveler\u00e0 essere in pendenza. Per trovare i soldi necessari a farlo riparare, Lily ha cominciato a vendere i suoi quadri ad un veterinario che castra gli animali, dato che riescono a calmare e ipnotizzare i cani inferociti, Marshall per sfruttare questa sua dote speciale crea un sito di vendita dei suoi quadri per permetterle di avere successo come pittrice per veterinari.\nCompare costantemente nella quarta e quinta stagione, ad eccezione di alcuni episodi della quarta, dove, a causa della gravidanza di Alyson Hannigan, il personaggio scompare per quattro episodi. Ai fini della trama \u00e8 stata inventata una scusa: essendo talmente arrabbiata per una battuta sporca di Barney, decide di stare lontana per un mese dall'amico donnaiolo.\nNell'episodio finale della quinta stagione decide insieme a Marshall di concepire un bambino. Nell'episodio finale della sesta stagione scopre di essere incinta. Nella settima stagione si trasferisce col marito nel vecchio appartamento di Ted, e nel finale di stagione d\u00e0 alla luce un maschietto, il piccolo Marvin Jr., nome del defunto padre di Marshall.\nNell'ottava stagione Lily \u00e8 assunta dal Capitano, l'ex marito di Zoey, ex di Ted, come consulente d'arte, il lavoro dei suoi sogni. Quando Lily si vede costretta a trasferirsi per un anno in Italia, a Roma, per lavoro con la famiglia, si creano non poche diatribe con Marshall che vuole restare a New York per perseguire la sua carriera di giudice. Lily decide di rifiutare il lavoro, ma poi quando Marshall scopre che la moglie aspetta un altro bambino (che poi si riveler\u00e0 essere una bambina, che chiameranno Daisy), decide di seguirla a Roma. In seguito avranno pure un terzo figlio, motivo per cui lei e il marito lasceranno l'appartamento per trasferirsi in una casa pi\u00f9 grande.\nRelazioni con gli altri personaggi.\nMarshall \u00e8 l'unico grande amore di Lily, anche se diversamente da lui, che \u00e8 sempre stato convinto al cento per cento del loro rapporto, Lily per un momento, sentendo di dover trovare la sua indipendenza fuori dalla sua relazione con Marshall, ha sentito il bisogno di lasciarlo per andare a San Francisco e perseguire le sue ambizioni. Lily poi, pentitasi di ci\u00f2 che ha fatto, decide di tornare con lui, inizialmente Marshall non era propenso a perdonarla, ma dopo che Lily gli concede i suoi spazi, i due tornano insieme, specialmente perch\u00e9 la ragazza ha finalmente capito che \u00e8 pronta a legarsi a lui per sempre. Nonostante stiano insieme da tanto, non mancano mai di essere romantici e passionali, i loro amici spesso li vedono come la personificazione della coppia ideale, anche se a tratti li trovano stucchevoli. Quando fanno una lunga litigata, si prendono una piccola pausa per riposarsi facendo sesso o semplicemente coccolandosi prima di continuare.\nAl pari del marito ha un profondo rapporto di amicizia con Ted, lei probabilmente pi\u00f9 di tutti ha aiutato l'amico a fare chiarezza nella sua vita sentimentale, dandogli sempre dei punti di vista obiettivi, infatti spesso riveste il ruolo di voce della ragione per Ted. A volte per\u00f2 tende a essere troppo invadente, tanto da immischiarsi lei stessa nelle sue storie d'amore, anche se ci\u00f2 \u00e8 dovuto alla sua consapevolezza che l'amicizia che Ted ha stretto con lei e il marito sar\u00e0 eterna, e che la donna con cui dovr\u00e0 stare far\u00e0 parte della loro vita. Il loro legame \u00e8 cos\u00ec forte che Ted \u00e8 l'unica persona a cui ha rivelato le sue incertezze e frustrazioni sull'essere madre.\nRobin \u00e8 la sua migliore amica, fin da subito Lily la prese in simpatia, anche se le due sono molto diverse da tanti punti di vista, specialmente nel loro approccio con le storie amorose, perch\u00e9 mentre Lily \u00e8 emotiva e sentimentale, Robin \u00e8 chiusa e poco propensa ai legami. Lily \u00e8 l'unica vera amica che Robin abbia, data la sua incapacit\u00e0 di legare con le altre donne. Ciascuna delle due \u00e8 stata la damigella d'onore dell'altra ai loro rispettivi matrimoni. Lily spesso ha dimostrato un certo interesse bi-curioso, nonostante sia appagata da suo marito.\nHa un buon rapporto di amicizia anche con Barney, nonostante le loro vedute completamente opposte nei rapporti di coppia, dato che lei \u00e8 una monogama convinta, mentre lui \u00e8 un impenitente donnaiolo. La donna ha spesso da ridire sul suo stile di vita, ma solo perch\u00e9 ritiene che Barney sia un uomo migliore di quello che tutti vedono dall'esterno. Lily \u00e8 l'unica persona a cui aveva confidato il suo amore segreto per Robin. Anche se spesso trova deplorevole il suo stile di vita promiscuo, spesso ha dimostrato un certo interesse riguardo alla sfera delle sue prestazioni sessuali. Nel finale della serie, proprio quando credeva che Barney non sarebbe mai cambiato, lui diventa un buon padre per la sua bambina, Lily infatti afferma di essere molto orgogliosa di lui per il suo cambiamento.\nInside joke.\nSaltuariamente in \"How I Met Your Mother\" sono presenti alcuni casi di \"inside joke\" riferiti a precedenti interpretazioni di Alyson Hannigan:"}
{"id": "2205458", "revid": "1921867", "url": "https://it.wikipedia.org/wiki?curid=2205458", "title": "Robin Scherbatsky", "text": "Robin Charles Scherbatsky Jr. \u00e8 un personaggio della sitcom \"How I Met Your Mother\". \u00c8 interpretata da Cobie Smulders e doppiata da Sonia Mazza.\nIl personaggio.\nRobin \u00e8 una giornalista canadese (in seguito anche statunitense, ottenendo la doppia cittadinanza), trapiantata a New York ma fiera delle sue radici. Fumatrice occasionale, diventa la migliore amica di Lily.\nHa cambiato diverse volte abitazione nel corso della serie: all'inizio viveva da sola in un appartamento con cinque cani, che regaler\u00e0 a una sua zia che vive in campagna; per un po' di tempo ha vissuto con Lily e Marshall, per poi trasferirsi da Ted; infine \u00e8 andata a vivere con Barney in seguito al loro matrimonio, ma dopo il divorzio si \u00e8 trasferita in un appartamento tutto suo (con altri cani). A Robin non piacciono le olive (anche se in seguito le piaceranno) e ha una particolare fobia per i centri commerciali, ma ama lo scotch, i sigari, la battaglia navale, le armi da fuoco e i pinguini; \u00e8 inoltre una fan di \"Ghostbusters\".\nQueste abitudini pi\u00f9 \"maschili\" le sono state tramandate dal padre che, volendo un maschio, l'ha educata come un ragazzo. Inoltre \u00e8 fortemente indipendente, e inizialmente ribadisce pi\u00f9 volte di volersi concentrare sulla carriera e di non volere per questo motivo dei figli; decisione che rimpianger\u00e0 in seguito, quando scoprir\u00e0 di non poterne avere biologicamente. Pi\u00f9 avanti il suo lavoro di giornalista la porter\u00e0 in tutto il mondo.\nStoria.\nDa giovane.\nRobin \u00e8 stata cresciuta dal padre, Robin Charles Scherbatsky Sr., che le ha dato il suo stesso nome, come se fosse un ragazzo (che desiderava). Il padre la cresce come un maschio fino ai suoi quattordici anni, quando la sorprese mentre baciava un ragazzo della squadra di hockey su ghiaccio di cui Robin faceva parte. Dopo questo fatto, Robin and\u00f2 a vivere con la madre Geneviev, della quale si sa ben poco, anche se comparir\u00e0 nella nona stagione. Ha una sorella minore di nome Katie.\nRobin Sparkles.\nAll'inizio degli anni 1990, in piena adolescenza, divent\u00f2 una celebrit\u00e0 in patria come bubblegum popstar sotto lo pseudonimo di \"Robin Sparkles\". Divenuta inizialmente famosa in televisione grazie a \"Space Teens\", un programma per adolescenti (in realt\u00e0 ricco di doppisensi a sfondo sessuale) condotto assieme ad Alan Thicke e a Jessica Glitter, sua migliore amica. In seguito Robin registr\u00f2 un singolo che divenne molto popolare a quel tempo in Canada, \"Let's Go to the Mall\". Dopo aver girato un videoclip di accompagnamento musicale e aver fatto un tour in parecchi centri commerciali cantando la canzone, ha cominciato per questo motivo a odiare i grandi magazzini, al punto di non poterci pi\u00f9 entrare da adulta. Dopo \"Let's Go to the Mall\", il suo periodo di fama come popstar continu\u00f2 con un altro brano, \"Sandcastles in the Sand\". Anche questa canzone ebbe un videoclip di accompagnamento, girato assieme a Simon, il suo fidanzato dell'epoca.\nIl successo canoro di Robin termin\u00f2 bruscamente quando, a seguito di un'infatuazione per Paul Shaffer, a met\u00e0 del decennio cambi\u00f2 nome d'arte in \"Robin Daggers\" e vir\u00f2 verso un look dark e delle sonorit\u00e0 grunge: il controverso brano \"P.S. I Love You\" non fu ben accolto dal pubblico, e l'insuccesso segn\u00f2 di fatto la fine della carriera musicale della ragazza. Nonostante il successo ottenuto, da adulta Robin \u00e8 molto imbarazzata dal suo passato di cantante, e cerca in tutte le maniere di dimenticarlo e nasconderlo ai suoi amici.\nConoscenza degli altri protagonisti.\nUna volta cresciuta, Robin si trasferisce a New York per intraprendere la carriera di giornalista televisiva. Robin \u00e8 l'ultima persona che entra a far parte del gruppo di amici protagonisti della sitcom. Infatti, mentre Ted, Marshall, Lily e Barney si frequentano ormai da qualche anno (Ted, Marshall e Lily sono amici addirittura dai tempi del college), Robin fa la loro conoscenza solo nel 2005, all'inizio della serie.\nRobin lega quasi subito con Lily e le due diventano molto presto migliori amiche. Ted si infatua immediatamente di lei, iniziando cos\u00ec la travagliata storia centrale della serie. Barney inizialmente lega molto bene con lei, avendo molte passioni in comune e una mentalit\u00e0 simile. Pi\u00f9 avanti inizieranno anche loro una storia \"prendi e molla\" che culminer\u00e0 nel matrimonio e poi nel divorzio.\nAl contrario, Robin e Marshall si trovano da soli raramente, e spesso usano questi momenti, all'apparenza, solo per punzecchiarsi a vicenda; ci\u00f2 nonostante i due hanno una forte amicizia che si rivela nei momenti di difficolt\u00e0.\nIl lavoro.\nRobin \u00e8 inizialmente una giornalista del piccolo telegiornale locale Metro News 1, ma \u00e8 molto frustrata dal suo lavoro, dato che le notizie trattate non sono di nessuna rilevanza giornalistica. Stanca del suo impiego, decide di dimettersi e di accettare un posto di conduttrice a Tokyo. Nonostante in Giappone lavori per il telegiornale in lingua inglese pi\u00f9 serio della Nazione, \u00e8 comunque umiliante per la sua immagine, tanto da licenziarsi in breve anche da l\u00ec e ritornare a New York. Approda cos\u00ec a Channel 12, un'altra rete minore, dove per\u00f2 inizia a farsi notare e a farsi una reputazione. Questo le permette di entrare finalmente in un vero \"network\" nazionale, World Wide News, dove diventa finalmente una famosa \"anchorwoman\"."}
{"id": "2205461", "revid": "1924342", "url": "https://it.wikipedia.org/wiki?curid=2205461", "title": "Rose spezzate", "text": "Rose spezzate \u00e8 il secondo ed ultimo singolo estratto dall'album \"Nel mondo delle donne\" della cantante italiana Anna Tatangelo. Composto nel testo e nella musica da Enzo Rossi, autore anche per altri brani del medesimo album ed edito da Warner Chappell Music Italiana e Ggd Edizioni Srl. Il lancio radiofonico \u00e8 avvenuto il 30 gennaio 2009.\nIl brano.\nIl testo tratta il drammatico tema delle violenze sessuali che molte donne, nella realt\u00e0 contemporanea, sono costrette a subire. Con questo singolo l'artista si unisce all'associazione \"Doppia difesa\" di Michelle Hunziker e Giulia Bongiorno, dichiarando di voler devolvere i ricavati derivanti dal \"download\" del brano alla suddetta fondazione.\nVideo musicale.\nIl brano \u00e8 accompagnato da un videoclip girato da Cosimo Alem\u00e0 che \u00e8 stato trasmesso a partire dal 16 febbraio 2009."}
{"id": "2205467", "revid": "80339", "url": "https://it.wikipedia.org/wiki?curid=2205467", "title": "3 Donne al verde", "text": ""}
{"id": "2205468", "revid": "767487", "url": "https://it.wikipedia.org/wiki?curid=2205468", "title": "Gelato metropolitano (1980)", "text": "Gelato metropolitano \u00e8 un album di Alberto Camerini del 1980."}
{"id": "2205469", "revid": "729019", "url": "https://it.wikipedia.org/wiki?curid=2205469", "title": "Gran Premio motociclistico del Brasile 2000", "text": "Il Gran Premio motociclistico di Rio 2000 corso il 7 ottobre, \u00e8 stato il quattordicesimo Gran Premio della stagione 2000 e ha visto vincere la Honda di Valentino Rossi nella classe 500, Daijir\u014d Kat\u014d nella classe 250 e Simone Sanna nella classe 125.\nIn questo GP si assegna matematicamente il primo titolo mondiale dell'anno, ad aggiudicarselo \u00e8 lo statunitense Kenny Roberts Jr su Suzuki, che riesce nell'impresa che era gi\u00e0 riuscita a suo padre Kenny Roberts, iridato tre volte dal 1978 al 1980, sempre nella stessa classe."}
{"id": "2205470", "revid": "767487", "url": "https://it.wikipedia.org/wiki?curid=2205470", "title": "Uredinales", "text": "Gli Uredinales o Uredinali sono un ordine di funghi Basidiomiceti.\nSono funghi microscopici pi\u00f9 conosciuti con il nome comune di \"ruggini\".\nCiclo vitale.\nFase spermogonica.\nIl ciclo vitale delle Uredinales \u00e8 alquanto complesso: dalle teleutospore, che si formano nei teleutosori, in primavera, germinano i basidi da cui prendono forma le basidiospore. Queste sviluppano un micelio primario, il quale attraversa l'epidermide dell'ospite, determinando sulle sue foglie superiormente dei punti neri (detti spermogoni) ed in corrispondenza della pagina inferiore pustole gialle dette ecidi. Gli spermogoni, corpiccioli in forma di fiasco, contengono piccoli spermazi unisessuali, portati da esili filamenti e frammisti ad ife ricettive, anch'esse unisessuali.\nFase ecidiosporica.\nGrazie agli insetti che passano da uno spermogonio all'altro, spermazi di un sesso vengono a contatto con ife ricettive del sesso opposto, i loro nuclei attraverso gli organi ricettivi possono raggiungere gli ecidi che divengono binucleati e danno origine alle ecidiospore, le quali germinano un micelio binucleato che penetra nei tessuti dell'ospite determinando a sua volta delle pustole lineari, gli uredosori, costituiti dalle uredospore, con le quali il ciclo si chiude.\nConsiderazioni finali.\nNon sempre il ciclo vitale delle ruggini \u00e8 cos\u00ec completo: molte mancano di alcune forme di fruttificazione oppure di esse non si conosce ancora qualche forma, specie quella teleutosporica, pi\u00f9 difficile da individuare. \nFatto comune \u00e8 invece un'alternanza di ospite per cui la forma spermogonico-ecidiosporica si attua su un ospite e quella uredo-teleutosporica su un altro ospite e sono le basidiospore e le ecidiospore quelle che producono l'infezione su piante diverse da quelle in cui si sviluppano."}
{"id": "2205471", "revid": "110157", "url": "https://it.wikipedia.org/wiki?curid=2205471", "title": "Alberto Camerini (album)", "text": "Alberto Camerini \u00e8 il quarto album dell'omonimo artista, pubblicato dalla CBS nel 1980.\nNel 1990 l\u2019album fu ristampato in versione vinile, cassetta e per la prima volta anche in CD da parte della Sony Music."}
{"id": "2205474", "revid": "125354469", "url": "https://it.wikipedia.org/wiki?curid=2205474", "title": "Smerdi", "text": "Nome e fonti.\nIl nome di questo principe achemenide \u00e8 indicato in varie forme nelle fonti storiche. Il suo nome persiano \u00e8 Bardiya; Ctesia lo chiama Tonyoxarces; Senofonte, che riprende il nome da Ctesia, lo chiama Tanooxares; Junianus Justinus lo cita come Mergis e in Eschilo il suo nome \u00e8 Mardos.\nIl figlio di Ciro II.\nSmerdi fu il pi\u00f9 giovane tra i figli di Ciro II. Secondo quanto riferisce Ctesia, poco prima di morire il padre lo fece governatore delle province orientali dell'impero. Come riferito da Dario I nell'iscrizione di Behistun e confermato dallo storico greco Erodoto, un altro dei figli di Ciro, Cambise, il quale era salito al trono al posto del padre, fece segretamente uccidere il fratello temendo che questi potesse tentare di appropriarsi del trono approfittando della circostanza della spedizione del re in Egitto. La morte di Smerdis fu tenuta segreta permettendo, nella primavera del 522 a.C., all'usurpatore Gaum\u00e2ta di proclamarsi re con il nome di Smerdi.\nErodoto riferisce che Smerdi ebbe una sola figlia, chiamata Parmys, che forse venne sposata in seguito da Dario I per legittimare la sua ascesa al trono\nL'usurpatore.\nDurante la campagna africana di Cambise II, durante la quale questi si spinse fino in Nubia, il trono di Persia venne usurpato dal mago Gaum\u00e2ta, un preteso sacerdote del culto di Mithra, che proclam\u00f2 di essere Bardiya, sopravvissuto al tentativo del fratello di sopprimerlo e in seguito vissuto in incognito. Gaum\u00e2ta, grazie a una certa somiglianza con il fratello del re, e aiutato dall'impopolarit\u00e0 di Cambise e dalla sua assenza, ebbe relativa facilit\u00e0 ad assumere il potere.\nIl governo dispotico di Cambise II, unito alla sua lunga assenza, dovuta alla campagna di conquista dell'Egitto, dalla Persia, contribu\u00ec alla circostanza che \"... l'intero popolo, Persiani, Medi e tutte le altre nazioni ...\" acclamassero l'usurpatore (o, in alternativa, lo stesso Smerdi) specialmente in seguito all'annuncio di remissione delle tasse per tre anni.\nCambise, raggiunto dalla notizia dell'usurpazione, si mise in marcia verso la Persia ma nella primavera dello stesso 522 a.C. mor\u00ec in circostanze non chiare.\nDario proclam\u00f2 che il vero nome dell'usurpatore era \"Gaum\u00e2ta\", un sacerdote zoroastriano originario della Media; questo nome ci \u00e8 stato tramandato da Junianus Justinus che lo attribuisce per\u00f2 al fratello Cambise (chiamato Patizeithes da Erodoto) il quale \u00e8 detto essere il reale promotore dell'intrigo; il nome del \"mago\" usurpatore, secondo Erodoto, sarebbe Oropastes mentre Ctesia riporta il nome di Sphendadates.\nGli storici sono divisi sulla veridicit\u00e0 delle affermazioni di Dario II quando afferma che la regalit\u00e0 di Smerdi sia stata usurpata da Gaum\u00e2ta. Tale figura potrebbe essere stata inventata da Dario stesso allo scopo di legittimare la sua usurpazione del trono di Persia\nIl regno.\nLa vicenda del \"falso\" Smerdi \u00e8 narrata da Erodoto e da Ctesia in accordo con la tradizione ufficiale; Cambise prima di morire avrebbe confessato l'uccisione del proprio fratello ma, come riferisce Dario, nessuno ebbe il coraggio di opporsi al nuovo re che govern\u00f2 per sette mesi tutto l'impero. \u00c8 un fatto abbastanza sicuro che Smerdi/Gaum\u00e2ta trasfer\u00ec la sede del governo nella Media e fu proprio in una fortezza del distretto di Nisaya che fu sorpreso ed ucciso da Dario e dai suoi alleati nel settembre del 522 a.C.\nAlcuni contratti datati al regno di Smerdi/Gaum\u00e2ta sono stati rinvenuti nella Babilonia, in essi il nome \u00e8 riportato come Barziya o Bardiya.&lt;br&gt;\nDario riferisce che Smerdi/Gaum\u00e2ta avrebbe distrutto alcuni templi e rubato propriet\u00e0 private, tutti danni che lo stesso Dario avrebbe riparato una volta salito al trono.\nUlteriori sviluppi.\nL'anno seguente (521 a.C.), un altro pseudo-Smerdi, detto Vahyazd\u0101ta, mise in discussione il potere di Dario II ottenendo numerosi successi nelle regioni orientali della Persia. Infine fu sconfitto, catturato e giustiziato.\n\u00c8 possibile che questo pseudo-Smerdi sia identificabile con il re Maraphis che compare come successore nella lista dei re persiani fornita da Eschilo. La morte del falso Bardia venne celebrata annualmente, in Persia, con una festa detta \"la morte del mago\" (Magiophani) durante la quale a nessun \"mago\" era permesso mostrarsi."}
{"id": "2205475", "revid": "118079468", "url": "https://it.wikipedia.org/wiki?curid=2205475", "title": "Acquaviva dei Vena", "text": "Acquaviva dei Vena o Rachitovic () \u00e8 un paese situato nell'entroterra di Capodistria, nel cui comune si trova, nella parte dell'Istria slovena.\nQuesto paese \u00e8 sorto sotto il ciglione carsico che va da S. Servolo allo Sbeunizza; sopra il ciglione, torreggia il monte Caucizze, di 882 m, che sovrasta il paese. Vi si giunge da ovest proseguendo dalla valle del Risano oltre Sasseto oppure dalla trasversale che da Obrovo scende a Pinguente, supera Olmeto. Questo borgo si trova in Slovenia ed il confine con la Croazia, passa ad est del suo territorio.\nAcquaviva \u00e8 riparato dalla bora dal costone del Caucizze ma ha di fronte a s\u00e9, a mezzogiorno, il Breg che in croato significa semplicemente \"colle\" ed il monte dei Carpini che chiudono la vista al paese, pertanto l'unico spazio aperto risulta ad ovest dove si apre, sotto il monte dei Tigli, la bella valletta, tutta coltivata a soddisfare i bisogni alimentari degli abitanti.\nIl paese \u00e8 arroccato sul pendio del ciglione; di antica tradizione contadina, \u00e8 stato forse costruito dai primi immigranti slavi che furono confinati sulle plaghe deserte del Carso nel XIII secolo dai marchesi tedeschi che dominavano, in quel tempo, la regione.\nAll'entrata del paese, sono accostati un monumento ai caduti partigiani dell'ultima guerra ed un capitello con una croce. Si supera una sorgente che alimenta un abbeveratoio per il bestiame e si entra in paese, con una stradina che a destra porta fino alla chiesetta. Le antiche case sono costruite in pietra calcarea nuda con grandi portali, addossate le une alle altre con stradine strette e piccoli cortili. \u00c8 un paese che ha mantenuto intatte le sue origini.\nLa chiesa, al centro del paese, \u00e8 stata ristrutturata e ben dipinta; purtroppo il campanile \u00e8 stato diroccato durante la guerra e la campana \u00e8 sistemata su una brutta piattaforma poggiante su quattro pilastri in cemento staccati dal corpo della chiesa, che \u00e8 dedicata alla Santa Croce. Sul portale di questa \u00e8 scritto che la chiesa \u00e8 stata restaurata dal capo del comune Deminico Rozac nel 1870. Sopra il portone, sotto una finestrella c'\u00e8 l'iscrizione, scolpita nella pietra, \"1520 Castaldione Jacopo Tripa\", anno della costruzione della chiesa.\nAcquaviva dei Vena , chiamata nel medioevo Rachitovi o Rakitovech, pi\u00f9 tardi Raccotole, fu saccheggiata e bruciata dalle truppe arciducali degli Asburgo che, nel 1615, erano in guerra con la Repubblica veneta. Furono commesse stragi e crudelt\u00e0 di ogni tipo contro la popolazione. Allora, Acquaviva era situata in territorio veneziano cui apparteneva sin dal 1420 e rimase tale fino alla caduta della Repubblica."}
{"id": "2205477", "revid": "24398", "url": "https://it.wikipedia.org/wiki?curid=2205477", "title": "Rakitovec", "text": ""}
{"id": "2205480", "revid": "24398", "url": "https://it.wikipedia.org/wiki?curid=2205480", "title": "Rachitovic", "text": ""}
{"id": "2205484", "revid": "24398", "url": "https://it.wikipedia.org/wiki?curid=2205484", "title": "\u010ce\u017earji", "text": ""}
{"id": "2205486", "revid": "24398", "url": "https://it.wikipedia.org/wiki?curid=2205486", "title": "C\u00e8sari", "text": ""}
{"id": "2205487", "revid": "124524980", "url": "https://it.wikipedia.org/wiki?curid=2205487", "title": "Orso di Aosta", "text": "Biografia.\nNon \u00e8 da confondersi con Sant'Orso di Toul, un vescovo francese contemporaneo. Fu invece verosimilmente d'umili origini irlandesi e, una volta sceso verso le Alpi, si stabil\u00ec in Valle d'Aosta. I documenti agiografici su di lui sono scarsi, i primi risalgono a un anonimo che scrisse \"Vitae beati Ursi\", del IX secolo circa. Orso divenne presbitero in servizio presso la chiesa di san Pietro di Aosta, quella che, in seguito, diventer\u00e0 la collegiata di San Pietro e Sant'Orso. Persona semplice, dedicato alla preghiera ed alla carit\u00e0, evangelizz\u00f2 anche le zone circostanti. Secondo la tradizione, era lui che costruiva e regalava ai poveri i tradizionali \"sabot\", per proteggersi dal freddo e dalla neve.&lt;br&gt;\nSe \u00e8 incerto l'anno della nascita, sembra pi\u00f9 sicuro il giorno della morte, il 1\u00ba febbraio, e commemorato insieme a Santa Verdiana. Il giorno prima, ad Aosta, si svolge la tradizionale Fiera di Sant'Orso.\nCulto.\nDivent\u00f2 uno dei santi pi\u00f9 popolari della Valle d'Aosta, patrono di Cogne dove gli fu dedicata la grande prateria detta \"Prati di Sant'Orso\", Joven\u00e7an e Derby. Non divenne il patrono del capoluogo regionale, n\u00e9 della regione, titolo attribuito invece a san Grato, il vescovo della citt\u00e0 vissuto qualche anno prima. \u00c8 tuttavia patrono del \"bourg Saint-Ours\" di Aosta, dove si trova la Collegiata di Sant'Orso.&lt;br&gt;\nSant'Orso viene comunemente ritratto con un uccello posato sulla spalla per ricordare che era generoso anche con i volatili. A lui sono dedicati lo storico cimitero di sant'Orso, la Collegiata e la fiera di fine gennaio. Gi\u00e0 a partire dal XII secolo, il suo culto si diffuse anche fuori della Vall\u00e9e, per esempio, ad Annecy in Francia, o a Ivrea (in provincia di Torino), dove gli fu dedicato il nome di un ospizio."}
{"id": "2205488", "revid": "470811", "url": "https://it.wikipedia.org/wiki?curid=2205488", "title": "Sant'Orso", "text": " "}
{"id": "2205492", "revid": "71433", "url": "https://it.wikipedia.org/wiki?curid=2205492", "title": "Mad Money", "text": ""}
{"id": "2205501", "revid": "1564499", "url": "https://it.wikipedia.org/wiki?curid=2205501", "title": "Stanislao Bozzi", "text": "Carriera.\nClub.\nChieti e Torino in serie A.\nInizi\u00f2 nel e nel novembre del 1969 venne ceduto al Torino, dove vinse il titolo primavera 1970 e nelle cui file disput\u00f2 3 gare in Serie A, esordendo l'8 novembre 1970 nella gara Torino-Fiorentina 1-1.\nSerie C con Sangiovannese, Trapani, Siracusa e Nocerina.\nSuccessivamente partecip\u00f2 a diversi campionati di Serie C, indossando le maglie di Sangiovannese, , Siracusa e , squadra alla quale approd\u00f2 nel campionato 1976-1977.\nL'anno seguente vinse la classifica cannonieri del Girone C andando in gol 23 volte, mettendo a segno anche un gol su rigore nello spareggio di Catanzaro contro il , decisivo per la storica promozione in Serie B della formazione campana, nella quale milit\u00f2 anche nella stagione successiva, segnando 10 gol.\nFoggia e Padova.\nNel 1979-80 Bozzi vinse un altro campionato di terza serie, stavolta con la maglia del , della cui rosa far\u00e0 parte anche nella stagione seguente.\nConcluse la carriera disputando altri campionati di Serie C nelle file del Padova, con cui nel 1982-83 ottenne la terza promozione, e del Benevento. In carriera ha collezionato complessivamente 3 presenze in Serie A e 68 presenze e 20 reti in Serie B.\nAllenatore.\nDopo il ritiro dal calcio giocato, ha intrapreso la carriera di allenatore. La prima esperienza importante inizia gi\u00e0 nella stagione 1985-1986, quando siede sulla panchina del Kroton, nell'allora Interregionale.\nIn seguito allena il Bisaccia, dove trascorre diverse stagioni tra campionati di Promozione ed Eccellenza.\nNella stagione 2009-2010 allena il Cervinara nel campionato campano di Promozione, mentre in quella successiva, 2010-2011, guida nel medesimo torneo l'Ariano Valle Ufita, raggiungendo la salvezza."}
{"id": "2205503", "revid": "47767", "url": "https://it.wikipedia.org/wiki?curid=2205503", "title": "Valery Goborov", "text": ""}
{"id": "2205504", "revid": "309289", "url": "https://it.wikipedia.org/wiki?curid=2205504", "title": "Bitjug", "text": "Il Bitjug \u00e8 un fiume della Russia europea meridionale (oblast' di Vorone\u017e, Lipeck e Tambov), affluente di sinistra del Don.\nNasce nella sezione sud-occidentale della oblast' di Tambov; scorre poi successivamente nella parte meridionale del bassopiano della Oka e del Don, in una valle piuttosto larga e a volte paludosa, attraversando con direzione nord-est/sud-ovest l'oblast' di Vorone\u017e toccando, fra le altre, le citt\u00e0 di Mordovo, Anna, Bobrov. Ha una lunghezza di 379\u00a0km; l'area del suo bacino \u00e8 di 8\u00a0840\u00a0km\u00b2. L'affluente maggiore \u00e8 l'\u00c9rtil' (lungo 92\u00a0km) proveniente dalla sinistra idrografica.\nIl Bitjug gela in superficie nei mesi pi\u00f9 rigidi, mediamente da met\u00e0 dicembre a fine marzo/primi di aprile."}
{"id": "2205507", "revid": "2163589", "url": "https://it.wikipedia.org/wiki?curid=2205507", "title": "Merecismo", "text": "Il merecismo \u00e8 il fenomeno patologico della ruminazione.\nEpidemiologia.\nEsso si mostra normalmente in infanti (e in questo caso, se perdura nel tempo, prende il nome di sindrome da ruminazione del lattante) e talvolta in persone affette da malattie mentali.\nManifestazioni.\nSubito dopo l'ingestione di cibo solido avviene un rigurgito di cibo autoprovocato: il cibo pu\u00f2 essere vomitato o rimasticato e reingoiato."}
{"id": "2205510", "revid": "643662", "url": "https://it.wikipedia.org/wiki?curid=2205510", "title": "Csaba Csizmadia", "text": "Caratteristiche tecniche.\nDifensore polivalente - dotato di buoni mezzi fisici - in grado di giocare sia da terzino destro che come centrale.\nCarriera.\nClub.\nMuove i suoi primi passi nelle giovanili del T\u00e2rgu Mure\u0219, per poi approdare in Ungheria al Kecskem\u00e9t.\nEsord\u00ec nel massimo campionato ungherese con la maglia del Videoton, rimanendovi fino al 2006 e disputando 69 partite e 9 gol. Nel 2006 si trasfer\u00ec in Austria, per vestire la maglia del Mattersburg, squadra di massima serie, nelle cui file rimase fino al gennaio del 2009, collezionando 65 presenze e 4 gol.\nIl 31 gennaio 2009 approda in Italia - in Serie B - al Grosseto. Esordisce con i biancorossi - alla prima partita utile - il 7 febbraio 2009 in Grosseto-Sassuolo (1-2). Viene poi sostituito al 10' della ripresa da Andrea Capone. Il 13 maggio 2009 rescinde il contratto che lo legava alla squadra maremmana.\nIl 27 giugno 2009 si accasa in Croazia allo Slaven Belupo. Esordisce con la squadra croata il 2 luglio seguente contro il Birkirkara, partita - valida per il primo turno preliminare di Europa League - decisa da una sua rete. Dopo sei mesi si trasferisce al Ferencv\u00e1ros, facendo ritorno in patria.\nIl 20 luglio 2015 passa al Floridsdorfer. In precedenza aveva militato nel Gyirm\u00f3t - in seconda serie - e nel Lombard P\u00e1pa.\nIl 3 febbraio 2016 viene prelevato dall'\u00dajbuda, societ\u00e0 militante nella terza serie ungherese.\nNazionale.\nEsordisce con la selezione magiara il 6 febbraio 2007 in Cipro-Ungheria 2-1, partita valida per il Torneo Internazionale di Cipro, venendo schierato in campo dal primo minuto. In totale ha disputato 12 incontri con la nazionale ungherese.\nStatistiche.\nPresenze e reti nei club.\n\"Statistiche aggiornate al 30 aprile 2018.\""}
{"id": "2205512", "revid": "1543377", "url": "https://it.wikipedia.org/wiki?curid=2205512", "title": "Secondamento", "text": "Il secondamento \u00e8 l'ultima fase del parto e consiste nell'espulsione della placenta e di tutti gli annessi fetali (membrane amnio coriali e funicolo).\nCaratteristiche.\nAvviene nel momento finale del parto, circa quindici - trenta minuti dopo la nascita dell'infante, iniziano nuovamente piccole contrazioni uterine che favoriscono il distacco e l'espulsione di placenta e parti annesse, insieme con una modesta quantit\u00e0 di sangue (non pi\u00f9 di 500 ml secondo l'Organizzazione Mondiale della Sanit\u00e0); possono manifestarsi emorragie.\nIn caso di pericolo, o se il parto stesso perdura per pi\u00f9 di un 1 ora, pu\u00f2 essere eseguito manualmente mediante Manovra di Brandt-Andrews, mentre esistono anche particolari farmaci che ne facilitano la riuscita."}
{"id": "2205516", "revid": "80339", "url": "https://it.wikipedia.org/wiki?curid=2205516", "title": "Bityug", "text": ""}
{"id": "2205519", "revid": "768068", "url": "https://it.wikipedia.org/wiki?curid=2205519", "title": "Giovanni Brizzi", "text": "Carriera.\nGiovanni Brizzi \u00e8 stato professore ordinario di Storia romana presso l'Universit\u00e0 di Bologna dal 1986 al 2016. Ha insegnato nell'Ateneo di Sassari e di Udine prima di rientrare a Bologna (a.a.2000/2001). \u00c8 stato pi\u00f9 volte professore alla Sorbona IV di Parigi negli a.a. 1993/94 (insegnamento annuale) e 2005/06 (semestre). \u00c8 socio ordinario della Deputazione di Storia Patria per le Province di Romagna, \u00e8 stato, inoltre, insignito del premio 'Mario di Nola' dall'Accademia Nazionale dei Lincei. Per le sue attivit\u00e0 di ricerca sulla battaglia del Trasimeno ha ricevuto la cittadinanza onoraria di Tuoro sul Trasimeno. \u00c8 socio dell'Accademia delle Scienze di Bologna e dirige la \"Rivista Storica dell'Antichit\u00e0\". Specialista di storia annibalica e di storia militare antica, \u00e8 autore di oltre centotrenta pubblicazioni, tra cui otto monografie su personaggi della Roma repubblicana, molte delle quali sono state tradotte in pi\u00f9 lingue e di alcune trasmissioni radio, tra cui una serie di 20 puntate andate in onda nel 1999 su Radio Due dedicata ad Annibale."}
{"id": "2205520", "revid": "1543377", "url": "https://it.wikipedia.org/wiki?curid=2205520", "title": "Puva", "text": "Puva, acronimo di \"psoraleni\" e UV-A, \u00e8 una terapia basata sull'impiego della luce (in particolare della sua componente UV, ossia radiazione ultravioletta) applicata ad alcune malattie dermatologiche.\nMeccanismo di azione.\nAssocia l'azione fotosensibilizzante degli psoraleni all'esposizione ai raggi ultravioletti di tipo A (lunga), sia solari che artificiali.\nNormalmente gli psoraleni sono furocumarine lineari senza alcuna tossicit\u00e0 anche con dosi elevate in somministrazione. Dopo l'esposizione ai raggi possono combinarsi con il DNA.\nPi\u00f9 alta \u00e8 la percentuale degli psoraleni assorbita dall'organismo, maggiore \u00e8 la risposta data. Tutto dipende da come viene trattata la molecola base e dal metodo di preparazione (se si vuole utilizzare la forma liquida, quella cristallina, ecc)\nUsi.\nViene utilizzata come trattamento in dermatologia per curare le formi gravi di psoriasi, micosi fungoide, dermatite atopica, alopecia areata, distrofia delle venti dita, eczema, lichen ruber planus.\nForme.\nLa balneo-PUVA (dove si utilizzano soluzioni di pochi mg di 8-MOP per litro di acqua) \u00e8 utilizzata come trattamento base per la dermatite atopica.\nEffetti collaterali.\nCausa nausea, bruciore, prurito, lentiggini, fino a comparse di tumori"}
{"id": "2205521", "revid": "704623", "url": "https://it.wikipedia.org/wiki?curid=2205521", "title": "Rudy e Rita", "text": "Rudy e Rita \u00e8 il quinto album in studio di Alberto Camerini pubblicato nel 1981.\nNel 1990 l\u2019album fu ristampato in versione vinile, cassetta e per la prima volta anche in CD da parte della Sony Music. \nRudy e Rita, venne nuovamente distribuito in versione CD nel 2006 con il nome Rita e Rudy, divenendo il pi\u00f9 reperibile tra gli album di Alberto.\nIl disco.\nRealizzato per lo pi\u00f9 con un rock'n'roll elettronico prodotto da sintetizzatori, i testi raccontano di amori o amicizie in stile fiabesco.\nDa segnalare l'unico singolo estratto, Rock'n'roll robot, una delle canzoni pi\u00f9 vendute del 1981, inoltre \u00e8 stato il brano, con il conseguente album, con cui Camerini \u00e8 stato soprannominato \"l'Arlecchino del rock'n'roll\".\nLa singolare copertina, con il disco che esce dall'alto, vede il volto dell'artista in primo piano in entrambi i lati: in un lato il volto pitturato in giallo con il nome Rudy e dall'altra parte un cuore trafitto in rosa col nome Rita. La busta interna contenente il disco in vinile \u00e8 disegnata a rombi da una parte bianchi e gialli e dall'altra bianchi e rosa. Nella versione in musicassetta le due copertine sono unite insieme. Il vinile e la musicassetta non sono divise in lato A e lato B, ma in lato Rudy e lato Rita senza specificare \"lato\". "}
{"id": "2205522", "revid": "121758479", "url": "https://it.wikipedia.org/wiki?curid=2205522", "title": "Serg\u0117jus Jovai\u0161a", "text": ""}
{"id": "2205523", "revid": "287204", "url": "https://it.wikipedia.org/wiki?curid=2205523", "title": "Sergejus Jovaisa", "text": ""}
{"id": "2205524", "revid": "62748", "url": "https://it.wikipedia.org/wiki?curid=2205524", "title": "Ponti medievali in Francia", "text": "In questa lista dei ponti medievali in Francia sono compresi tutti i ponti costruiti fra il 500 d.C. e il 1500 nel territorio di quella che \u00e8 l'attuale Francia, ossia includendo anche regioni che allora non rientravano nel nome di Francia, come le regioni dei Burgundi, l'Alsazia, la Lorena e la Savoia. Contando anche i ponti Romani rimasti in uso in tutto questo periodo, la lista arriva ad annoverare quasi 700 strutture."}
{"id": "2205528", "revid": "102085598", "url": "https://it.wikipedia.org/wiki?curid=2205528", "title": "Rockmantico", "text": "Rockmantico \u00e8 un album di Alberto Camerini pubblicato nel 1982. Famosa \u00e8 la sua copertina, con la faccia di Alberto Camerini da ritagliare. Contiene \"Tanz Bambolina\", che si pu\u00f2 considerare l'ultima vera hit dell'artista.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 62.\nNel 1990 l\u2019album fu ristampato in versione vinile, cassetta e per la prima volta anche in CD da parte della Sony Music."}
{"id": "2205529", "revid": "287204", "url": "https://it.wikipedia.org/wiki?curid=2205529", "title": "Carvalho", "text": ""}
{"id": "2205531", "revid": "3137", "url": "https://it.wikipedia.org/wiki?curid=2205531", "title": "De Carvalho", "text": ""}
{"id": "2205533", "revid": "1442080", "url": "https://it.wikipedia.org/wiki?curid=2205533", "title": "Ialiso", "text": "Ialiso () \u00e8 un ex comune della Grecia nella periferia dell'Egeo Meridionale (unit\u00e0 periferica di Rodi) con 10.107 abitanti secondo i dati del censimento 2001.\n\u00c8 stato soppresso a seguito della riforma amministrativa, detta programma Callicrate, in vigore dal gennaio 2011 ed \u00e8 ora compreso nel comune di Rodi.\nNel territorio di questo distretto comunale, precisamente nel villaggio moderno di Trianda (\"\u03a4\u03c1\u03b9\u03ac\u03bd\u03c4\u03b1\" - \"Tri\u00e0nta\"), sorgeva l'antica citt\u00e0 di Ialiso.\nL'antica Ialiso (in greco antico \u1f3a\u03b1\u03bb\u03c5\u03c3\u03cc\u03c2; in latino Ialysus) era una delle tre citt\u00e0 doriche dell'isola di Rodi, e una delle sei citt\u00e0 dell'esapoli dorica (dal V secolo a.C. Pentapoli dorica).\nMito.\nSecondo il mito, la citt\u00e0 di Ialiso sarebbe stata fondata dall'eroe eponimo Ialiso, figlio di Cercafo, nipote di Elio, e fratello di Lindo e Camiro, fondatori eponimi delle altre due principali citt\u00e0 dell'isola di Rodi: Lindo e Camiro.\nInteressante la parte che il mito riservava ai Cretesi: il mito riferiva dell'arrivo dell'eroe Altemene, figlio del re di Creta Catreo e della tomba di Idomeneo nell'isola di Rodi.\nSecondo Omero e gli eruditi alessandrini, le tre citt\u00e0 sarebbero state guidate da Tlepolemo, figlio di Eracle e re di Argo, il quale si sarebbe rifugiato nell'isola di Rodi dopo aver ucciso lo zio Licimnio.\nStoria.\nGli scavi archeologici sono iniziati nel decennio 1860-1870, e a partire dal 1914 furono portati avanti con procedimenti scientifici dagli archeologi della Scuola archeologica italiana di Atene. Gi\u00e0 gli scavi di Ialiso e di Camiro nella met\u00e0 del secolo XIX avevano portato alla luce, da strati profondi, oggetti risalenti al neolitico. Gli scavi italiani hanno permesso di confermare il mito di Atemene; l'abbondanza di vasi micenei dimostrano la comparsa degli Egei provenienti da Creta, attorno al XVI secolo a.C., i quali avrebbero soggiogato la popolazione indigena fondarono le tre citt\u00e0 di Ialiso, Camiro e Lindo, oltre a numerosi villaggi. Gli scavi nel biennio 1935-36 misero in evidenza una stazione minoica risalente al 1550 a.C., mentre l'esame del vasellame mostra come attorno al 1450 a.C. i Micenei presero il posto dei Cretesi.\nIn epoca storica la citt\u00e0 di Ialiso, posta sulla costa nord-occidentale dell'isola, era una delle tre citt\u00e0 doriche dell'isola e una delle sei citt\u00e0 della esapoli dorica (VI secolo a.C.) e poi della Lega delio-attica (V secolo a.C.). Fu un periodo di grande prosperit\u00e0 economica e per le tre citt\u00e0 dell'isola: fondarono numerose colonie, in Asia Minore e anche nella Magna Grecia, per es. Gela in Sicilia. Dopo l'invasione persiana (V secolo a.C.), Ialiso fece parte della Lega delio-attica voluta da Atene (477 a.C.).\nNel 408 a.C. le tre citt\u00e0 dell'isola decisero di fondare un nuovo centro religioso e commerciale. La fondazione della citt\u00e0 di Rodi per sinecismo (408 a.C.) provoc\u00f2 la decadenza di Ialiso, tanto che ai tempi di Strabone Ialiso era ormai una piccola citt\u00e0 non pi\u00f9 indipendente.\nIaliso fu abbandonato durante l'Impero Romano. La fortezza di Ialiso venne trasformata in un santuario e poi in un castello bizantino, finch\u00e9 nel 1306 fu conquistata dai Cavalieri di Rodi che vi costruirono il castello e la chiesa di Santa Maria del Fileremo, di stile gotico provenzale. L'ultimo conquistatore della fortezza fu Solimano il Magnifico, il quale nel 1522 vi stabil\u00ec il proprio quartiere pochi mesi prima che i Cavalieri di Rodi si arrendessero alle sue truppe. Come il resto dell'isola rimase sotto il dominio ottomano per quattro secoli finch\u00e9 nel 1912 fu occupata dalle truppe italiane nel corso della guerra italo-turca. Durante l'occupazione italiana, Ialiso fu oggetto di scavi, soprattutto nel biennio 1935-36. L'occupazione italiana cess\u00f2 di fatto dopo l'8 settembre 1943, quando il controllo dell'isola pass\u00f2 alle truppe tedesche. Infine il 7 marzo 1948, a seguito dei trattati di Parigi (1947), il Dodecaneso pass\u00f2 definitivamente alla Grecia.\nArcheologia.\nA Ialiso la colonizzazione micenea (1400-1100 a.C.) \u00e8 documentata da numerose necropoli con tombe a camera. Lo sviluppo delle tre polis tra l'et\u00e0 geometrica e la fine del V secolo a.C. \u00e8 documentato dalla necropoli ricca di ceramica (geometrica, orientalizzante, attica), di statuette ioniche e di lavori oreficerie. Si attribuisce in particolare agli artigiani locali una classe di vasi dipinti di stile orientalizzante dei secoli VII e VI a.C., decorati con animali.\nL'acropoli di Ialiso \u00e8 stata ritrovata su una spianata del monte Fileremo. Sotto il versante meridionale dell'acropoli si trova una fontana monumentale rettangolare del IV secolo a.C., che presenta sulla fronte sei pilastri architravati. La fontana, appartenente agli edifici che dovevano decorare l'acropoli, costituisce il monumento pi\u00f9 interessante di Ialiso. La costruzione, di pianta rettangolare, si appoggia sulla parete rocciosa del monte. L'acqua della sorgente si ritirava attraverso due bocche in forma di protome di leone in un ampio stagno delimitato da un parapetto. Quest'ultimo era formato da pilastri uniti da lastre anche decorate con protomi di leone. La facciata della fontana, alla quale si arrivava attraverso una breve rampa, \u00e8 formata da un piccolo portico con sei colonne doriche. Riutilizzata in epoca medievale, rimase completamente sepolta a causa di una frana finch\u00e9 non venne messa alla luce dagli scavi del 1923; altri elementi del colonnato vennero alla luce durante il franamento del monte. Le necropoli appartengono all'epoca micenea, geometrica e arcaica, con materiali databili dall'VIII al V secolo a.C. A sud-ovest del monte Fileremo sono stati identificati un tempietto dorico e un teatro, di cui restano avanzi della cavea; entrambi gli edifici (V-IV secolo a.C.) sono dedicati ad Apollo."}
{"id": "2205535", "revid": "102085608", "url": "https://it.wikipedia.org/wiki?curid=2205535", "title": "Angeli in blue jeans", "text": "Angeli in Blue Jeans \u00e8 un album di Alberto Camerini pubblicato nel 1986 e prodotto dal cantautore italo-brasiliano in compagnia di Roberto Colombo.\nNel 1990 l\u2019album fu ristampato in versione vinile, cassetta e CD da parte della Sony Music."}
{"id": "2205536", "revid": "1318658", "url": "https://it.wikipedia.org/wiki?curid=2205536", "title": "Rondel", "text": "Il rondel \u00e8 un tipo di poesia cosiddetta \"a forma fissa\" costruita su due rime soltanto e che comporta un ritornello, similmente al rondeau e al triolet. \u00c8 composto generalmente di tredici versi ottonari ripartiti in tre strofe, generalmente due quartine e un quintile. Lo schema metrico del rondel \u00e8 ABBA (rima incrociata) nella prima strofa, ABAB (rima alternata) nella seconda strofa, ABBA (rima incrociata nei primi quattro versi) nella terza strofa. \nIl ritornello del \"rondel\" \u00e8 formato dai suoi primi due versi, che si ritrovano alla fine della seconda strofa e dal suo primo verso, che si ritrova alla fine della terza. La sua struttura pu\u00f2 tuttavia comportare delle varianti : il quintile pu\u00f2 essere sostituito da un sestetto, i cui ultimi due versi sono costituiti dal ritornello completo. Le strofe possono contare un verso in pi\u00f9 o in meno; alcuni \"rondel\" sono formati da versi decasillabi; ci sono anche dei rondel doppi costituiti da quattro quartine.\nEsempi.\nIl rondel, la cui origine \u00e8 francese, \u00e8 stato in voga tra il XIV secolo e il XVI secolo prima d'essere ripreso da qualche poeta, in Francia o anche in altri paesi europei, verso la fine del XIX secolo. Uno dei \"rondel\" pi\u00f9 conosciuti nella storia della poesia francese \u00e8 \"Le Printemps\" di Charles d'Orl\u00e9ans (1394-1465):\n&lt;poem&gt;\nLe temps a laissi\u00e9 son manteau\nDe vent, de froidure et de pluye, \nEt s'est vestu de brouderie, \nDe soleil luyant, cler et beau. \nIl n'y a beste, ne oyseau, \nQu'en son jargon ne chant ou crie: \nLe temps a laissi\u00e9 son manteau \nDe vent, de froidure et de pluye. \nRiviere, fontaine et ruisseau \nPortent, en livr\u00e9e jolie, \nGouttes d'argent et d'orfaverie, \nChascun s'abille de nouveau. \nLe temps a laissi\u00e9 son manteau.\n&lt;/poem&gt;\nQuesta stessa struttura si ritrova in questo \"rondel\" di St\u00e9phane Mallarm\u00e9, apparso su \"La Plume\" nel 1896:\nCi sono molte variazioni del \"rondel\". Per esempio, qualche volta solo il primo verso della poesia si ripete alla fine; o, il secondo ritornello pu\u00f2 ritornare alla fine dell'ultima stanza, come nel cosiddetto \"Rondel Primario\" (aka, Rondel Supremo o Sonetto francese). Nella lingua inglese Henry Austin Dobson fornisce il seguente esempio di un \"rondel primario\":\n&lt;poem&gt;\n Love comes back to his vacant dwelling,\n The old, old Love that we knew of yore!\n We see him stand by the open door,\n With his great eyes sad, and his bosom swelling.\n He makes as though in our arms repelling\n He fain would lie as he lay before;\n Love comes back to his vacant dwelling,\n The old, old Love that we knew of yore!\n Ah ! who shall help us from over-spelling \n That sweet, forgotten, forbidden lore? \n E'en as we doubt, in our hearts once more,\n With a rush of tears to our eyelids welling,\n Love comes back to his vacant dwelling, \n The old, old Love that we knew of yore!\n&lt;/poem&gt;\nCollegamenti esterni.\nRondel of Merciless Beauty, a rondel in variant form by Geoffrey Chaucer"}
{"id": "2205538", "revid": "729019", "url": "https://it.wikipedia.org/wiki?curid=2205538", "title": "Incontinenza fecale", "text": "L'incontinenza fecale \u00e8 la perdita del controllo dell'atto della defecazione, che avviene cos\u00ec involontariamente.\nEziologia.\nFra le cause che possono comportare tale disturbo:\nDiagnosi.\nOltre all'anamnesi e ad un esame obiettivo si utilizzano l'elettromiografia del pavimento pelvico e la manometria anorettale.\nTerapia.\nIl trattamento cambia a seconda della causa e della gravit\u00e0, solitamente \u00e8 utile il cambiamento della dieta utilizzata. Nei casi pi\u00f9 gravi si opera chirurgicamente con colostomia o con idrocolonterapia."}
{"id": "2205542", "revid": "465169", "url": "https://it.wikipedia.org/wiki?curid=2205542", "title": "Purple Rain (album)", "text": "Purple Rain \u00e8 il secondo album da studio del gruppo statunitense Prince and The Revolution, pubblicato nel 1984 dalla Warner Bros. Records. \u00c8 il sesto album della carriera di Prince. \u00c8 la colonna sonora dell'omonimo film.\nDescrizione.\n\"Purple Rain\" venne pubblicato dalla Warner Bros. Records il 25 giugno 1984, sesto album nella discografia di Prince. Egli scrisse tutte le canzoni sull'album, alcune delle quali con qualche spunto da parte dei membri della band. \"Let's Go Crazy\", \"Computer Blue\", \"I Would Die 4 U\", \"Baby I'm a Star\" e \"Purple Rain\" furono tutte registrate dal vivo durante lo show del 3 agosto 1983, al \"First Avenue\" Club di Minneapolis, con successive sovraincisioni in studio. Questa fu la prima volta nella quale Prince incluse registrazioni dal vivo in un suo album. Il concerto era uno show di beneficenza in favore del Minnesota Dance Theater e vide la partecipazione della chitarrista Wendy Melvoin dei The Revolution.\n\"Take Me with U\" era stata scritta in origine per essere inclusa in un album delle Apollonia 6, ma Prince decise all'ultimo momento di riprendersi la canzone per il proprio disco.\nLo scandaloso testo della canzone \"Darling Nikki\" contribu\u00ec all'istituzione dell'obbligatoriet\u00e0 dell'adesivo Parental Advisory sulle copertine dei dischi che contenevano brani dai contenuti espliciti, dietro richiesta di Tipper Gore e del Parents Music Resource Center.\nAccoglienza.\n\"Purple Rain\" \u00e8 quasi sempre annoverato nelle classifiche di musica rock. Lo troviamo infatti al 15\u00ba posto nella classifica dei migliori dischi di tutti i tempi, redatta dal \"Time\". Alla 18\u00aa posizione secondo VH1 nella \"classifica dei migliori album rock n roll di tutti i tempi\". \"Rolling Stone\" lo indica come il 72\u00b0 miglior album di tutti i tempi, mentre la rivista \"Zounds\" lo piazza al 18\u00ba posto nella classifica dei migliori album di tutti i tempi. Al 4\u00ba posto nella classifica dei migliori album di tutti i tempi secondo \"Pl\u00e1sticos y Decibelios\" e, secondo la rivista \"Vanity Fair\" \u00e8 la miglior colonna sonora di tutti i tempi. Il magazine inglese \"Times\" lo dichiara miglior disco degli anni ottanta. Il magazine \"Entertainment Weekly\", nel suo 1000\u00b0 numero del 4 luglio 2008, lo classifica come il miglior album degli ultimi 25 anni. La RIAA gli ha conferito 13 dischi di platino. In tutto il mondo l'album ha totalizzato una vendita di oltre 20 milioni di copie Alla a 57\u00aa edizione dei premi Oscar ha trionfato nella categoria migliore colonna sonora, per il film in cui vede lo stesso Prince protagonista. \nTracce.\nTesti e musiche di Prince, eccetto dove indicato."}
{"id": "2205545", "revid": "767487", "url": "https://it.wikipedia.org/wiki?curid=2205545", "title": "Aleksandr Bolo\u0161ev", "text": "Carriera.\nHa militato la gran parte della carriera da giocatore nella Dinamo di Mosca. Nella Nazionale di pallacanestro dell'Unione Sovietica vinse la medaglia d'oro alle Olimpiadi di Monaco di Baviera del 1972 dopo una famosa finale contro gli Stati Uniti d'America.\nCollegamenti esterni.\n "}
{"id": "2205548", "revid": "599013", "url": "https://it.wikipedia.org/wiki?curid=2205548", "title": "Segno di Rossolimo", "text": "Il segno di Rossolimo \u00e8 un segno clinico utilizzato per diagnosticare particolari patologie legate alla spasticit\u00e0.\nStoria.\nColui che per primo ha notato questo tipo di riflesso \u00e8 stato il neurologo russo Grigorij Ivanovic Rossolimo (1860-1920) da cui deriva l'eponimo del segno clinico.\nManifestazioni.\nCostituisce una forma di riflesso involontario, l'alluce o tutte le dita del piede si muovono dopo aver subito una leggera e contemporanea percussione della superficie plantare delle dita.\nDiagnosi.\nDopo i 6 mesi di vita la positivit\u00e0 del segno di Rossolimo \u00e8 suggestiva di una paralisi cerebrale infantile di tipo spastico. La positivit\u00e0 di questo segno, da sola, non pu\u00f2 essere determinante per la diagnosi, ma deve essere vista in un contesto semeiologico clinico globale. Altri segni di spasticit\u00e0 sono il riflesso spinale di Galant e i riflessi di estensione (plantare e palmare), se presenti, dopo i sei mesi di et\u00e0, oltre al riflesso in iperestesione degli arti inferiori alla manovra della cosiddetta \"altalena\". Anche i riflessi posturali del Vojta possono dare indicazioni circa patologie di tipo spastico nel bambino."}
{"id": "2205552", "revid": "110157", "url": "https://it.wikipedia.org/wiki?curid=2205552", "title": "Dove l'arcobaleno arriva", "text": "Dove L'Arcobaleno Arriva \u00e8 un album di Alberto Camerini pubblicato nel 1995."}
{"id": "2205560", "revid": "1346043", "url": "https://it.wikipedia.org/wiki?curid=2205560", "title": "Hansika Motwani", "text": "Ha recitato nella parte di una delle bambine che affiancano Hrithik Roshan in una canzone del film \"Koi... Mil Gaya\". Talvolta \u00e8 stata accreditata come Seema Motwani.\nHa alternato la sua carriera cinematografica, divisa tra Bollywood, Kollywood e Tollywood, con quella di modella."}
{"id": "2205561", "revid": "57872", "url": "https://it.wikipedia.org/wiki?curid=2205561", "title": "Monte Ramaceto", "text": "Il monte Ramaceto (1.345 ) \u00e8 una montagna dell'Appennino ligure.\nDescrizione.\nLa montagna si trova sull'alta via dei Monti Liguri e domina le valli Fontanabuona, Sturla e Aveto.\nDalla sua vetta in giornate particolarmente terse, si possono vedere varie isole, tra cui la Corsica, l'Elba, il Giglio, l'isola di Montecristo, l'isola di Capraia.\nDa un suo versante si sviluppa la Val Cichero, che costituisce una via di accesso alla montagna. \nSui suoi versanti si adagiano gli abitati di: Acero, Cichero (frazione di San Colombano Certenoli), Favale di Malvaro, Lorsica, Orero, Romaggi (frazione di San Colombano Certenoli) e Ventarola.\nTutela naturalistica.\nLa montagna e l'area circostante fanno parte del SIC \"(Sito di importanza comunitaria)\" denominato \"M. Ramaceto\" (codice: IT1331810)."}
{"id": "2205562", "revid": "26630", "url": "https://it.wikipedia.org/wiki?curid=2205562", "title": "Musulmano", "text": "Il termine musulmano (o mussulmano) indica ci\u00f2 che \u00e8 attinente all'Islam.\nIl sostantivo \"musulmano\" - che identifica una persona che segue la religione islamica, \"devoto ad Allah\" o \"sottomesso ad Allah\" - deriva dal nome verbale arabo \"muslim\" (plurale: \"muslim\u016bn / \u012bn\"), ossia \"sottomesso (ad Allah)\". In persiano il sostantivo \u00e8 identico all'arabo, mentre al plurale diventa \"muslim\u0101n\". La radice di riferimento (comune a tutte le lingue semitiche) \u00e8 \"s-l-m\", che esprime il concetto di \"salvare, pacificare\".\nIn italiano esiste anche il termine pi\u00f9 antico \"maomettano\" (oggi raramente utilizzato), che \u00e8 una forma obsoleta per indicare \"musulmano\". Il termine, creato sul calco della parola \"cristiano\", \u00e8 concettualmente errato e percepito come offensivo per i devoti dell'Islam, in quanto secondo questa fede il messaggio del Corano va riferito totalmente e direttamente ad Allah (che in persiano si dice Khuda) e non al suo profeta Maometto, considerato un semplice uomo, anche se privilegiato in quanto prescelto da Allah per diffondere tra gli uomini il suo messaggio.\nSinonimi.\nNella storiografia occidentale si sono usati vari sinonimi per indicare i musulmani:"}
{"id": "2205565", "revid": "110157", "url": "https://it.wikipedia.org/wiki?curid=2205565", "title": "Cyberclown", "text": "Cyberclown \u00e8 un album di Alberto Camerini pubblicato nel 2001."}
{"id": "2205568", "revid": "125652554", "url": "https://it.wikipedia.org/wiki?curid=2205568", "title": "Jason Segel", "text": "Biografia.\nNato e cresciuto a Los Angeles in California, ha frequentato una scuola cattolica. Ha effettuato i suoi studi presso la \"Harvard-Westlake School\", dove si \u00e8 distinto in attivit\u00e0 sportive e ricreative ed \u00e8 entrato nella squadra di basket della scuola, anche grazie alla sua altezza di 193cm. Era il centro di riserva della squadra dietro a Jason Collins. Durante la sua permanenza al college, la squadra \u00e8 riuscita a vincere il campionato della California.\nDebutta al cinema con un piccolo ruolo nella commedia del 1998 \"Giovani, pazzi e svitati\" e nello stesso anno partecipa a \"Fuori di cresta\", dove ha una parte importante. Tra il 1999 e il 2000 si fa notare nella serie televisiva di breve vita \"Freaks and Geeks\", dove impersonava Nick Andopolis, uno studente alternativo nella periferia di Detroit aspirante batterista rock. Anche se la serie non \u00e8 stata un successo, ha permesso a Segel di comporre una canzone e di incontrare Seth Rogen e Martin Starr, nonch\u00e9 il produttore della serie, Judd Apatow, con il quale lavorer\u00e0 ancora. Successivamente lavora in un'altra serie televisiva, \"Undeclared\", abbastanza modellata su \"Freaks and Geeks\", creata e prodotta da Judd Apatow. Dopo aver interpretato un paramedico nel thriller \"\", partecipa a tre episodi di \"CSI - Scena del crimine\". Egli si occupa anche di cinema indipendente, \"LolliLove\" primo lungometraggio diretto dall'attrice Jenna Fischer.\nDal 2005 \u00e8 noto soprattutto per il ruolo di Marshall Eriksen nella sitcom \"How I Met Your Mother\", grazie alla popolarit\u00e0 acquisita ottiene ruoli di spicco nelle commedie \"Molto incinta\" e \"Non mi scaricare\", in quest'ultima, dove interpreta il fidanzato \"scaricato\" di Kristen Bell, oltre a essere protagonista \u00e8 anche sceneggiatore. Nel 2008 \u00e8 co-protagonista, al fianco di Paul Rudd, di un'altra commedia \"I Love You, Man\", mentre nel 2010 presta la voce a Vector, nemesi di Gru nel film d'animazione Universal Pictures, \"Cattivissimo me\". Nel 2011 prende parte alla commedia\"I fantastici viaggi di Gulliver\". Segel ha anche scritto la commedia del 2010 \"In viaggio con una rock star\", con Jonah Hill e Russell Brand, spin-off di \"Non mi scaricare\", commedia del 2008 in cui interpretava il ruolo di protagonista.\nSegel \u00e8 anche autore della colonna sonora del film e ha scritto tutte le canzoni presenti nel film. Sempre nel 2011 prende parte al film \"Bad Teacher - Una cattiva maestra\", insieme a Cameron Diaz e a Justin Timberlake, dove interpreta un insegnante di educazione fisica che cerca di fare colpo sulla nuova supplente. Nella primavera del 2011 \u00e8 stato scritturato per il film \"The Five-Year Engagement\", uscito negli Stati Uniti il 27 aprile 2012. Nel 2014 ottiene l\u2019ennesimo successo grazie al film \"Sex Tape - Finiti in rete\", accanto a Cameron Diaz.\nInsieme a Nicholas Stoller, Segel ha contattato la Disney nel 2007 per scrivere l'ultimo film sui Muppet. Segel ha dichiarato che voleva fare il film perch\u00e9 l'ultimo film della serie in uscita nelle sale cinematografiche fu \"I Muppets venuti dallo spazio\" nel 1999, e sentiva che la generazione pi\u00f9 giovane non conosceva questi personaggi. Inizialmente la Disney era scettica al riguardo ma, vedendo che l'attore era molto motivato sul progetto da fare, acconsent\u00ec. Il film usc\u00ec negli Stati Uniti il 23 novembre 2011 registrando un ottimo guadagno al box-office. In Italia la distribuzione era prevista a partire dal 4 gennaio 2012, ma venne posticipata di quasi un mese, slittando al 3 febbraio 2012.\nPremi e nomination.\nMTV Movie Awards\nSatellite Award\nIndependent Spirit Awards\nPeople's Choice Awards\nDoppiatori italiani.\nNelle versioni in italiano dei suoi lavori, Jason Segel \u00e8 stato doppiato da:\nDa doppiatore \u00e8 sostituito da:"}
{"id": "2205570", "revid": "204012", "url": "https://it.wikipedia.org/wiki?curid=2205570", "title": "Respirazione di Cheyne-Stokes", "text": ""}
{"id": "2205574", "revid": "343261", "url": "https://it.wikipedia.org/wiki?curid=2205574", "title": "Mummia di Zagabria", "text": ""}
{"id": "2205575", "revid": "889336", "url": "https://it.wikipedia.org/wiki?curid=2205575", "title": "UEFA Champions League 2010-2011", "text": "La UEFA Champions League 2010-2011 \u00e8 stata la 56\u00aa edizione (la 19\u00aa con la formula attuale) di questo torneo di calcio europeo per squadre di \"club\" maggiori maschili organizzato dall'UEFA e vinta dal Barcellona guidata da Josep Guardiola. Per il Barcellona \u00e8 stato il quarto trionfo in questa competizione.\nIl nuovo Stadio Wembley di Londra ha ospitato la finale della competizione con il Barcellona che ha battuto per 3 a 1 il Manchester United.\nCome squadra vincitrice, il Barcellona ha ottenuto anche il diritto di partecipare alla Supercoppa UEFA 2011 e alla Coppa del mondo per club FIFA 2011.\nFormula.\nCompagini ammesse.\nA questa edizione prendono parte 76 squadre di 52 delle 53 federazioni affiliate all'UEFA (\u00e8 esclusa la federazione del Liechtenstein in quanto non organizza una competizione nazionale) secondo la seguente tabella:\nSistema di qualificazione alla fase a gironi.\nConsiderazioni generali.\nConfermato anche per questa edizione il sistema di qualificazione alla fase a gironi basato sulle riforme introdotte dall'UEFA il 30 novembre 2007: un totale di 22 squadre hanno accesso diretto alla fase a gironi e per i preliminari, parallelamente ai tradizionali turni di qualificazione (ridenominati \"Campioni\" dal terzo turno in avanti) riservati alle squadre campioni dei Paesi dalla 13\u00aa posizione in gi\u00f9, due turni di qualificazione, denominati \"Piazzati\", vedono coinvolte le squadre non campioni dei 15 Paesi a pi\u00f9 alto coefficiente.\nFase a gironi.\nSe due o pi\u00f9 squadre di uno stesso gruppo si trovano a pari punti alla fine degli incontri della fase a gironi, sono applicati i seguenti criteri per stabilire la classifica del gruppo stesso:\nAccederanno agli ottavi di finale le 16 squadre che concluderanno questa fase prime o seconde nel rispettivo gruppo. Le squadre classificatesi terze accederanno ai sedicesimi di finale dell'UEFA Europa League 2010-2011.\nFase a eliminazione diretta.\nGli ottavi di finale, i quarti di finale e le semifinali si disputano con gare di andata e ritorno mentre la finale si disputa con partita unica. Tutti gli accoppiamenti del tabellone sono sorteggiati.\nRisultati.\nPreliminari.\nSorteggio del primo e del secondo turno.\nGli accoppiamenti per il primo turno sono stati sorteggiati con il seguente esito:\nGli accoppiamenti per il secondo turno sono stati sorteggiati con il seguente esito:\nGruppo 1\nGruppo 2\nGruppo 3\nPrimo turno.\nLa partita di andata tra FC Santa Coloma (Andorra) e Birkirkara FC (Malta), in programma marted\u00ec 29 giugno 2010, \u00e8 stata dapprima rinviata e poi definitivamente annullata dall'UEFA, a seguito di un reclamo della societ\u00e0 maltese. Il campo dell'Estadi Comunal d'Aixovall era infatti impraticabile a causa delle forti piogge cadute su Andorra nei giorni precedenti. Inoltre alcune operazioni di manutenzione del manto erboso erano state messe in atto troppo tardivamente, complicando cos\u00ec la situazione. L'UEFA, riconoscendo alla societ\u00e0 andorrana la colpa di non aver garantito la praticabilit\u00e0 del campo da gioco, oltre alla sconfitta a tavolino ha comminato anche 10.000 euro di multa, come punizione, sospesa per un periodo probatorio di due anni.\nTerzo turno.\nSorteggio.\nGli accoppiamenti per il terzo turno sono stati sorteggiati con il seguente esito:\nPercorso \"Campioni\", gruppo 1\nPercorso \"Campioni\", gruppo 2\nPercorso \"Piazzati\"\nPlay-off.\nSorteggio.\nGli accoppiamenti per i \"play-off\" sono stati sorteggiati con il seguente esito:\nPercorso \"Campioni\"\nPercorso \"Piazzati\"\nFase a gironi.\nSorteggio.\nPer stabilire la composizione degli otto gruppi, le squadre qualificate sono state suddivise in quattro fasce in base al \"ranking\" UEFA 2010.\nIn fase di sorteggio, ogni gruppo \u00e8 stato formato da una testa di serie pi\u00f9 altre tre squadre ciascuna appartenente a una fascia diversa (non potevano per\u00f2 essere sorteggiate nello stesso gruppo squadre provenienti dalla medesima nazione).\nIl risultato del sorteggio \u00e8 stato il seguente:\nGruppo A.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo B.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo C.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo D.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo E.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo F.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo G.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo H.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nFase ad eliminazione diretta.\nOttavi di finale.\nSorteggio.\nOgni squadra arrivata prima nel proprio gruppo gioca contro una squadra arrivata seconda e viceversa e non si possono affrontare squadre della stessa nazione o provenienti dallo stesso gruppo.\nPrime classificate:\nSeconde classificate:\nTali accoppiamenti sono stati sorteggiati con il seguente esito:\nSorteggio dei quarti di finale, delle semifinali e della finale.\nL'esito del sorteggio (senza limitazioni) degli accoppiamenti per i quarti di finale e le semifinali e dell'ordine di abbinamento della finale \u00e8 stato il seguente:\nStatistiche.\nSono escluse le gare dei turni preliminari."}
{"id": "2205578", "revid": "109686652", "url": "https://it.wikipedia.org/wiki?curid=2205578", "title": "Straddle", "text": "Uno straddle (dall'inglese \"stare a cavalcioni\") \u00e8 una strategia che prevede il contemporaneo acquisto di un'opzione put e di una call con medesimo strike price e medesima scadenza (expiration date). La particolarit\u00e0 \u00e8 che questa strategia pu\u00f2 essere profittevole in qualunque direzione si muova il prezzo. Se la si compra, questa strategia ha un rischio massimo rappresentato dalla somma dei premi pagati per acquisire la call e la put, mentre il profitto \u00e8 teoricamente altissimo, dato che il prezzo del sottostante potrebbe - pi\u00f9 che altro in linea di principio - crescere in modo illimitato con parallela rivalutazione dell'opzione call. Al contrario, chi vende uno straddle spera che il sottostante si muova relativamente, intascando alla scadenza fino a tutto il premio ricevuto per le due opzioni se la quotazione finale del titolo sar\u00e0 quella dello strike scelto, ma rischiando in proporzione quanto pi\u00f9 il titolo se ne discoster\u00e0. Dato l'alto rischio teorico, per la vendita di straddle viene richiesta dai broker un'adeguata riserva di denaro a copertura: piuttosto di vendere lo straddle allo scoperto, sar\u00e0 pertanto conveniente e consigliabile optare per un condor, combinarlo cio\u00e8 con un secondo straddle acquistato ma di minor costo. Ovviamente la strategia pu\u00f2 esser profittevole anche prima della scadenza.\nNel caso delle opzioni binarie l'utilizzo di una strategia straddle prevede sempre l'utilizzo di un'opzione call e di una put con medesima scadenza, ma con strike price diversi: la combinazione delle due, data la particolare natura di questo strumento finanziario, permette all'investitore di raddoppiare i profitti alla scadenza qualora il prezzo dell'attivit\u00e0 sottostante si trovasse tra i due strike price; altrimenti l'esito di questa strategia sar\u00e0 una perdita pari alla differenza tra il profitto generato dall'opzione in the money e il premio pagato per l'acquisto di quella out of the money."}
{"id": "2205579", "revid": "729019", "url": "https://it.wikipedia.org/wiki?curid=2205579", "title": "Ipossiemia", "text": "Per ipossiemia in campo medico si intende un'anormale diminuzione dell'ossigeno contenuto nel sangue.\nSintomatologia.\nFra i sintomi e segni clinici si riscontrano cianosi, respirazione di Cheyne-Stokes (alterata), apnea, ipertensione arrivando anche al coma. Particolarmente stressato \u00e8 il cuore, si manifestano dapprima aritmie come la tachicardia, il flusso aumenta per poi diminuire improvvisamente passando alla fibrillazione ventricolare o all'asistolia.\nL'ossigeno si lega a grassi, carboidrati e proteine, ed \u00e8 necessario per beneficiare del loro apporto energetico. Viceversa, una scarsa ossigenazione del sangue riduce il metabolismo di base, con conseguente tendenza ad accumulare adipe.\nEziologia.\nFra le cause che scatenano tale effetto si ritrovano:\nTerapia.\nOssigenoterapia o ventilazione a pressione."}
{"id": "2205581", "revid": "124773508", "url": "https://it.wikipedia.org/wiki?curid=2205581", "title": "Kids Wanna Rock", "text": "Kids wanna rock \u00e8 un album di Alberto Camerini pubblicato nel 2005."}
{"id": "2205583", "revid": "38120", "url": "https://it.wikipedia.org/wiki?curid=2205583", "title": "A.C. Entella", "text": ""}
{"id": "2205587", "revid": "1833487", "url": "https://it.wikipedia.org/wiki?curid=2205587", "title": "Rete da circuizione", "text": "La rete da circuizione \u00e8 uno strumento ed una tecnica di pesca indirizzata in genere a specie che vivono in banchi, sia piccoli come quelli di sardine o acciughe, sia pi\u00f9 grandi come quelli di sgombri sia infine grandissimi come quelli di tonni.\nTecnica di pesca.\nIl tipo pi\u00f9 comune di rete da circuizione prende il nome di cianciolo o saccoleva ed \u00e8 orientato alla cattura di piccoli pesci di banco (pesce azzurro). Di solito il banco, nelle ore notturne, viene attratto in un determinato tratto di mare da una o pi\u00f9 piccole imbarcazioni dotate di potenti fonti luminose (lampara). Quando il banco \u00e8 ben compatto, viene stesa intorno ad esso una rete rettangolare con sugheri nella parte alta e piombi (\"lima di piombi\") in quella inferiore. Quando il banco \u00e8 circondato la rete viene chiusa nella parte inferiore e lentamente ritirata fino a quando i pesci sono concentrati in uno spazio piccolo e possono essere recuperati con un coppo. \nPer catturare i tonni si usa una rete da circuizione nota come \"tonnara volante\" molto simile come forma e come impiego eccetto che per le dimensioni e la robustezza, molto maggiori, per l'assenza di fonti luminose e per il fatto che la rete viene calata velocissimamente attorno al banco una volta che questo \u00e8 stato individuato da un'apposita vedetta."}
{"id": "2205589", "revid": "350725", "url": "https://it.wikipedia.org/wiki?curid=2205589", "title": "In-the-money", "text": ""}
{"id": "2205596", "revid": "309289", "url": "https://it.wikipedia.org/wiki?curid=2205596", "title": "Tichaja Sosna", "text": "La Tichaja Sosna () \u00e8 un fiume della Russia europea meridionale (oblast' di Vorone\u017e e Belgorod), affluente di destra del Don. Il suo nome significa \"Sosna tranquilla\", ed \u00e8 contrapposto all'altro fiume con questo nome (la Sosna), detta anche Bystraja Sosna (\"Sosna veloce\").\nNasce nella sezione orientale della regione di Belgorod, dalle falde orientali del Rialto Centrale Russo; attraversa successivamente la parte meridionale del Rialto, mantenendo direzione mediamente nord-orientale toccando, fra le altre, le citt\u00e0 di Alekseevka, Birju\u010d e Ostrogo\u017esk.\nLa Tichaja Sosna gela in superficie nei mesi pi\u00f9 rigidi, mediamente da dicembre a fine marzo/primi di aprile; la portata media \u00e8 piuttosto ridotta, intorno ai 6\u00a0m\u00b3/s, ma i valori estremi possono andare da quasi zero nei periodi di magra (inverno) a circa 600 nel periodo di piena, che analogamente a quasi tutti i corsi d'acqua russi coincide con il disgelo primaverile."}
{"id": "2205597", "revid": "80339", "url": "https://it.wikipedia.org/wiki?curid=2205597", "title": "Tihaja Sosna", "text": ""}
{"id": "2205599", "revid": "339392", "url": "https://it.wikipedia.org/wiki?curid=2205599", "title": "Saccoleva", "text": ""}
{"id": "2205600", "revid": "80339", "url": "https://it.wikipedia.org/wiki?curid=2205600", "title": "Tikhaja Sosna", "text": ""}
{"id": "2205601", "revid": "729019", "url": "https://it.wikipedia.org/wiki?curid=2205601", "title": "Malattia di Fox-Fordyce", "text": "La malattia di Fox-Fordyce \u00e8 una malattia cutanea che provoca gonfiore, si mostra nelle ghiandole sebacee (ectopiche) contenute nella bocca, nelle ascelle e sul pube.\nPrende il nome da George Henry Fox e John Addison Fordyce.\nSegni e Sintomi.\nI sintomi possono comparire improvvisamente a seguito di qualsiasi condizione come calore locale, umidit\u00e0 o attrito. Le ghiandole apocrine (ghiandole sudoripare) sono il sito della malattia Fox-Fordyce. La comparsa improvvisa di protuberanze sollevate (papule) vicino alle ghiandole apocrine \u00e8 caratteristica della malattia. Le papule sono principalmente color pelle, a forma di cupola e pruriginose. Le papule possono essere trovate nelle ghiandole sudoripare oltre alle aree periareolare, inframammaria e pubica. Anche i follicoli piliferi possono essere danneggiati e provocare la caduta dei peli nell'area interessata.\nEpidemiologia.\nIl pi\u00f9 delle volte colpisce le donne di et\u00e0 compresa tra 13 e 35 anni. Le donne sono colpite in rapporto 9:1 rispetto agli uomini. L'incidenza \u00e8 attualmente sconosciuta. Sebbene in rari casi, uomini e bambini \u00e8 posso essere colpiti dalla patologia.Fattori come calore, umidit\u00e0, stress ed esercizio fisico peggiorano i sintomi.La malattia di Fox-Fordyce si aggrava durante le mestruazioni e scompare spontaneamente durante la gravidanza.\nEziologia.\n\u00c8 causata da un blocco cronico dei dotti delle ghiandole sudoripare con una risposta infiammatoria secondaria non batterica alle secrezioni e ai detriti cellulari nelle cisti. L'infiammazione \u00e8 spesso accompagnata da intenso prurito. In generale, la malattia causa spesso iperpigmentazione della pelle vicino all'area interessata e la comparsa di protuberanze o papule. Inoltre, i follicoli piliferi possono essere danneggiati e causare la caduta dei capelli.\nDiagnosi differenziale.\nL'idradenite \u00e8 molto simile, ma tende ad avere un'infezione batterica secondaria in modo da formare seni drenanti il pus. La malattia di Fox- Fordyce \u00e8 una malattia della pelle molto particolare che non ha trattamenti generalmente curativi.\nDiagnosi.\nPer diagnosticare la malattia viene utilizzata la valutazione clinica insieme all'identificazione di sintomi tipici come l'eruzione delle papule sulle ghiandole apocrine e l'anamnesi del paziente. La rimozione chirurgica insieme a una valutazione microscopica da parte di un dermato-patologo \u00e8 la forma di diagnosi pi\u00f9 affidabile.\nTrattamento.\nEssedo una malattia molto rara con un numero limitato di casi clinici, il trattamento pu\u00f2 essere difficile e si concentra principalmente sulla malattia ascellare e sui sintomi specifici. Il trattamento di prima linea comprende glucocorticoidi topici e intralesionali. Terapie specifiche includono ormoni estrogeni e creme steroidi. L'uso della tretinoina ha ridotto le papule pruriginose e ascellari in uno studio. Tuttavia, l'irritazione limita l'uso di farmaci a breve termine. Anche la clindamicina insieme con la crema di pimecrolimus e il perossido di benzoile \u00e8 risultata efficace. La clindamicina viene utilizzata per inibire la crescita batterica e viene utilizzata nel trattamento delle infezioni da stafilococco e streptococco"}
{"id": "2205602", "revid": "80339", "url": "https://it.wikipedia.org/wiki?curid=2205602", "title": "Tikhaya Sosna", "text": ""}
