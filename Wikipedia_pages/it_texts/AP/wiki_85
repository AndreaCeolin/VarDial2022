{"id": "2381483", "revid": "125107443", "url": "https://it.wikipedia.org/wiki?curid=2381483", "title": "Economia della Finlandia", "text": "L'economia della Finlandia, con un valore di 180,29 miliardi di euro nel 2010 \u00e8 la tredicesima per dimensione dell'Unione europea e conta per appena l'1,4% del PIL dell'Unione. \u00c8 tuttavia un'economia molto sviluppata, con un PIL pro-capite a parit\u00e0 di potere d'acquisto superiore del 16% alla media europea.\nIl Paese ha aderito all'Unione economica e monetaria europea fin dal 1999.\nCrescita economica.\nDopo aver conosciuto una forte crescita negli anni ottanta, ad una media del 3,6% con punte del 5%, anche la Finlandia conobbe la crisi che colp\u00ec l'Europa all'inizio del decennio successivo, ma che qui fu molto pi\u00f9 profonda. Infatti, il Prodotto interno lordo si contrasse per tre anni consecutivi (1991-93), con una perdita complessiva di circa il 10%. A partire dal 1994, tuttavia, la ripresa fu rapida, e fino al 2007 la crescita media fu del 3,9%. Nel 2009 la crisi mondiale port\u00f2 ad una forte recessione (-8,2%). Nel 2010 il PIL finlandese \u00e8 tornato a crescere ad un ritmo del 3,6%.\nStruttura economica.\nOggigiorno, l'agricoltura pesa solo per il 2,9% del valore aggiunto, contro il 28,9% dell'industria e delle costruzioni ed il 68,2% dei servizi. Per comprendere le profonde trasformazioni dell'economia finlandese si pu\u00f2 ricordare che nel 1980 il peso dell'agricoltura era del 9,7%, quello dell'industria il 38,3%, mentre i servizi contavano solo per il 52%. Questo trend \u00e8 largamente simile a quello di tutta l'economia europea.\nAgricoltura e allevamento.\nI cereali pi\u00f9 diffusi sono l'orzo e l'avena, ma nel sud del Paese si trovano anche coltivazioni ortofrutticole e di barbabietola da zucchero. Tuttavia, l'estensione dei terreni agricoli \u00e8 piuttosto limitata (il 7,4% del suolo nazionale contro, ad esempio, il 33% dell'Italia) a causa delle grandi foreste, che coprono il 73,9% del territorio finlandese.\nL'allevamento, oltre a suini e bovini, riguarda anche i principali animali da pelliccia. La comunit\u00e0 lappone pratica ancora l'allevamento della renna. Diffusa \u00e8 anche la pesca, soprattutto nei numerosi laghi presenti nel Paese.\nIndustria.\nIn anni recenti si \u00e8 sviluppata fortemente l'industria elettronica e delle telecomunicazioni, in particolare nel settore della telefonia mobile (ad esempio la Nokia). La chimica di base produce prevalentemente acido solforico e fertilizzanti. Importante \u00e8 anche l'industria del legno, della cellulosa e della carta, che trae le proprie materie prime dalle immense foreste, facendo della Finlandia uno dei maggiori produttori mondiali di questi prodotti. L'industria tessile si concentra soprattutto su tessuti di cotone e lana.\nIn Finlandia si estraggono principalmente rame, cromo e cobalto e, in misura minore, piombo, oro e zinco.\nServizi.\nIl turismo \u00e8 in forte crescita, grazie alle bellezze naturali che caratterizzano il territorio finlandese.\nCommercio estero.\nLa Finlandia \u00e8 un Paese molto aperto al commercio con l'estero. La somma del valore di esportazioni e importazioni nel 2010 era infatti pari a circa il 77% del PIL.\nLe esportazioni pi\u00f9 importanti sono quelle di attrezzature elettriche e ottiche, macchinari, mezzi di trasporto, prodotti chimici e, considerata la particolare geografia del Paese con le sue ampie foreste, carta e legname. Tali esportazioni sono rivolte prevalentemente verso Germania (10,32%), Svezia (9,79%) e Russia (9%).\nLe importazioni pi\u00f9 consistenti sono invece nei settori dell'alimentare, dei prodotti petroliferi e chimici, del metallurgico e siderurgico e del tessile. Tali importazioni provengono in particolare dalla Russia (16,28%), dalla Germania (15,76%) e dalla Svezia (14,65%), che complessivamente contano per quasi la met\u00e0 dei mercati di importazione.\nNel complesso, le esportazioni superano le importazioni ed anche il conto delle partite correnti nel 2010 \u00e8 risultato in attivo per il 3,1% del PIL, un attivo ancora consistente ma in netta diminuzione dai valori intorno al 7-8% fatti registrare nei primi anni 2000. Per tutti gli anni '80 e fino al 1994, invece, la Finlandia aveva avuto un deficit corrente.\nForza lavoro.\nPer tutti gli anni Ottanta, il tasso di disoccupazione ha oscillato tra il 4,5% ed il 5,5%, fino a scendere al 3,2% nel 1990. Tuttavia, la pesante crisi della prima met\u00e0 del decennio provoc\u00f2 un fortissimo aumento della disoccupazione fino al 16,4% (1993). Negli anni successivi, la discesa del numero di disoccupati fu piuttosto lenta, seppure costante, fino a raggiungere il 6,4% nel 2008. La crisi economica mondiale ha portato la disoccupazione all'8,4% nel 2010, il massimo dal 2004.\nIl tasso di occupazione, pari al 68,1% nel 2010 \u00e8 superiore alla media europea e non presenta significative differenze tra uomini e donne. La percentuale di lavoratori con un contratto a tempo determinato \u00e8 il 15,5%.\nFinanza pubblica.\nIl debito pubblico della Finlandia nel 2010 \u00e8 risultato pari al 48,3% del PIL, uno dei pi\u00f9 bassi della Zona euro e ben al di sotto del limite del 60% fissato dal Patto di stabilit\u00e0 e crescita. Storicamente, tra il 1980 ed 1990 il debito ha oscillato tra il 10 ed il 17% del Prodotto interno lordo, grazie alla sostenuta crescita economica e a continui surplus di bilancio. Tuttavia, negli anni successivi la grave crisi attraversata dal Paese port\u00f2 ad un rapido aumento del debito pubblico dal 13,9% del 1990 al 56,6% del 1994, anche a causa di deficit che arrivarono fino al 9,1% (1993). Di pari passo con la ripresa dell'economia ed anche nell'ottica dei parametri fissati a Maastricht per i Paesi aderenti all'Unione monetaria europea, fu intrapreso un processo di consolidamento che port\u00f2 il debito pubblico a scendere al 34,1% nel 2007, prima dell'inizio della crisi economica mondiale.\nInflazione.\nIl secondo choc petrolifero del 1979 aveva spinto verso l'alto l'inflazione, che nel biennio 1980-81 raggiunse il 12% annuo. Nel resto del decennio fu attuata, come negli altri Paesi occidentali, una politica di disinflazione, che ridusse il tasso di aumento dei prezzi fino al 4,1% del 1991. Da allora, il tasso medio annuo di inflazione \u00e8 stato appena dell'1,7%."}
{"id": "2381493", "revid": "93436", "url": "https://it.wikipedia.org/wiki?curid=2381493", "title": "Y\u00e1mana", "text": ""}
{"id": "2381494", "revid": "1865216", "url": "https://it.wikipedia.org/wiki?curid=2381494", "title": "Joaqu\u00edn de la Pezuela", "text": "Giovent\u00f9.\nPezuela nacque da una nobile famiglia hidalgo originaria di Santander. Frequent\u00f2 il Collegio di Artiglieria a Segovia. Nell'esercito, combatt\u00e9 durante l'assedio di Gibilterra del 1779, ed in seguito contro i francesi in Guip\u00fazcoa e Navarra, nel 1793 e nel 1794. Nel 1805 and\u00f2 in America prendendo la guida dell'esercito dell'Alto Per\u00fa (ora Bolivia).\nDa qui si spost\u00f2 in Per\u00f9, dove il vicer\u00e9 Jos\u00e9 Fernando de Abascal y Sousa lo nomin\u00f2 direttore dell'Artiglieria Reale. Riorganizz\u00f2 l'artiglieria, soffermandosi sugli aspetti tecnici e sulla sua modernizzazione. Nel 1813 fu promosso brigadiere.\nVicer\u00e9 del Per\u00f9.\nDifendendo la corona spagnola in Sudamerica, Pezuela combatt\u00e9 contro gli insorti. Sconfisse Manuel Belgrano il 19 ottobre 1813 nella battaglia di Vilcapugio, ed il 14 novembre 1813 nella battaglia di Ayohuma (nell'odierna Bolivia). Dopo queste vittorie avanz\u00f2 verso sud, occupando le citt\u00e0 di San Salvador de Jujuy (Argentina settentrionale) il 27 maggio 1814 e Salta il 25 luglio 1814. Fu per\u00f2 costretto a ritirarsi a causa dei continui attacchi dei gaucho del generale Mart\u00edn Miguel de G\u00fcemes. Perse 1200 uomini durante la ritirata verso Jujuy.\nNel 1815 combatt\u00e9 Jos\u00e9 Rondeau, e lo sconfisse nella battaglia di Sipe-Sipe (Viluma). Questo scontro si svolse il 29 novembre 1815 nei pressi di Cochabamba, in Alto Per\u00fa. Si dice che si tratt\u00f2 di una delle sconfitte pi\u00f9 dure subite dagli insorti delle guerre d'indipendenza ispanoamericana. I ribelli persero 2000 uomini e tutta la loro artiglieria.\nPer il suo successo, nel 1816 Pezuela fu promosso tenente generale, e gli fu concesso il titolo di \"marchese di Viluma\". Per ordine reale datato 15 ottobre 1815 fu nominato vicer\u00e9 ad interim del Per\u00f9 per rimpiazzare Abascal. L'anno successivo divenne capitano generale del Per\u00f9.\nNel 1819 fu attaccato a Callao dallo squadrone di Thomas Cochrane, e fu costretto a fuggire dal porto.\nColpo di Stato e deposizione.\nLe relazioni tra il vicer\u00e9 de la Pezuela e il suo secondo in comando, il tenente generale Jos\u00e9 de la Serna, si deterior\u00f2 velocemente a causa del fatto che de la Pezuela era un assolutista, mentre de la Serna un liberale. Alla fine de la Serna chiese di poter essere sostituito per fare ritorno in Spagna. Il permesso fu concesso nel maggio 1819, e a settembre de la Serna diede le dimissioni da comandante dell'esercito lasciando l'incarico al generale Jos\u00e9 Canterac. De la Serna aveva dei partigiani a Lima, e al suo arrivo si dimostrarono tutti favorevoli a una sua permanenza in Per\u00f9 per fronteggiare la minacciosa invasione del generale Jos\u00e9 de San Mart\u00edn dal Cile. De la Pezuela accett\u00f2 promuovendo de la Serna a tenente generale, e nominandolo presidente del consiglio di guerra.\nSan Martin sbarc\u00f2 a Pisco l'8 settembre 1820. De la Serna, attraverso negoziati segreti, fu nominato comandante in capo dell'esercito radunato ad Aznapuquio per proteggere la capitale dall'avanzata di San Martin. Gli fu ordinato dal vicer\u00e9 di marciare su Chan\u00e7ay. Il 29 gennaio 1821 il principale ufficiale di campo, partigiano di de la Serna, chiese al vicer\u00e9 de la Pezuela di lasciare il posto a de la Serna. De la Pezuela si rifiut\u00f2 ordinando a de la Serna di sedare l'ammutinamento, ma de la Serna si dichiar\u00f2 impossibilitato a svolgere il compito. Il vicer\u00e9, vedendo sfuggirgli l'autorit\u00e0, cedette il potere quella stessa sera. In seguito il risultato di questo colpo di Stato fu riconosciuto dalla Spagna.\nVecchiaia.\nPezuela torn\u00f2 in Spagna nel 1825, dove divenne capitano generale della Nuova Castiglia. Mor\u00ec a Madrid nel 1830. Il figlio, Juan Gonz\u00e1lez de la Pezuela y Ceballos, conte di Cheste (1809-1906) nato a Lima, fu un generale, un politico conservatore ed un uomo di lettere. Fu anche ministro della marina e del commercio nel gabinetto di Spagna, e in seguito senatore."}
{"id": "2381497", "revid": "287204", "url": "https://it.wikipedia.org/wiki?curid=2381497", "title": "Joaquin de la Pezuela", "text": ""}
{"id": "2381498", "revid": "793215", "url": "https://it.wikipedia.org/wiki?curid=2381498", "title": "TurboGears", "text": "TurboGears \u00e8 un framework per la creazione di applicazioni web ed \u00e8 composto, nativamente, da varie librerie Python come MochiKit, SQLObject, CherryPy, Kid e Nose.\n\u00c8 stato creato nel 2005 da Kevin Dangoor come web framework per l'ancora inedito prodotto Zesty News. \nQuando, alla fine del settembre 2005, fu rilasciato come prodotto open source, ricevette pi\u00f9 di 30000 download.\nTurboGears \u00e8 progettato rispettando il pattern MVC, model-view-controller, come Struts o Ruby on Rails, e pensato per rendere pi\u00f9 rapido lo sviluppo di applicazioni web e per renderne pi\u00f9 facile la manutenzione.\nComponenti di Turbogears.\nEcco un elenco dei principali componenti, che vengono installati nativamente, di TurboGears:\nTemplate plugin.\nSistemi di template diversi da Kid possono essere usati tramite un sistema di plugin. Attualmente esistono plugin per Genshi, Cheetah, Django templates, Mako e Jinja.\nNello stesso sistema possono essere usati diversi tipi di template.\nStoria.\nNel gennaio del 2007 Kevin Dangoor lascia il progetto e Alberto Valverde diventa il suo successore: di seguito si dimette a causa di altri impegni personali. Alberto \u00e8 ancora coinvolto nella comunit\u00e0 TurboGears attraverso il suo progetto ToscaWidgets. Il progetto TurboGears attualmente \u00e8 gestito da un gruppo di sviluppatori, coordinati da Mark Ramm (come sviluppatore leader di TurboGears 2) e Florent Aide (come il responsabile del rilascio Turbogears 1.x).\nNel giugno 2007 la comunit\u00e0 ha iniziato a sperimentare l'utilizzo delle API di Turbogears sui componenti e protocolli usati in Pylons (si dice che i due framework alla fine verranno \"fusi\" insieme). Comunque la documentazione di Turbogears 2 smentisce questo.\nAlla fine del 2008 Turbogears pu\u00f2 vantarsi di avere una comunit\u00e0 attiva con pi\u00f9 di 3000 utenti sulla sua mailing list, di avere un libro edito da Prentice Hall e pubblicato nel novembre del 2006 e di avere progetti open source e progetti proprietari attualmente utilizzati nel mondo reale. Lo sviluppo procede ad un ritmo moderato ma costante ed \u00e8 stato alimentato anche da un recente successo di partecipazione al progetto come Google Summer of Code, organizzazione nel 2008. TurboGears 1.1 \u00e8 finalmente avviato, con diverse versioni beta, nel 2008 (attualmente \u00e8 ancora in beta), ed TurboGears 2 \u00e8 entrato nella fase release candidate nel mese di marzo 2009.\nFuturo di Turbogears.\nAttualmente lo sviluppo avviene in due branch principali:\n1. Il branch di TurboGears 1.x, basato sul codice originale e che usa CherryPy come web application server.\n2. TurboGears 2 (trunk), che fondamentalmente riscrive le API di Turbogears 1 per riadattarle alla libreria Pylons.\nTurboGears 1.1 sar\u00e0 una versione pi\u00f9 recente di TurboGears 1.0, che continua ad utilizzare le stesse API. Le principali differenze fra la versione 1.1 e 1.0 sono la scelta di un differente sistema, di default, per template(da Kid a Genshi) ed un diverso ORM(da SQLObject a SQLAlchemy). La versione 1.1 serve come passaggio intermedio fra 1.0 e la versione 2.0 (basata sulla libreria Pylons).\nRecentemente, tuttavia, sono stati compiuti buoni progressi per adeguare il codice di base 1.x di CherryPy 3.0 ed \u00e8 stato creato un nuovo branch, il 1.5, che \u00e8 attualmente in stato di alpha.\nUna versione stabile di TurboGears 2 dovrebbe essere rilasciata fra il primo ed il secondo trimestre del 2009."}
{"id": "2381502", "revid": "287204", "url": "https://it.wikipedia.org/wiki?curid=2381502", "title": "Passo di Van Reenen", "text": "Il passo di Van Reenen \u00e8 un passo dei monti dei Draghi nel Sudafrica che separa le provincie di KwaZulu-Natal e Free State. Si trova lungo la strada nazionale N3 ad una altitudine di 1.690 m s.l.m.\nIl passo di Van Reenen \u00e8 sempre stato uno dei principali punti di passaggio fra il territorio dell'Orange e il Natal per merci, uomini ed animali che lo attraversavano fin dai tempi pi\u00f9 remoti per le migrazioni stagionali fra zone temperate e zone continentali.\nLa zona attraversata dal passo era originariamente conosciuta come Underberg. L'importanza del passo crebbe enormemente verso la met\u00e0 del 1800 quando divenne un punto di passaggio obbligato per i carri provenienti dai porti della costa del Natal che trasportano i rifornimenti alla miniere d'oro e diamanti scoperte nel territorio del Transvaal. Il governo britannico della allora Colonia del Natal decise quindi di costruire una strada che attraversasse il passo. La strada venne costruita nel 1856 ed il passo prese il nome attuale in ringraziamento di un allevatore che abitava ai piedi del passo, Frans Van Reenen, che con la sua profonda conoscenza del territorio ebbe un ruolo fondamentale nella pianificazione del percorso stradale che portava al passo. Nel 1892 venne realizzata anche una linea ferroviaria che attraversava il passo e con essa si costitu\u00ec l'attuale villaggio di Van Reenen.\nNel 1892 venne costruito in cima al passo un Hotel di nome \"Van Reenen Hotel\" che durante la seconda guerra boera fu utilizzato dalle truppe britanniche come quartier generale. L'albergo fu rinominato nel 1948 \"Green Lantern Inn\", nome con il quale \u00e8 tuttora conosciuto.\nLLandaff Oratory.\nNel villaggio di Van Reenen si trova il LLandaff Oratory, una piccola chiesa cattolica definita monumento nazionale sudafricano. Fu costruita nel 1925 dal padre in onore del figlio Matthew Llandaff morto mentre cercava di salvare la vita di 8 persone vittime di un incidente nella miniera di Burnside Colliery il 19 marzo 1925.\nLa chiesa ha 8 posti a sedere ed \u00e8 ispirata architettonicamente ad un'ala della cattedrale cattolica di San Davide a Cardiff."}
{"id": "2381505", "revid": "729019", "url": "https://it.wikipedia.org/wiki?curid=2381505", "title": "Saliera di Francesco I di Francia", "text": "La Saliera di Francesco I \u00e8 un'opera scultorea in ebano, oro e smalto, realizzata da Benvenuto Cellini al tempo del suo soggiorno in Francia, tra il 1540 e il 1543. Di piccolo formato (\u00e8 alta 26 cm), \u00e8 considerato universalmente il capolavoro d'oreficeria dell'artista e uno degli oggetti pi\u00f9 significativi del Manierismo europeo.\n\u00c8 custodita all'interno del Kunsthistorisches Museum di Vienna.\nStoria.\nGiunto in Francia nel settembre del 1540, Cellini trascorse uno dei momenti pi\u00f9 prolifici e sereni della sua esistenza. Rassicurato da una presenza cos\u00ec colta e disponibile come quella di re Francesco I di Francia, sempre pronto a fornire materiali preziosi come il bronzo o l'argento per accontentare i bisogni artistici del nuovo arrivato, Cellini era consapevole di vivere un momento che mai avrebbe potuto ripetersi.\nIl progetto iniziale della saliera era tuttavia di parecchi anni antecedente al soggiorno francese dell'artista. Cellini ricevette infatti una commissione simile dal cardinale Ippolito d'Este che aveva richiesto allo scultore una saliera \u00abche avrebbe voluto uscir dall'ordinario di quei che avean fatto saliere\u00bb. Per indirizzarlo sul tema, il cardinale avrebbe interpellato due colti letterati come Luigi Alamanni e Gabriele Cesano affinch\u00e9 potessero consigliargli l'iconografia pi\u00f9 opportuna.\nBenvenuto, sebbene leggermente influenzato da alcuni suggerimenti del Cesano, fin\u00ec col progettare l'opera interamente da solo, ribadendo il concetto di \"fare\", tipico degli artisti, contrapposto all'astratto \"dire\" dei letterati. L'artista esegu\u00ec quindi un modello in cera della saliera, purtroppo a noi non pervenuto, che avrebbe suscitato la meraviglia del cardinale e dei suoi consiglieri. Ippolito, stupito dalla complessit\u00e0 dell'invenzione, rifiut\u00f2 di mettere in pratica un simile progetto, giudicandolo troppo costoso e meritevole solo di un committente come Francesco I.\nCellini, non dimentico del consiglio del cardinale, avrebbe approfittato della sua nuova posizione presso la corte del re per realizzare la sua agognata ambizione.\nLa saliera giunse in possesso dalla casa d'Asburgo come dono da parte di Carlo IX di Francia all'arciduca Ferdinando II del Tirolo, per ringraziarlo del suo ufficio di procuratore del matrimonio con Elisabetta d'Austria.\nLa saliera rappresenta la dea Terra mentre con le sue gambe incontra Nettuno, dio del mare. Dall'incontro tra terra e mare nasce il sale. Sotto le due raffigurazioni vi sono le allegorie delle fasi del giorno, Aurora, Giorno, Crepuscolo e Notte, di chiara derivazione michelangiolesca. Bellissime le pose dei due dei in puro stile manierista, mosse, dinamiche e nello stesso tempo armoniose.\n\u00c8 stata trafugata l'11 maggio del 2003. Dopo una fallita richiesta di riscatto, stimata per i 10 milioni, l'opera \u00e8 stata recuperata il 22 gennaio 2006, all'interno di una scatoletta, in un bosco presso Zwettl, a circa 90 km dalla capitale austriaca."}
{"id": "2381508", "revid": "21981", "url": "https://it.wikipedia.org/wiki?curid=2381508", "title": "Maarja", "text": ""}
{"id": "2381513", "revid": "121104876", "url": "https://it.wikipedia.org/wiki?curid=2381513", "title": "Midori Got\u014d", "text": "Biografia.\nSpesso chiamata soltanto Midori, apprese le prime nozioni di violino da sua madre Setsu Got\u014d. La donna intu\u00ec l'innata musicalit\u00e0 della figlia quando questa, all'et\u00e0 di soli due anni, canticchi\u00f2 un tema di Bach che la madre aveva provato alcuni giorni prima. Il fratellastro, Ryu Got\u014d, \u00e8 anch'esso un violinista.\nMidori diede il suo primo concerto pubblico all'et\u00e0 di sette anni, suonando uno dei \"24 Capricci\" di Paganini. Lei e la madre si trasferirono negli Stati Uniti a New York City nel 1982 e Midori inizi\u00f2 a studiare con la famosa insegnante Dorothy DeLay alla Juilliard School. Come pezzo per l'audizione Midori esegu\u00ec la Ciaccona dalla seconda partita di Bach, della durata di 15 minuti circa. Questo \u00e8 considerato uno dei pi\u00f9 difficili pezzi per violino mai scritti. Nello stesso anno, fece il suo debutto con la New York Philharmonic sotto la direzione di Zubin Mehta, un direttore con il quale registrer\u00e0 poi numerosi concerti per l'etichetta Sony Classical. Nel 1986 realizzer\u00e0 uno storico successo al \"Tanglewood\" di San Francisco. In un eccezionale concerto, ruppe per due volte la corda Mi del suo strumento: dovette cos\u00ec chiedere in prestito lo strumento al primo violino dell'orchestra e poi anche al secondo, per portare a termine l'esecuzione, ed alla fine vide il direttore Leonard Bernstein inginocchiarsi ai suoi piedi in segno di ammirazione. Il giorno dopo, la prima pagina del New York Times titolava: \"Ragazza di 14 anni, conquista Tanglewood con tre violini\".\nQuando Midori aveva 15 anni, decise di lasciare la Juilliard, dopo avervi studiato per quattro anni. Circa cinque anni dopo, ella costitu\u00ec la \"Midori &amp; Friends\", una associazione senza fini di lucro, avente lo scopo di dare una educazione musicale di qualit\u00e0 ai ragazzi della citt\u00e0 di New York. Nel 2001 Midori ricevette il prestigioso Avery Fisher Prize. Con la somma guadagnata ella costitu\u00ec una associazione chiamata \"Partners in Performance\". Nei due anni successivi Midori inaugur\u00f2 due altri progetti denominati \"University Residencies Program\" e \"Orchestra Residencies Program\".\nMidori ricevette poi il 25\u00b0 Suntory Music Award nel 1993.\nNel 2000, Midori si laure\u00f2 alla New York University - \"Gallatin School\", \"magna cum laude\", dove aveva studiato psicologia e successivamente ottenne un \"Master's Degree in Psychology\" alcuni anni dopo. Midori ha avuto una cattedra all'istituto Jascha Heifetz della University of Southern California Thornton School of Music, nella quale ricopre inoltre la funzione di preside della sezione archi. In precedenza aveva insegnato presso la facolt\u00e0 della Manhattan School of Music. Midori \u00e8 anche un membro del consiglio di amministrazione della American String Teachers Association.\nMidori suona un violino del 1734 Guarnieri del Ges\u00f9 \"ex-Huberman\". Il violino le \u00e8 stato affidato a vita dalla \"Hayashibara Foundation\". I suoi archetti sono stati fabbricati da Dominique Pecatte (due) e da Fran\u00e7ois Pecatte (uno). Quando non \u00e8 in giro per il mondo, Midori vive a Los Angeles. Ama leggere, scrivere e andare a teatro."}
{"id": "2381532", "revid": "1026699", "url": "https://it.wikipedia.org/wiki?curid=2381532", "title": "Giovanna Caleffi", "text": "Biografia e attivit\u00e0 sociale e politica.\nL'adolescenza e il matrimonio.\nIl vero nome anagrafico \u00e8 Giovannina, e non Giovanna come viene comunemente chiamata. I genitori, Giuseppe e Caterina Simonazzi, avranno cinque figli. Giuseppe, con il figlio maggiore, emigra. Giovanna frequenta le prime classi a Gualtieri poi si reca a Reggio Emilia per studi di grado superiore.\nA Reggio Emilia Giovanna prende contatto con il circolo socialista e dimostra grande interesse per il ciclo di conferenze tenuto da Camillo Prampolini. Appena quindicenne abbandona il cattolicesimo affrontando lo scontro con la sua famiglia che \u00e8 molto religiosa.\nAdalgisa Fochi, madre di Camillo Berneri e gi\u00e0 nota scrittrice oltrech\u00e9 attivista del circolo femminile socialista \u00e8 fra le insegnanti di Giovannina. Quest'ultima nel 1915 ottiene il diploma di abilitazione all'insegnamento nella scuola elementare e inizia a lavorare a Santa Vittoria di Gualtieri. L'anno successivo, ottenuto il ruolo di insegnante a tempo indeterminato, viene inviata alle elementari di Montecchio Emilia (RE). \u00c8 l'anno in cui incontra Camillo Berneri, figlio della sua ex insegnante Adalgisa Fochi che all'epoca \u00e8 studente liceale e militante nella Federazione Giovanile Socialista, partito che presto abbandoner\u00e0 abbracciando l'ideologia anarchica. Camillo Berneri si sposta ad Arezzo, dove in quel momento insegna la madre Adalgisa Fochi, e Giovanna lo raggiunge dopo circa un anno. I due si amano e si sposano, col permesso scritto dei genitori, perch\u00e9 entrambi minorenni, il 4 novembre 1917 a Gualtieri\nLa nascita delle due figlie.\nCamillo, richiamato alle armi, \u00e8 stato inviato come soldato al fronte durante la prima guerra mondiale e non potr\u00e0 assistere alla nascita della primogenita Maria Luisa, il 1\u00ba marzo 1918. Al ritorno di Camillo la famiglia si stabilisce a Firenze dove, il 5 ottobre 1919, nasce la seconda figlia, Giliana. Il fascismo sta iniziando la scalata al potere e la casa Berneri-Caleffi diviene luogo di discussione e porto sicuro per noti antifascisti quali Gaetano Salvemini e i \"leader\" del \"Circolo di cultura fiorentino\" con Piero Calamandrei, i Fratelli Rosselli, Ernesto Rossi, Piero Jahier. Fino a quel periodo Giovanna non si \u00e8 pi\u00f9 impegnata come militante in politica in quanto deve far fronte alle ristrettezze economiche causate dalla militanza del marito e nelle sue memorie scrive quel che diceva normalmente Camillo all'amico e compagno Salvemini \nA fascismo divenuto, o in fase di divenire, regime, iniziano per la famiglia Beneri-Caleffi le vessazioni e le repressioni.\nL'espatrio in Francia.\nCamillo Berneri \u00e8 aggredito dai fascisti ripetutamente e, dato che non ha giurato fedelt\u00e0 al regime, \u00e8 allontanato dal suo lavoro di professore, e, nell'aprile del 1926, ripara in Francia. Giovanna rimane con figlie e suocera nella casa di suo padre Gualtieri, ma, allorch\u00e9 viene allentata quanto basta la vigilanza dei fascisti sulla famiglia, il 1\u00ba agosto dello stesso anno attraversa in modo avventuroso la frontiera a Ventimiglia. La famiglia, di nuovo riunita, si stabilisce a Saint-Maur-des-Foss\u00e9s, nella periferia di Parigi, ma si trova innanzi a enormi difficolt\u00e0 finanziarie, come la maggioranza dei fuoriusciti, e nel 1929 Camillo Berneri fidandosi di un presunto amico, Ermanno Menapace, che invece \u00e8 una spia dell'OVRA, viene arrestato e successivamente espulso dalla Francia. Per Camillo inizia la travagliata peregrinazione attraverso l'Europa per cercar rifugio sicuro. Nel contempo Giovanna si d\u00e0 da fare per ottenere permessi di soggiorno per il marito attraverso la rete dei compagni e l'interessamento dell'avvocato Paul De Bock di Bruxelles. In quegli anni il peso del sostentamento della famiglia ricade completamente sulle sue spalle. Nel 1933 Giovanna riesce ad avere in gestione una drogheria in rue de Terre-Neuve, al numero 20, e ben presto il locale si trasforma in luogo di incontro ed interscambio notizie per gli anarchici fuoriusciti: per tutto ci\u00f2, e per essere soprattutto moglie di Camillo Berneri, \u00e8 soggetta a stretti controlli da parte dei poliziotti e dei servizi preposti dal Ministero degli Interni francese. Vengono effettuati accertamenti su Maria Bibbi, che sembra lavorare con Giovanna e l'ideologia politica di Giovanna Caleffi \u00e8 nota tramite la Prefettura di Milano. Siamo alle soglie dell'invasione italiana d'Etiopia e anche la guerra di Spagna non \u00e8 lontana. Allo scoppio di quest'ultima, Camillo raggiunge la Catalogna per combattere assieme ai miliziani anarchici. Alla morte della moglie di Antonio Cieri i suoi figli verranno da lui affidati a Giovanna Caleffi.\nLa guerra di Spagna.\nNel corso della guerra di Spagna, hanno luogo, nel 1937, gli scontri fra anarchici e comunisti antistalinisti da una parte contro i comunisti filo stalinisti dall'altra: si arriva all'eliminazione dei miliziani antifascisti oppositori dello stalinismo e Giovanna \u00e8 di nuovo sola a occuparsi delle bambine. Camillo Berneri, insieme a Francesco Barbieri, \u00e8 trucidato da emissari di Stalin il 5 maggio 1937 a Barcellona, cos\u00ec come altri \"leader\" del POUM. Giovanna e la figlia Maria Luisa partecipano ai funerali del familiare trucidato e, da quel momento, Giovanna si avvicina all'ideologia anarchica divenendo una militante e tenendo i contatti con i fuoriusciti anarchici negli USA. Inizier\u00e0 a scrivere per il giornale anarchico di Boston \"Controcorrente\" e pubblicher\u00e0 anche un suo appello su \"L'Adunata dei Refrattari\" non firmandolo per motivi di sicurezza (1939). Tale appello \u00e8 inerente all'internamento dei miliziani antifascisti reduci dalla guerra di Spagna, rinchiusi nei campi di concentramento francesi. La stessa Emma Goldman si prodiga affinch\u00e9 l'appello della Caleffi abbia la pi\u00f9 ampia diffusione possibile a mezzo stampa. Nel frattempo (1938) Giovanna ha fondato il \"Comitato Camillo Berneri\" che pubblica una raccolta del marito intitolata \"Pensieri e Battaglie\", ed \u00e8 sempre Emma Goldman che fa la prefazione alla raccolta di scritti.\nRitorno in Italia.\nGli anni successivi sono gli anni degli articoli e delle iniziative a ricordo di Camillo Berneri. Nel 1940 la Francia capitola in brevissimo tempo di fronte ai Germanici, che occupano direttamente la parte settentrionale e occidentale del paese, mentre concedono al governo collaborazionista di Vichy di amministrare, sotto la propria tutela, la parte centro-meridionale. I fascisti possono finalmente occuparsi dei furiusciti antifascisti rifugiatisi in Francia: Giovannina viene incarcerata per tre mesi nella prigione de \"La Sant\u00e9\", per poi, nel febbraio del 1941 essere trasferita in Austria. Dopo alcuni mesi di carcere, e a seguito di ripetuti spostamenti, viene deportata in Germania dove rimane in prigione per cinque mesi. Dopo altri trasferimenti in varie carceri tedesche, \u00e8 condotta nuovamente in Austria per essere consegnata ai fascisti: instradata in Italia, viene successivamente condannata ad un anno di confino a Lacedonia con l'accusa di aver svolto attivit\u00e0 sovversive all'estero contro il regime. Scontato il confino, l'anarchica fa perdere le sue tracce nel meridione d'Italia e ritorna a Gualtieri, ma, per timore che possa riprendere i contatti con la rete di anarchici e antifascisti (gi\u00e0 attivi nella resistenza francese), le autorit\u00e0 non le concedono il passaporto per la Francia. A Gualtieri ritrova Cesare Zaccaria, amico di vecchia data della famiglia Berneri-Caleffi, e va a vivere con lui. Nel frattempo sopraggiunge il 25 luglio 1943 e la caduta del fascismo.\nGli ultimi anni di guerra e i primi del dopoguerra.\nCaduto fascismo, inizia il periodo della Resistenza e della Resistenza anarchica. Giovanna Caleffi assieme a Cesare Zaccaria \u00e8 impegnata a ricucire le file del movimento anarchico con Armido Abbate, Pio Turroni e altri compagni. Esce nel 1944 in clandestinit\u00e0 \"La Rivoluzione libertaria\" e \"Volont\u00e0\" che, dopo il congresso di Carrara, da foglio giornaliero diverr\u00e0 rivista a cui collaborano anche Ignazio Silone, Albert Camus e Gaetano Salvemini. Giovanna pensa che il movimento anarchico debba adeguarsi al dinamismo del periodo ed alle scelte internazionali delle grandi potenze uscite vincitrici dalla seconda guerra mondiale. In occasione della prima pubblicazione di \"Volont\u00e0\" la Caleffi dichiara Di notevole interesse \u00e8 la lettera scritta da Giovanna nell'aprile del 1945 al gruppo anarchico che fa capo alla \"Federazione Comunista Libertaria\" di Livorno in cui esprime la propria contrariet\u00e0 all'ipotesi che la \"Federazione Comunista Libertaria\" di Livorno entri nell'organizzazione livornese del CLN, ricordando l'esperienza di Spagna e soprattutto le lotte a Barcellona, nel maggio 1937, contro i comunisti stalinisti. La Caleffi ha compreso che in quel momento storico la linea del PCI, forza dominante nel CLN livornese, non pu\u00f2 essere altro che filo-stalinista data anche l'egemonia assoluta di Palmiro Togliatti nel partito. Frattanto escono grazie al suo fondamentale contributo le \"edizioni RL\" e \"la Collana Porro\" su cui hanno spazio gli scritti di anarchici \" padri \" del movimento quali Errico Malatesta, Boris Volin, ed intellettuali anarchici e/o di tendenza anarchica quali Luce Fabbri, Carlo Doglio.\nCon Cesare Zaccaria si impegna alla divulgazione del metodo di controllo delle nascite, pubblicando un libriccino, nel 1948, dal titolo \"Il controllo delle nascite\". Tale opuscolo \u00e8 una raccolta di scritti, gi\u00e0 comparsi nel 1947 su \"Volont\u00e0\", tendenti a dimostrare la tesi che un eccesso di nascite, in un paese come l'Italia del tempo, \u00e8 solo cagione di miseria e disuguaglianza sociale. L'opuscolo, sequestrato dai poliziotti, sar\u00e0 alla base dell'accusa, rivolta sia alla Caleffi che al Zaccaria, di \"propaganda contro la procreazione\". Processati, sono assolti con formula piena due anni pi\u00f9 tardi, nel maggio del 1950. Nel contempo la Caleffi invia i suoi articoli a varie testate libertarie in Italia e degli emigrati anarchici (e/o fuoriusciti a causa del fascismo ed ivi rimasti) in USA: per le pubblicazioni italiane ricordiamo gli scritti della Caleffi su \"Umanit\u00e0 nova\", Il Mondo, \"Il Lavoro nuovo\" di Genova, per le testate statunitensi L'Adunata dei Refrattari e \"Controcorrente\" di \"Boston\". Giovanna Caleffi si occupa anche, in quegli anni, di questioni di supporto sociale ed economico ai disagiati. Nell'estate del 1948 riesce a condurre in porto un progetto che le stava particolarmente a cuore: portare in vacanza i figli dei compagni meridionali tramite il supporto logistico ed economico dei compagni del nord. Pur non essendo il primo esperimento di tale tipo, rappresenta certamente una novit\u00e0 per l'epoca e il successo ottenuto fa s\u00ec che venga ripetuto anche nel 1949. Nello stesso anno muore prematuramente la primogenita Maria Luisa. Per ricordarla, a nome di un'ideologia che anche la giovane defunta aveva fatto propria, la Caleffi si fa promotrice di un progetto ambizioso: strutturare una colonia stanziale a Cesenatico che porti il nome di sua figlia. Il progetto va in porto nel 1951, grazie anche a Cesare Zaccaria che mette a disposizione la sua casa di campagna nei pressi di Piano di Sorrento. La raccolta dei fondi effettuata a tale proposito, non era stata infatti sufficiente per poter edificare una nuova costruzione. La colonia riesce a mantenersi in vita per sette anni, fino all'estate del 1957. All'origine della sua chiusura \u00e8 il debito accumulato, pari a 112.419 lire (cifra ragguardevole per l'epoca, soprattutto in considerazione delle modeste possibilit\u00e0 economiche degli organizzatori) e il ritiro dal progetto di Cesare Zaccaria, dopo l'esaurimento del rapporto intrattenuto con Giovanna Caleffi.\nGli anni genovesi.\nLa Caleffi nel 1956 si trasferisce nel sobborgo genovese di Nervi che, durante la Resistenza, \u00e8 la base di operazioni di una formazione partigiana anarchica in cui militava Lorenzo Parodi, e dove viene trasferita sia la direzione di \"Volont\u00e0\" sia l'editazione per essere poi distribuita sul territorio nazionale. \u00c8 il periodo in cui Cesare Zaccaria abbandona sia il movimento anarchico che il suo impegno in \"Volont\u00e0\" sulle cui pagine usciranno degli articoli che spiegano il suo modo di sentire e di interpretare la precedente militanza anarchica e, pi\u00f9 in generale, il periodo storico vissuto. Intanto la Caleffi vuole, anche se sotto forme e modalit\u00e0 diverse, riprendere l'esperienza della colonia esauritasi nel 1957, e, tramite l'aiuto dei compagni, acquisisce, non senza difficolt\u00e0, un appezzamento di terreno a Ronchi di Massa a soli settecento metri dalle spiagge. La colonia prende nome di \"Comunit\u00e0 Maria Luisa Berneri\" e Giovanna si impegna con ogni sua forza in tale esperimento dai possibili e non trascurabili risvolti sociali. La \"Comunit\u00e0 Maria Luisa Berneri\" riesce a sopravvivere per tre anni anche dopo che la figlia Giliana abbandona sia il lavoro all'interno di essa, che il movimento anarchico. Giovanna, amorevolmente assistita da Aurelio Chessa, muore 14 marzo 1962 per problemi cardiaci mentre stava uscendo dall'ospedale di Genova-Nervi a causa di un precedente ricovero. Aurelio Chessa sar\u00e0 successivamente il curatore dell'Archivio Famiglia Berneri il cui nome completo \u00e8 attualmente \"Archivio Famiglia Berneri-Aurelio Chessa\"."}
{"id": "2381535", "revid": "6923", "url": "https://it.wikipedia.org/wiki?curid=2381535", "title": "IMS Health", "text": "IMS Health \u00e8 una multinazionale che supporta l'industria farmaceutica attraverso la fornitura di informazioni, analisi e servizi di consulenza. IMS Health \u00e8 stata fondata nel 1954 da Bill Froch e David Dow. IMS opera in pi\u00f9 di 100 Paesi, con oltre 6.900 dipendenti, con entrate per 2 miliardi di dollari USA. Ha recentemente trasferito il suo quartier generale da Fairfield a Norwalk, sempre nel Connecticut."}
{"id": "2381536", "revid": "767487", "url": "https://it.wikipedia.org/wiki?curid=2381536", "title": "Neil Abercrombie", "text": "\u00c8 stato inoltre membro del Congressional Progressive Caucus dal 2002 al 2010; all'interno del Congresso \u00e8 stato tra i 133 Rappresentanti che hanno votato contro l'invasione dell'Iraq del 2003.\nHa origini tedesche, inglesi e irlandesi.\nBiografia.\nNato a Buffalo, nello Stato di New York, da Vera June e Donald Abercrombie, crebbe in questa citt\u00e0, distinguendosi a scuola per i brillanti risultati: fece le scuole superiori presso la Williamsville South High School; prosegu\u00ec quindi gli studi presso l'Union College di Schenectady, sempre nello Stato di New York. Poi si trasfer\u00ec a Honolulu, nelle Isole Hawaii, per studiare presso l'Universit\u00e0 di Manoa; l\u00ec ottenne il suo dottorato in Filosofia nel 1974. Fu amico dell'antropologa Ann Dunham e di Barack Obama, Sr., genitori del 44\u00ba Presidente degli Stati Uniti Barack Obama, che conobbe quando era ancora bambino.\nNel 1970 scese in politica nelle file dei Democratici, prendendo parte alle elezioni per il Senato senza successo. Concorse quindi nel 1975 e nel 1979 per un posto alla Camera dei Rappresentanti, fallendo nuovamente. Decise quindi di candidarsi per il Senato delle Hawaii, riuscendo questa volta ad essere eletto nel 1980; riusc\u00ec a concludere felicemente il suo mandato nel 1986.\nIn seguito all'abbandono della poltrona da parte del popolare Cecil Heftel, anch'egli democratico, il 20 settembre 1986 Abercrombie divenne rappresentante del 1\u00ba distretto congressuale delle Hawaii presso la Camera dei Rappresentanti. Perse per\u00f2 la rielezione e il 3 gennaio 1987 gli succedette la repubblicana Pat Saiki, che rimase in carica sino al 1991, anno del suo ritorno.\nNel 2010 ha abbandonato il seggio alla Camera per candidarsi a Governatore delle Hawaii ed ha in seguito vinto le elezioni."}
{"id": "2381543", "revid": "119982", "url": "https://it.wikipedia.org/wiki?curid=2381543", "title": "Dog the bounty hunter", "text": ""}
{"id": "2381556", "revid": "1869172", "url": "https://it.wikipedia.org/wiki?curid=2381556", "title": "Francesco Ignazio Mannu", "text": "Figlio di Giovanni Michele e Margherita Ruig entrambi di nobile famiglia. Studi\u00f2 nella sua citt\u00e0 natale e successivamente studio all'Universit\u00e0 di Sassari dove si laure\u00f2 in leggi. Dopo la laurea si trasfer\u00ec a Cagliari dove svolse la sua carriera legale. Nonostante fosse vicino alle posizioni politiche di Giovanni Maria Angioy tuttavia non sub\u00ec gravi conseguenze per questo, infatti nel 1798 faceva parte della terna di nomi proposti il 1\u00ba marzo dalla Reale Udienza per la carica di Vice Intendente Generale e nel 1819 divenne Giudice della Reale Udienza. Fece anche parte della Commissione della Reale Udienza, istituita nel 1824, che compil\u00f2 il testo delle\" Leggi civili e criminali del Regno di Sardegna\". \nFu autore dell'inno \"Su patriotu sardu a sos feudatarios\"."}
{"id": "2381563", "revid": "19580", "url": "https://it.wikipedia.org/wiki?curid=2381563", "title": "Rai Notturno italiano", "text": ""}
{"id": "2381566", "revid": "247672", "url": "https://it.wikipedia.org/wiki?curid=2381566", "title": "Ferranica", "text": ""}
{"id": "2381569", "revid": "1684799", "url": "https://it.wikipedia.org/wiki?curid=2381569", "title": "Stripping", "text": ""}
{"id": "2381573", "revid": "290948", "url": "https://it.wikipedia.org/wiki?curid=2381573", "title": "Desorbimento", "text": ""}
{"id": "2381576", "revid": "767487", "url": "https://it.wikipedia.org/wiki?curid=2381576", "title": "Dezerter", "text": "I Dezerter, fondati con il nome SS-20 nel 1981 a Varsavia, sono una delle pi\u00f9 importanti punk band polacche. Il cambio di nome fu dovuto alla reazione delle autorit\u00e0 comuniste (l'SS-20 era un missile sovietico e il nome fu considerato troppo provocatorio).\nIl gruppo debutt\u00f2 durante il \"Mokot\u00f3w Musical Autumn Festival\" nel novembre 1981. Nel 1982, insieme ai connazionali TZN Xenna e Deuter parteciparono ad un tour in tutta la Polonia, suonando anche al Jarocin Festival). Nel 1983 i Dezerter registrarono un EP di quattro tracce, \"Ku przyszlosci\". L'EP fu pubblicato dall'etichetta Tonpress e fu accolto molto tiepidamente dai fan, vendendo circa 50000 copie.\nIl concerto pi\u00f9 noto della band si tenne nel 1984 al festival di Jarocin Festival, con un pubblico di 20000 persone. Il concerto fu registrato e ne furono pubblicate alcune parti nell'LP \"Underground out of Poland\", prodotto da Joey Shithead, cantante della band hardcore punk canadese D.O.A.\nAl momento la band \u00e8 formata da tre componenti: Robert Matera, Krzystof Grabowski e Jacek Chrzanowski."}
{"id": "2381577", "revid": "1305772", "url": "https://it.wikipedia.org/wiki?curid=2381577", "title": "Colonna a riempimento", "text": "La colonna a riempimento o colonna a corpi di riempimento o colonna a letto impaccato (in inglese \"packed column\" o \"packed bed\") \u00e8 un'apparecchiatura chimica utilizzata in una serie di operazioni unitarie (tra cui distillazione, assorbimento gas-liquido e strippaggio) in cui \u00e8 necessario effettuare un trasferimento di materia tra due fasi fluide.\nCaratteristiche costruttive e funzionamento dell'apparecchiatura.\nLa colonna consiste in un recipiente cilindrico (in acciaio) riempito con un adatto materiale, chiamato \"riempimento\" (in inglese \"packing\"). Tale materiale pu\u00f2 essere costituito ad esempio da cilindretti in ceramica, e ha la funzione di aumentare la superficie di contatto tra i due fluidi che entrano in colonna, generalmente in controcorrente.\nIl contatto tra le fasi \u00e8 di tipo continuo; il riempimento serve per dare una superficie sulla quale il liquido possa scorrere dall'alto verso il basso, mentre il gas risale con moto contrario. Si cerca di avere la massima superficie possibile di scambio di materia. Infatti, all'aumentare della superficie di scambio tra i due fluidi aumentano i coefficienti di scambio, in particolar modo aumenta il coefficiente di scambio di materia, e questo permette di avere apparecchiature con maggiori prestazioni, ovvero meno ingombranti e meno costose.\nIl liquido pu\u00f2 essere immesso dall'alto attraverso un apposito distributore di liquido, dal quale il liquido pu\u00f2 scendere da aperture a stramazzo.\nIl riempimento non viene poggiato direttamente sul fondo della colonna, bens\u00ec poggia su un sostegno meccanico (\"griglia di supporto\"), con aperture di dimensioni minori dei corpi riempimento, in modo da trattenerli. In questa maniera, il gas che entra nell'apparecchiatura dal basso si distribuisce in maniera uniforme attraverso tutta la sezione trasversale della colonna.\nSopra la sezione di riempimento (e sotto il distributore) \u00e8 posizionata una griglia metallica che ha lo scopo di trattenere i corpi di riempimento, che altrimenti potrebbero subire degli spostamenti per effetto della corrente in salita.\nInoltre possono essere disposti dei \"redistributori\" nella sezione di riempimento, ad intervalli regolari, che hanno il compito di rendere pi\u00f9 uniforme la distribuzione delle fasi (liquido e gas). Infatti il liquido tende ad aderire alla parete del recipiente, mentre il gas tende ad occupare la zona centrale, per cui in assenza di redistributori diminuirebbe l'area interfacciale gas-liquido e di conseguenza l'efficienza della colonna a riempimento.\nTipologie di riempimento.\nIl riempimento pu\u00f2 essere eseguito in due modi:\nRiempimento casuale.\nIl primo metodo molto utilizzato fino agli anni '70 consiste nel riempire la colonna con elementi cilindrici cavi (anelli Raschig) o elementi a forma di sella (selle Berl) in modo appunto che i due fluidi aderiscano sotto forma di film su tali elementi. Tuttavia la principale limitazione del riempimento casuale \u00e8 determinata della possibilit\u00e0 che si formino dei cammini preferenziali, ovvero zone in cui il riempimento \u00e8 meno compatto. In tal caso i fluidi tenderebbero a percorrere la colonna senza distribuirsi uniformemente sul riempimento, con perdite di prestazioni. Altre limitazioni sono dovute alle perdite di carico elevate ed alla possibilit\u00e0 che la colonna si ingolfi facilmente, specie se vengono introdotti fluidi ad alta viscosit\u00e0.\nRiempimento strutturato.\nIl riempimento per pacchi strutturati, oggi utilizzato nella maggior parte delle operazioni unitarie accennate, permette di ovviare ai problemi dovuti alla disposizione casuale degli elementi. Il pacco strutturato consiste in un sistema di lamelle ondulate applicate a due griglie di sostegno. La colonna riempita con i pacchi strutturati presenta non solo minori perdite di carico, ma anche una minore altezza, dato che questo tipo di riempimento fa s\u00ec che ogni pacco presenti una minore altezza equivalente del piatto teorico (HETP) che non nel riempimento casuale. Tutto ci\u00f2 si traduce in una migliore efficienza della colonna e in un minore costo di manutenzione.\nApplicazioni.\nLe colonne a riempimento furono progettate per le operazioni di distillazione, ma poi sono state utilizzate con ottimi risultati anche nelle operazioni di assorbimento, di strippaggio e nella estrazione liquido-liquido. In quest'ultimo caso bisogna fare uso di liquidi che non vanno a dare sporcamento, cos\u00ec da evitare l'intasamento del materiale di riempimento.\nLe composizioni di liquido e vapore variano in maniera continua lungo la colonna di riempimento, contrariamente alla colonna a piatti in cui le composizioni variano per elementi discreti.\nLe colonne a riempimento possono essere utilizzate negli impianti di incenerimento dei rifiuti."}
{"id": "2381580", "revid": "124025393", "url": "https://it.wikipedia.org/wiki?curid=2381580", "title": "Maria Curatolo", "text": "Biografia.\nVanta, nella maratona, una medaglia d'argento agli europei di Helsinki 1994 ed un ottavo posto a . Ha disputato anche i mondiali di corsa campestre, dove vanta un decimo posto nel 1988 come miglior risultato.\nTra i trofei minori ha vinto la Corsa internazionale di San Silvestro a Bolzano nel 1988 ed ."}
{"id": "2381581", "revid": "1305772", "url": "https://it.wikipedia.org/wiki?curid=2381581", "title": "Colonna a piatti", "text": "La colonna a piatti \u00e8 un'apparecchiatura chimica utilizzata per lo svolgimento di operazioni unitarie in cui sia necessario mettere in contatto una fase liquida e una fase gassosa.\nIn genere viene utilizzata per le operazioni di distillazione o di assorbimento gas-liquido.\nPer far s\u00ec che la separazione abbia luogo \u00e8 necessario realizzare il contatto fra la fase liquida che scende dalla testa e i vapori in risalita dalla coda. Il contatto viene realizzato mediante i piatti fisici. I piatti sono costituiti da una superficie forata e dotata di dispositivi che mettono in contatto le due fasi, di una zona chiamata discendente, ove scende appunto la corrente liquida dal piatto superiore, ed una zona detta stramazzo, ove il liquido passa al piatto inferiore.\nI dispositivi di contatto tra le due correnti sono in genere di tre tipi: piatti a campanelle, piatti a valvole e piatti forati.\nPiatti a campanelle.\nI piatti a campanelle (\"bubble cap trays\") sono piatti ampiamente utilizzati. Le campanelle risalgono infatti alla seconda met\u00e0 dell'Ottocento e sono state studiate in ogni loro aspetto. La campanella \u00e8 costituita da un tubo sopra al quale vi \u00e8 una \"coppa\" forata. Il liquido scende dallo stramazzo del piatto superiore e forma un battente che corrisponde all'altezza del tubo della campanella. I vapori in risalita attraversano i fori della \"coppa\" e sono costretti a gorgogliare nel liquido, condensando in parte, a seconda della temperatura a cui si trova il piatto. I piatti a campanelle presentano una grande flessibilit\u00e0 operativa, tuttavia non presentano elevate efficienze, specie se la volatilit\u00e0 relativa tra i componenti della miscela non \u00e8 molto diversa.\nPiatti a valvole.\nI piatti a valvole (\"valve trays\") possono essere considerati come una semplificazione del piatto a campanelle. In questo caso in ogni foro \u00e8 alloggiata una valvola che si apre solo tramite la pressione del vapore in risalita. I piatti a valvole sono costruttivamente pi\u00f9 semplici e quindi meno costosi, ma presentano una maggior difficolt\u00e0 di dimensionamento fra l'area attiva e la zona del discendente. Inoltre il vapore per pressioni basse rischia di essere bypassato, per la non risalita della valvola nel caso di battenti di liquido importanti (\"weeping\").\nPiatto forato.\nUn tipo di piatto ancora pi\u00f9 semplice \u00e8 il piatto forato (\"sieve tray\"), costituito semplicemente da una piastra forata. I piatti forati possono non essere dotati di discendente e stramazzo e la discesa del liquido pu\u00f2 essere realizzata in controcorrente al vapore attraverso i fori. Anche il piatto forato presenta il problema del bypass del vapore, specie se non dimensionato adeguatamente.\nIl numero di piatti ideali di una colonna di rettifica viene determinato con buona approssimazione attraverso il metodo di McCabe e Thiele, che presuppone che le portate di vapori e liquido in colonna siano costanti all'interno di un tratto (di \"rettifica\" o di \"strippaggio\"). Il numero di piatti reali dipende dall'efficienza del piatto, che viene stimata attraverso la relazione di Murphree. In ogni caso il numero di piatti ideali \u00e8 sempre inferiore al numero di piatti reali.\nLe colonne a piatti sono in grado di lavorare con elevate portate e non presentano grosse difficolt\u00e0 a distillare anche liquidi ricchi in sedimenti o con elevata viscosit\u00e0."}
{"id": "2381588", "revid": "93436", "url": "https://it.wikipedia.org/wiki?curid=2381588", "title": "Bernardo l'Eremita", "text": ""}
{"id": "2381589", "revid": "24114900", "url": "https://it.wikipedia.org/wiki?curid=2381589", "title": "Abbreviatore apostolico", "text": ""}
{"id": "2381590", "revid": "123035720", "url": "https://it.wikipedia.org/wiki?curid=2381590", "title": "John D. Anderson", "text": ""}
{"id": "2381599", "revid": "1452073", "url": "https://it.wikipedia.org/wiki?curid=2381599", "title": "Corale Casimiro Corradi", "text": "Verso la fine dell'Ottocento, a Sestri Ponente la musica era principalmente eseguita dalla Banda Cittadina, diretta dal Maestro Casimiro Corradi e da altri gruppi musicali minori. Non esisteva ancora un complesso vocale, se si escludono le cantorie parrocchiali. Il Maestro Vito Conte, che suonava il clarinetto nella Banda Cittadina, assieme ad alcuni appassionati del canto corale aveva fondato il 10 aprile 1899 la \"Societ\u00e0 Corale Sestrese\", diventandone il primo Maestro. Dopo la morte di Casimiro Corradi, avvenuta il 17 novembre 1905, la Corale ne aveva assunto il nome, che tuttora mantiene. Conte, diventato vice Maestro della Banda Cittadina, nel 1907 aveva dovuto rassegnare le dimissioni dalla Corale, affidandone la direzione al Maestro Giuseppe Gorziglia il quale, nel giro di due anni, era riuscito ad ampliare il coro sino ad avere 70 elementi. Nel 1911 la Corale aveva partecipato al concorso Internazionale di Torino e, in seguito, ad altre manifestazioni musicali, ottenendo lusinghieri successi. Il pi\u00f9 grande trionfo la Corale l'aveva ottenuto nel 1933, sotto la direzione del Maestro Alfio Biondi, vincendo il primo premio assoluto, medaglia d'oro e artistica coppa, al Concorso Nazionale di Chiavari. Passata indenne attraverso le vicende politiche e belliche del nostro Paese, la corale, con il Maestro Manlio Micheli, soltanto nel 1980 aveva ammesse le donne nel coro, permettendo di ampliare il repertorio con brani eseguiti assieme a validi solisti e voci femminili. Nel 1986 la Corale aveva preso parte al Concorso Internazionale di Tours - Francia e il 23 novembre si era esibita nel Kursaal di Berna, Svizzera, in onore dei nostri emigranti italiani. Il 20 maggio 1989 aveva partecipato all'opera Rigoletto, andata in scena al Teatro Sociale di Mantova, con repliche nel Teatro Manzoni di Monza. Nel 1992 il coro era stato ingaggiato nel Trovatore, sotto la direzione artistica del tenore Maestro Ottavio Garaventa. Nel 1995, aveva festeggiato il Centenario di fondazione e, con l'arrivo del giovane Maestro Francesco Mancuso, il coro era stato completamente ristrutturato, passando dal repertorio classico e operistico a quello polifonico."}
{"id": "2381610", "revid": "1005611", "url": "https://it.wikipedia.org/wiki?curid=2381610", "title": "Damian Chapa", "text": "Biografia.\nNato a Dayton nell'Ohio, Damian Chapa ha costruito la sua carriera nel mondo del cinema come attore e successivamente anche come produttore di film d'azione a basso costo e indipendenti con la sua compagnia produttrice cinematografica Amadeus Pictures. Tra i pi\u00f9 famosi il film autobiografico Polanski e Bobby Fischer Live film sulla vita di Bobby Fischer.\nChapa comincia la sua carriera nel 1992 recitando nel film d'azione Trappola in alto mare dove appare accanto a Steven Seagal e Tommy Lee Jones; nel 1993 \u00e8 il protagonista del film Patto di sangue mentre nel 1994 appare nei film Combinazione finale accanto a Michael Madsen e Street Fighter con Jean-Claude Van Damme dove interpreta Ken Masters. Nel 1996 partecipa a due film TV, mentre nel 1997 \u00e8 protagonista del film Midnight Blue e appare nel film d'azione \"Traffico di diamanti\" accanto a Charlie Sheen; sempre in quell'anno appare anche in una puntata di Walker Texas Ranger; l'anno successivo \u00e8 protagonista del film thriller Expos\u00e9 e del film Kill You Twice e appare anche nel film Stazione Erebus; nel 1999 \u00e8 protagonista del film Cypress Edge dove recita accanto a Rod Steiger e ha un ruolo nel film Facade con Eric Roberts; sempre con Roberts recita anche nel film d'azione In fuga dal passato; nel 2000 \u00e8 protagonista del film The Lonely Life of Downey Hall e nel 2001 interpreta un terrorista nel film di arti marziali Us Seals 2 - Ricatto a Washington dove recita accanto all'attore e artista marziale Michael Worth; nel 2002 recita nel film horror Bad Karma accanto alla cantante e attrice Patsy Kensit ed \u00e8 protagonista del film drammatico \"The Calling\"; nel 2003 \u00e8 la volta del film Obiettivo sopravvivere mentre nel 2004 recita nel film Shade of Pale e nel film drammatico El Padrino; poi nel 2006 recita nel film d'azione invece nel 2007 recita come protagonista nei film d'azione Mexican American e Fuego; nel 2008 nei film d'azione El Padrino 2, Chicano Blood e Mexican Gangster; nel 2009 nei film Polanski Unauthorized biografia sul regista polacco, il film d'azione Bad Cop, Death of Evil e il film biografico Bobby Fischer Live.\nVita privata.\nL'attore \u00e8 stato sposato due volte, una volta con l'attrice canadese Natasha Henstridge e la seconda volta con l'attrice Ciara O'Brien divorziando da entrambe."}
{"id": "2381612", "revid": "767487", "url": "https://it.wikipedia.org/wiki?curid=2381612", "title": "Billion Dollar Limited", "text": "Billion Dollar Limited \u00e8 un cortometraggio d'animazione del 1942 diretto da Dave Fleischer. \u00c8 il terzo cortometraggio della serie \"Superman\", prodotto dai Fleischer Studios e distribuito dalla Paramount Pictures il 9 gennaio 1942."}
{"id": "2381613", "revid": "729019", "url": "https://it.wikipedia.org/wiki?curid=2381613", "title": "Comes Italiae", "text": "Il Comes Italiae era il comandante di truppe di comitatensi nella diocesi d'Italia. Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" per quelle di cavalleria.\nElenco unit\u00e0.\nEra a capo di ben 37 unit\u00e0 (o distaccamenti) di fanteria e 7 di cavalleria, come risulterebbe dalla \"Notitia dignitatum\":\nErano, inoltre, sottoposte al controllo del \"Magister militum praesentalis\", e forse allo stesso \"Comes Italiae\" anche le seguenti unit\u00e0 collegata alla flotta militare:\nPotremmo, infine, aggiungere le unit\u00e0 di Sarmati, stanziate lungo tutta la penisola, fin dai tempi di Costantino I, e sottoposte a:"}
{"id": "2381618", "revid": "709406", "url": "https://it.wikipedia.org/wiki?curid=2381618", "title": "General Glory", "text": "General Glory \u00e8 un personaggio dei fumetti pubblicati dalla DC Comics, creato sulle pagine di \"Justice League America\" n. 46 nel gennaio 1991 da Keith Giffen e J.M. DeMatteis.\nIdeato come parodia dell'eroe Marvel Comics Capitan America, \u00e8 caratterizzato da un esagerato patriottismo al limite dell'esasperazione. Ha anche un \"sidekick\", Ernie \"The Battling Boy\", che richiama esplicitamente Bucky, spalla storica del Capitano. Il personaggio \u00e8 stato costantemente ridicolizzato nella serie \"Lobo's Back\" di Simon Bisley e Alan Grant.\nBiografia del personaggio.\nJoseph Jones.\nJoseph Jones era un soldato americano durante la seconda guerra mondiale, che durante la liberazione di un villaggio francese dai nazisti ebbe una visione della Statua della Libert\u00e0 che gli concesse dei superpoteri ogni qualvolta Joe pronunciava questa frase:\n\"Signora della libert\u00e0, ascolta il mio appello, per la terra dei coraggiosi e dimora dei liberi\";\nin questo modo Joseph Jones poteva trasformarsi in General Glory, paladino americano e terrore del Terzo Reich. L'Agente del governo Newkirk Sharp decise di mantenere segreta la sua presenza, mascherando il Generale Gloria come un fumetto di propaganda e spacciandolo come un personaggio immaginario.\nAl fianco del giovane Ernest E. Ernest, alias Ernie \"the Battling Boy\" Glory combatt\u00e9 le forze dell'Asse, fino a quando (proprio come Capitan America) and\u00f2 disperso durante una missione nel Circolo Polare Artico ma, anzich\u00e9 finire congelato, Glory perse la memoria (perch\u00e9 drogato da Sharp, senza saperlo) e invecchi\u00f2 normalmente senza alcun ricordo della sua vita precedente.\nDecenni dopo, ai giorni nostri, Jones trov\u00f2 una copia del primo numero di \"General Glory Comics\", appartenente a Guy Gardner, grandissimo fan dell'eroe (tanto da modellare il proprio taglio di capelli su quello di Ernie); su quel numero vi era scritta la formula magica che ritrasform\u00f2 l'ormai anziano Jones nuovamente nel possente General Glory.\nArrestato per tradimento proprio dal suo ex partner Ernie, nel frattempo cresciuto ed entrato nello staff di Sharp, con l'aiuto della Justice League International riusc\u00ec a riabilitare il proprio nome, svelando l'inganno di Sharp, che lo aveva incastrato per nascondere le proprie malefatte.\nIn seguito Maxwell Lord, p.r. della League, gli propose di entrare nel team in quanto avrebbe giovato all'immagine del gruppo avere un eroe nazionale tra le sue file. La Justice League lo aiut\u00f2 ad inserirsi nel mondo moderno, mentre Glory aiutava il gruppo a tener a bada quella testa calda di Guy Gardner.\nDonovan Wallace.\nA causa di un infarto, Jones venne ricoverato in un ospedale, l\u00ec fece amicizia col poliziotto Donovan Wallace, suo compagno di camera rimasto paralizzato nel salvare un bambino da un gangster.\nIn punto di morte Jones don\u00f2 a Wallace i suoi fumetti dove era scritta la formula che gli don\u00f2 i suoi poteri. Donovan accett\u00f2 e divenne il nuovo General Glory, guarendo dalla sua paralisi.\nLa sua prima missione fu quella di fermare una cellula terroristica chiamata Quarto Reich, capitanata dal criminale Vandal Savage.\nMartian Manhunter fece costruire alcuni monumenti ai membri della League defunti, compreso il Generale.\nPoteri e Abilit\u00e0.\nGeneral Glory \u00e8 stato misticamente dotato di una maggiore forza e resistenza rispetto ad un uomo normale, ma solo nel suo stato di \"Generale\", altrimenti era un fragile vecchio 80 anni:\negli infatti era immune agli effetti della vecchiaia nella sua forma di supereroe, ma quando tornava ad essere un normale umano invecchiaia normalmente.\nEgli ha dimostrato una forza sufficiente a sollevare oggetti pesanti come carri armati.\nOltre a ci\u00f2, possedeva una forma fisica eccezionale in tutti gli altri aspetti, ed era un grande tattico militare.\nIl secondo General Glory aveva inoltre la capacit\u00e0 di volare tramite ali d'uccello dorate che poteva creare, oltre ad avere delle stelle da lancio."}
{"id": "2381619", "revid": "1543377", "url": "https://it.wikipedia.org/wiki?curid=2381619", "title": "Malversazione a danno dello Stato", "text": "La malversazione a danno dello Stato, nel diritto penale italiano, \u00e8 il reato previsto dall'art. 316 bis del codice penale, punito con la pena della reclusione da 6 mesi a 4 anni.\nElemento oggettivo del reato.\nSussiste il reato di malversazione a danno dello Stato quando un soggetto non facente parte della pubblica amministrazione riceve da un ente pubblico o dall'Unione europea finanziamenti per determinate opere o attivit\u00e0 di pubblico interesse, e non li utilizza per tale scopo.\nElemento soggettivo del reato.\nPer la consumazione di tale reato \u00e8 previsto il dolo generico, ossia la volont\u00e0, da parte dell'agente, di sottrarre tali finanziamenti allo scopo previsto originariamente, senza che sia richiesto alcun altro fine specifico."}
{"id": "2381623", "revid": "1305772", "url": "https://it.wikipedia.org/wiki?curid=2381623", "title": "Joara", "text": "Joara era un grande insediamento dei nativi americani appartenenti alla cultura del Mississippi, in quella che oggi \u00e8 la contea di Burke, nella Carolina del Nord. Joara ha un importante significato archeologico e storico, trattandosi del primo insediamento europeo nell'entroterra del continente.\nRecenti scoperte hanno dimostrato la presenza di una solida cultura nativa e di una prolungata presenza spagnola durante il XVI secolo in Carolina del Nord. Joara era il centro pi\u00f9 importante della zona. Era anche il luogo in cui sorse \"Fort San Juan\", primo avamposto spagnolo (1567-1568) nell'entroterra della Carolina del Nord. Nacque infatti 40 anni prima dell'inglese Jamestown, e 20 prima della \"Colonia Perduta\" dell'Isola di Roanoke.\nSituata a nord-ovest di Morganton, parte del sito archeologico \u00e8 stato scavato dall'Upper Catawba Valley Archaeology Project. Questo progetto era composto soprattutto da archeologi provenienti da Warren Wilson College, Southern Illinois University e Universit\u00e0 della Carolina del Nord a Chapel Hill, ma comprendeva anche archeologi della Universit\u00e0 dell'Oklahoma. Durante gli scavi estivi vengono organizzati eventi diretti al pubblico.\nJoara fu fondata attorno al 1000, ed era fiorente quando i soldati spagnoli giunsero nel gennaio del 1567, guidati da capitan Juan Pardo. Essi si insediarono qui durante l'inverno chiamando il villaggio \"Cuenca\". Vi costruirono Fort San Juan. Dopo 18 mesi, i nativi uccisero i soldati dal forte bruciandone la struttura. Lo stesso anno uccisero tutti i 120 uomini di Pardo tranne uno, distruggendo tutti i 6 forti costruiti nell'entroterra sud-orientale. Dopo questo avvenimento gli spagnoli interruppero l'esplorazione di questa regione.\nGli effetti delle malattie e della conquista europea, e l'assimilazione di numerose trib\u00f9 native, port\u00f2 all'abbandono da parte degli indigeni dell'insediamento molto prima che gli esploratori inglesi e scozzesi, e gli immigrati tedeschi, giungessero secoli dopo.\nInsediamento.\nSi pensa che Joara sia nata poco dopo il 1000. Fu edificata sulla riva occidentale dell'Upper Creek ed in vista di Table Rock. I nativi di Joara erano composti dalla parte orientale del popolo stanziato nelle vallate dei fiumi Mississippi ed Ohio (fiume). Al tempo dei primi contatti europei con i nativi che abitavano le pendici degli Appalachi, Joara era gi\u00e0 cresciuta diventando il centro indiano pi\u00f9 popoloso di quelli presenti nell'odierna Carolina del Nord. La citt\u00e0 era il centro politico di un regno che controllava molti insediamenti circostanti.\nI Catawba sono probabilmente i discendenti dei nativi di Joara.\nEsplorazione spagnola.\nHernando de Soto.\nNel 1540 Hernando de Soto guid\u00f2 una spedizione spagnola sul versante orientale degli Appalachi in quelle che oggi sono Georgia, Carolina del Sud e del Nord. La spedizione registr\u00f2 i primi contatti documentati tra europei ed abitanti di Joara, che i cronici di Soto chiamarono \"Xuala\". Gli spagnoli ripartirono subito per continuare l'esplorazione dell'entroterra della Florida spagnola. Sarebbero dovuti passare altri 26 anni prima che gli spagnoli facessero le prime rivendicazioni sulla propriet\u00e0 di questa terra.\nLa prima spedizione del capitano Juan Pardo.\nIl 1\u00ba dicembre 1566 il capitano Juan Pardo e 125 uomini partirono da Santa Elena, centro della Florida spagnola (situata sul luogo dell'odierna Parris Island, contea di Beaufort, Carolina del Sud) per ordine del governatore Pedro Men\u00e9ndez de Avil\u00e9s, con l'obbiettivo di reclamare la propriet\u00e0 dell'entroterra in nome della Spagna. Pardo era deciso a conquistare pacificamente i nativi, convertendoli al Cattolicesimo e stabilendo una strada verso le miniere d'argento spagnole nei pressi di Zacatecas, Messico. Gi spagnoli credevano di essere molto pi\u00f9 vicini alle miniere di quanto in realt\u00e0 non fossero.\nPer assicurarsi di avere rifornimento di cibo durante il viaggio lungo le montagne, gli spagnoli viaggiarono a nord-ovest dove incontrarono degli indiani amichevoli che li sfamarono. Il piccolo contingente spagnolo si ferm\u00f2 presso Otari (odierna Charlotte) e Yssa (odierna Denver) prima di giungere a Joara.\nCapitan Pardo ed i suoi uomini giunsero a Joara nel gennaio del 1567. La chiamarono Cuenca, nome del paese natale di Pardo. La neve presente sugli Appalachi obblig\u00f2 gli spagnoli a stabilire una base invernale nei pressi di Joara. Gli esploratori costruirono un forte in legno all'estremit\u00e0 settentrionale di Joara chiamandolo Fort San Juan. Questo divenne il primo insediamento europeo della Carolina del Nord, precedendo la colonia inglese dell'isola di Roanoke di 18 anni, e Jamestown di 40.\nGli spagnoli si insediarono a Fort San Juan reclamando la sovranit\u00e0 sugli altri villaggi della regione, compresi \"Guaquiri\" (vicino a Hickory) e \"Quinahaqui\" (nella contea di Catawba). Nel febbraio del 1567 Pardo costru\u00ec Fort Santiago a \"Guatari\", piccolo paese dei Guatari (chiamati anche Wateree) nell'odierna Contea di Rowan.\nQuando Pardo seppe di una possibili invasione francese di Santa Elena, lasci\u00f2 30 soldati ad occupare Joara, e quattro col cappellano Sebastian Montero ad occupare Guatari. Part\u00ec con il resto delle sue forze. Pardo nomin\u00f2 sergente Hernando Moyano, col compito di comandare Fort San Juan.\nRazzie di Hernando Moyano.\nNella primavera del 1567, Hernando Moyano guid\u00f2 un misto di nativi e spagnoli verso nord. Questo gruppo attacc\u00f2 e bruci\u00f2 il villaggio Chiska di \"Maniateque\" (vicino a Saltville) prima di tornare a Joara.\nDopo aver fatto riposare i suoi uomini, Moyano li condusse a \"Guapere\" (che si crede essere stata nell'alto corso del Watauga (fiume) in Tennessee). Spagnoli e nativi attaccarono e bruciarono Guapere marciando ad ovest fino a \"Chiaha\" (Tennessee). Gli uomini di Moyano costruirono un forte a Chiaha, ed attesero il ritorno di Juan Pardo.\nLa seconda spedizione del capitano Juan Pardo.\nJuan Pardo torn\u00f2 a Fort San Juan nel settembre del 1567, scoprendo che gli abitanti locali erano arrabbiati per le continue scorribande spagnole e per la loro richiesta di cibo, donne e canoe. Le nuove malattie avevano destabilizzato la societ\u00e0, causando un certo risentimento verso gli spagnoli. Invece di proseguire la missione verso il Messico, Pardo lasci\u00f2 una guarnigione a Fort San Juan guidando il resto dalla truppa ad ovest, in aiuto degli uomini di Hernando Moyano.\nPardo port\u00f2 i suoi uomini al villaggio di \"Tocae\" (Asheville), e prosegu\u00ec verso \"Cauchi\" (Canton). Si spostarono poi a \"Tanasqui\" ed a \"Chiaha\", dove trovarono Hernando Moyano bisognoso di rifornimenti. Poi Pardo torn\u00f2 a Santa Elena.\nRivolta indiana e fine della colonizzazione spagnola.\nPoco dopo il maggio del 1568, a Santa Elena si seppe che i nativi avevano bruciato i sei fortini eretti da Juan Pardo, uccidendo tutti i 120 spagnoli tranne uno. Pardo non torn\u00f2 mai pi\u00f9 in quella regione, e gli spagnoli rinunciarono all'idea di conquistare e colonizzare l'entroterra sud-orientale. I racconti di Juan Pardo relativi ai suoi viaggi a Joara, scritti dal suo scriba Bandera, furono scoperti e tradotti negli anni ottanta.\nMorte ed abbandono.\nAl tempo del contatto con gli spagnoli, i nativi dell'area erano identificati dai loro villaggi, e non facevano parte di grandi trib\u00f9. La morte portata dalle malattie europee e la conquista ed assimilazione di grandi trib\u00f9 quali i Catawba ed i Cherokee, obbligarono molti piccoli gruppi a sparire. Nel momento in cui molti coloni inglesi, scozzesi, irlandesi e tedeschi giunsero qui nel XVIII secolo, Joara e molte altre citt\u00e0 indiane della zona erano state abbandonate.\nNonostante il luogo di Joara e di Fort San Juan fossero stati dimenticati, gli abitanti locali trovarono numerosi artefatti nativi in certe zone della valle del fiume Catawba. Con l'esclusione delle zone in cui i tumuli erano protetti, durante i primi anni cinquanta i contadini della zona distrussero con i bulldozer circa dodici tumuli di Joara per ricavare terreno coltivabile. La posizione del tumulo \u00e8 oggi riconoscibile solo grazie ad un rialzo di 60 centimetri del terreno, ma gli attuali proprietari hanno promesso di proteggere il sito.\nRiscoperta del sito di Berry.\nDurante gli anni sessanta e settanta, numerosi sopralluoghi archeologici sono stati condotti nella contea di Burke con l'obbiettivo di determinare la posizione di Joara e di Fort San Juan. Negli anni ottanta gli archeologi avevano ridotto il numero di possibilit\u00e0 ed iniziarono scavi di portata limitata. Studi e scavi dimostrarono che la parte alta della valle del Catawba aveva ospitato un'abbastanza numerosa popolazione nei secoli compresi tra il XIV ed il XVI.\nNel 1986 si fece un passo avanti nello scavo Berry (che prende il nome dai proprietari del terreno). Gli archeologi scoprirono artefatti spagnoli del XVI secolo. Questa prova, supportata dai racconti di Bandera, port\u00f2 ad una rivalutazione della rotta tracciata da Pardo nella valle di Catawba. Altre prove suggerirono che Berry fosse in realt\u00e0 la sede di Joara e Fort San Juan. \u00c8 stato anche dimostrata l'estensione del terreno che gli spagnoli tentarono di trasformare in colonia.\nSuccessivi scavi presso Berry, effettuati negli anni novanta e 2000, hanno dissotterrato resti dell'insediamento nativo di Joara e di rifugi spagnoli bruciati, ed altri oggetti spagnoli del XVI secolo tra cui frammenti di giare per l'olio, una picca ed un coltello. Nel 2007 la squadra scav\u00f2 la Struttura 5 trovando una scala spagnola in ferro, e prove di tecniche edilizie spagnole. Questi oggetti non erano beni di scambio, ma arnesi usati dagli spagnoli negli insediamenti. Joara \u00e8 particolarmente interessante per l'interazione tra nativi e spagnoli, relativamente limitati nel numero e dipendenti dal cibo indigeni. Gli archeologi si aspettano di trovare prove che rivelerebbero molti altri dettagli di quella storia.\nGli archeologi esperti di questa zona hanno concluso che si tratta del sito di Joara e di Fort San Juan. Questa idea conferma gli insediamenti spagnoli documentati eel 1567-1568, cos\u00ec come il fatto che i nativi bruciarono i forti. La scoperta richiede un riesame della storia dei contatti europei con i nativi americani."}
{"id": "2381624", "revid": "326822", "url": "https://it.wikipedia.org/wiki?curid=2381624", "title": "Ben Ten", "text": ""}
{"id": "2381627", "revid": "1543377", "url": "https://it.wikipedia.org/wiki?curid=2381627", "title": "Efrem Zimbalist", "text": " \nBiografia.\nInfanzia e adolescenza.\nZimbalist nacque nel sud-ovest della Russia nella citt\u00e0 di Rostov sul Don (Rostov-na-Donu), figlio degli ebrei Maria Litvinoff e Aron Zimbalist, di professione direttore d'orchestra. All'et\u00e0 di nove anni, Efrem era gi\u00e0 primo violino nell'orchestra del padre. A dodici anni entr\u00f2 nel conservatorio di San Pietroburgo e studi\u00f2 con Leopold Auer. Si diplom\u00f2 al conservatorio di San Pietroburgo nel 1907 vincendo la medaglia d'oro al concorso \"Rubenstein Prize\", ed all'et\u00e0 di ventuno anni era gi\u00e0 considerato uno dei pi\u00f9 grandi violinisti del mondo.\nCarriera.\nDopo aver conseguito il diploma, debutt\u00f2 a Berlino (suonando il concerto di Brahms) ed a Londra nel 1907, per poi andare negli Stati Uniti dove nel 1911 esord\u00ec con la Boston Symphony Orchestra. Si stabil\u00ec quindi negli Stati Uniti ed ivi divenne famoso per l'interpretazione di musica antica. Nel 1928, Zimbalist inizi\u00f2 ad insegnare al Curtis Institute of Music di Filadelfia. Fu quindi direttore della scuola dal 1941 al 1968. Fra i suoi allievi pi\u00f9 famosi si ricordano Oscar Shumsky, Felix Slatkin, Shmuel Ashkenasi e Hidetaro Suzuki.\nSi ritir\u00f2 dalle scene nel 1949, ma ritorn\u00f2 nel 1952 per l'esecuzione della prima mondiale del \"Concerto per violino\" di Gian Carlo Menotti, a lui dedicato. Si ritir\u00f2 definitivamente nel 1955. Continu\u00f2 comunque la sua attivit\u00e0 di direttore della scuola di Filadelfia e fu componente della giuria al concorso internazionale di violino International Tchaikovsky Competition nel 1962 e nel 1966.\nFra le sue composizioni pi\u00f9 importanti vi sono un concerto per violino, la \"American Rhapsody\" ed il poema sinfonico \"Daphnis and Chloe\". Compose anche un'opera, \"Landara\", che venne eseguita in prima mondiale a Filadelfia nel 1956.\nVita privata.\nSpos\u00f2 il famoso soprano Alma Gluck, che segu\u00ec in numerose tourn\u00e9e, e che mor\u00ec nel 1938. Nel 1943, dopo cinque anni di vedovanza, spos\u00f2 la fondatrice della scuola, Mary Louise Curtis Bok, figlia dell'editore Cyrus Curtis, di quattordici anni pi\u00f9 anziana.\nMor\u00ec nel 1985, all'et\u00e0 di 94 anni. Ebbe un figlio con Alma, Efrem Zimbalist Jr., che cos\u00ec come la nipote, Stephanie Zimbalist, divenne un popolare attore."}
{"id": "2381634", "revid": "135224", "url": "https://it.wikipedia.org/wiki?curid=2381634", "title": "Istiocita", "text": ""}
{"id": "2381643", "revid": "767487", "url": "https://it.wikipedia.org/wiki?curid=2381643", "title": "Altopiano del Bi\u00e9", "text": "L'altopiano del Bi\u00e9 \u00e8 una vasta regione di rilievi situata nella zona centrale del territorio dell'Angola.\nSi estende su circa 1/10 del territorio angolano, con un bordo rilevato verso l'oceano Atlantico che digrada lentamente procedendo verso est verso la valle dello Zambesi e la depressione dell'Okavango. Ha una quota media di circa 1.500 metri e culmina nella \"serra de M\u00f4co\" a oltre 2.600 metri.\nL'altopiano del Bi\u00e9 costituisce un rilevantissimo nodo idrografico dell'intera Africa sudoccidentale; vi hanno origine numerosissimi importanti fiumi della regione, tributari di quattro distinti bacini idrografici. L'Okavango (chiamato in Angola \"Cubango\"), con i suoi affluenti Cuchi e Cuito, si esaurisce nelle omonime paludi in Namibia e Botswana; il Cuando, il Lungu\u00e9-Bungo e il Luanginga tributano invece allo Zambesi, diretto all'oceano Indiano; a nord, il Cuanza drena invece una vasta sezione dell'angola nordoccidentale e tributa direttamente all'oceano Atlantico, mentre il Cuango (\"Kwango\") e il Kasai (chiamato in Angola \"Cassai\") tributano al grande bacino del Congo.\nIl clima \u00e8 fresco, temperato dall'altitudine, con precipitazioni estive abbondanti che consentono la coltivazione di caff\u00e8, mais, riso, sisal, canna da zucchero e arachidi.\nL'intera regione non \u00e8 molto popolata; le citt\u00e0 principali che sorgono nell'altopiano sono Huambo e Kuito. L'altopiano \u00e8 collegato all'oceano Atlantico tramite la ferrovia di Benguela."}
{"id": "2381655", "revid": "28592", "url": "https://it.wikipedia.org/wiki?curid=2381655", "title": "Liceo Artistico", "text": ""}
{"id": "2381656", "revid": "767487", "url": "https://it.wikipedia.org/wiki?curid=2381656", "title": "Mauro Gatti", "text": "Caratteristiche tecniche.\nHelenio Herrera, che lo allen\u00f2 negli anni dell'Inter, lo defin\u00ec un difensore \"rapido e scattante\".\nCarriera.\nGiocatore.\nCresciuto nel Fanfulla, dopo un anno in serie B con la in cui disputa tutte le 38 partite di una stagione conclusa al quarto posto, nell'estate 1959 passa all'Inter, dove resta per due stagioni ritagliandosi importanti spazi in prima squadra (43 presenze e 2 reti in campionato). e Gatti viene ceduto al , appena retrocesso in Serie B.\nLa prima annata in azzurro termina con la promozione, venendo relegato spesso in panchina (15 presenze complessive, ma \u00e8 fra i titolari in occasione della vittoriosa finale di Coppa Italia contro la ). Dalla stagione successiva Gatti conquista il posto fisso da titolare che mantiene per tre stagioni, la prima in Serie A, le altre due in Serie B, e poi perde al ritorno in Serie A, nella stagione 1965-1966 (9 presenze). Viene quindi ceduto al dove resta, prima in Serie B e poi in Serie C, per 7 stagioni fino a fine carriera.\nIn carriera ha totalizzato complessivamente 85 presenze e 5 reti in Serie A e 203 presenze e 2 reti in Serie B.\nAllenatore.\nNel corso della stagione 1972-1973 ricopre per un breve periodo il doppio ruolo di allenatore-giocatore, mentre nella stagione successiva \u00e8 nuovamente sulla panchina dei veneti. Allena poi il Monselice squadra della Provincia di Padova, con la quale nel 1978 ottiene una storica la promozione in Serie C2. Nel 1983 siede invece sulla panchina del Giorgione."}
{"id": "2381668", "revid": "599", "url": "https://it.wikipedia.org/wiki?curid=2381668", "title": "Pierre R\u00e9mond", "text": ""}
{"id": "2381669", "revid": "287204", "url": "https://it.wikipedia.org/wiki?curid=2381669", "title": "Pierre Remond de Montmort", "text": ""}
{"id": "2381677", "revid": "697352", "url": "https://it.wikipedia.org/wiki?curid=2381677", "title": "Lusitania", "text": "La Lusitania era un'antica regione della Penisola Iberica. Era abitata dal popolo dei Lusitani, da cui prese il nome. Corrispondeva pressappoco all'attuale Portogallo centrale e meridionale pi\u00f9 una parte limitata dell'altopiano interno spagnolo (l'odierna Estremadura). \nL'origine dei Lusitani, popolo affine agli Iberi, \u00e8 incerta. In et\u00e0 preromana erano insediati su un vasto territorio che si estendeva dal Duero al Tago e avevano cominciato ad espandersi a sud nell'Estremadura, a spese dei Vettoni, e nella valle della Guadiana, a spese dei Celti.\nL'offensiva romana inizi\u00f2 nel 179 a.C., finch\u00e9 furono sottomessi definitivamente da Ottaviano Augusto."}
{"id": "2381678", "revid": "74801", "url": "https://it.wikipedia.org/wiki?curid=2381678", "title": "Bolh\u00f3", "text": "Bolh\u00f3 \u00e8 un comune dell'Ungheria di 820 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381680", "revid": "1718925", "url": "https://it.wikipedia.org/wiki?curid=2381680", "title": "Dunajsk\u00e1 Streda", "text": "Dunajsk\u00e1 Streda (in lingua ungherese \"Dunaszerdahely\", in lingua tedesca \"Niedermarkt\", in lingua italiana \"Mercato Danubiano del Mercoled\u00ec\") \u00e8 una citt\u00e0 della Slovacchia, capoluogo del distretto omonimo, nella regione di Trnava.\nNome.\nIl nome \"Zerda\" viene menzionato per la prima volta nel 1250, in un documento di Palatinus L\u00f3rant. Altre forme pi\u00f9 recenti del nome sono \"Svridahel\" (1254), \"Zeredahely\" (1270), \"Zerdahel\" (1283) e \"Zredahel\" (1358). \"Szerdahely\" significa \"mercato del mercoled\u00ec\" in lingua ungherese e indica che la citt\u00e0 aveva il privilegio di tenere un mercato in quel giorno (in seguito il giorno del mercato sarebbe diventato il venerd\u00ec). La parola ungherese \"szerda\" che ha radici slave come la parola \"streda\" in slovacco significano \"mercoled\u00ec\". L'attributo \"Duna-\" o \"Dunajsk\u00e1\", cio\u00e8 \"danubiana\" fu aggiunto nel XIX secolo. Il nome \"Niedermarkt\", in tedesco, significa \"mercato basso\".\nStoria.\nStudi archeologici hanno evidenziato che il territorio \u00e8 stato abitato nel neolitico, nell'et\u00e0 del bronzo, in epoca romana e nel periodo della Grande Moravia. La regione era parte dell'emergente Regno d'Ungheria, a partire dal tardo X secolo.\nDurante il medioevo e in epoca moderna, Dunajsk\u00e1 Streda era una piccola citt\u00e0-mercato nella parte meridionale del comitato di Pozsony e un centro commerciale e amministrativo per i villaggi circostanti. Fu progressivamente integrata con altri insediamenti pi\u00f9 piccoli (1808, 1863 e 1960).\nLa popolazione della citt\u00e0 \u00e8 stata prevalentemente ungherese almeno a partire dal tardo medioevo. La prima descrizione dettagliata del territorio della citt\u00e0 \u00e8 un documento del 1341 di Carlo I d'Ungheria. Nel XV secolo Szerdahely divenne un \"oppidum\", o citt\u00e0-mercato. Il primo censimento (1574) indica ventisei famiglie di servi della gleba e tre famiglie nobili. Quello successivo (1646) indica che i cittadini erano in gran parte artigiani. La citt\u00e0 fu sotto la giurisdizione feudale della famiglia P\u00e1lffy tra il 1600 e il 1848. Molti ebrei giunsero nel XVIII secolo. Nel 1880 la citt\u00e0 contava 4182 abitanti, dei quali 3531 erano ungheresi e 416 di etnia tedesca. La popolazione ebraica era di 1874 abitanti. Nel 1910 vi erano 4679 madrelingua ungheresi su 4762 abitanti. Nel 1930 la citt\u00e0 contava 5706 abitanti, tra i quali 2944 ungheresi, 2186 ebrei (in maggioranza di lingua ungherese) e 503 slovacchi. Il censimento del 2001 indica 18756 ungheresi, 3588 slovacchi, 353 rom, 147 cechi e 24 tedeschi. Ci\u00f2 si traduce in una maggioranza ungherese di oltre l'80%, una delle pi\u00f9 alte percentuali registrate nei comuni del paese.\nNel 1919 divenne parte della Cecoslovacchia. Torn\u00f2 a far parte dell'Ungheria con il primo arbitrato di Vienna, nel 1938, ma torn\u00f2 alla Cecoslovacchia nel 1945 dopo la seconda guerra mondiale. Tra 1947 e 1948 parte della popolazione fu costretta a emigrare verso l'Ungheria, in applicazione dell'accordo per il trasferimento di popolazione ungherese-cecoslovacco.\nDurante il periodo comunista, la citt\u00e0 fu investita da una rapida modernizzazione e dall'industrializzazione. Quasi tutte le vecchie case del centro e l'85% degli appartamenti cittadini furono sostituiti con nuovi edifici. Negli anni novanta il centro fu completamente ricostruito e riqualificato secondo i piani di Imre Makovecz, architetto ungherese della scuola organica. Oggi rappresenta uno dei centri della minoranza ungherese in Slovacchia, ed \u00e8 tra le citt\u00e0 con la maggior velocit\u00e0 di crescita."}
{"id": "2381681", "revid": "767487", "url": "https://it.wikipedia.org/wiki?curid=2381681", "title": "Bonnya", "text": "Bonnya \u00e8 un comune dell'Ungheria di 325 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381682", "revid": "197778", "url": "https://it.wikipedia.org/wiki?curid=2381682", "title": "Confederazione della Germania del nord", "text": ""}
{"id": "2381687", "revid": "767487", "url": "https://it.wikipedia.org/wiki?curid=2381687", "title": "B\u0151sz\u00e9nfa", "text": "B\u0151sz\u00e9nfa \u00e8 un comune dell'Ungheria di 606 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381688", "revid": "28592", "url": "https://it.wikipedia.org/wiki?curid=2381688", "title": "Repubblica di Udmurtia", "text": ""}
{"id": "2381689", "revid": "767487", "url": "https://it.wikipedia.org/wiki?curid=2381689", "title": "B\u00fcss\u00fc", "text": "B\u00fcss\u00fc \u00e8 un comune dell'Ungheria di 442 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381698", "revid": "767487", "url": "https://it.wikipedia.org/wiki?curid=2381698", "title": "Buzs\u00e1k", "text": "Buzs\u00e1k \u00e8 un comune dell'Ungheria di 1.451 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381701", "revid": "110157", "url": "https://it.wikipedia.org/wiki?curid=2381701", "title": "Cs\u00e1k\u00e1ny", "text": "Cs\u00e1k\u00e1ny \u00e8 un comune dell'Ungheria di 287 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381706", "revid": "767487", "url": "https://it.wikipedia.org/wiki?curid=2381706", "title": "Cser\u00e9nfa", "text": "Cser\u00e9nfa \u00e8 un comune dell'Ungheria di 243 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381709", "revid": "729019", "url": "https://it.wikipedia.org/wiki?curid=2381709", "title": "Cs\u00f6mend", "text": "Cs\u00f6mend \u00e8 un comune dell'Ungheria di 336 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381713", "revid": "729019", "url": "https://it.wikipedia.org/wiki?curid=2381713", "title": "Cs\u00f6k\u00f6ly", "text": "Cs\u00f6k\u00f6ly \u00e8 un comune dell'Ungheria di 1.161 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381716", "revid": "767487", "url": "https://it.wikipedia.org/wiki?curid=2381716", "title": "Csokonyavisonta", "text": "Csokonyavisonta \u00e8 un comune dell'Ungheria di 1.787 abitanti (dati 2001) situata nella provincia di Somogy, nell'Ungheria centro-occidentale."}
{"id": "2381722", "revid": "125214481", "url": "https://it.wikipedia.org/wiki?curid=2381722", "title": "Mario Peressin", "text": "Biografia.\nNato nel 1923 ad Azzano Decimo, piccolo centro del pordenonese, fu ordinato sacerdote il 30 giugno 1946 dall'allora vescovo di Concordia Vittorio D'Alessi.\nComplet\u00f2 i suoi studi a Roma dove si laure\u00f2 \"in utroque iure\", intraprendendo in seguito la carriera ecclesiastica diplomatica. Grazie anche alla sua conoscenza delle lingue straniere (conobbe fino a sette lingue) fu inviato come diplomatico in Filippine, Brasile, Argentina, Paraguay, Per\u00f9, Cile, Ruanda, Stati Uniti, Guatemala, El Salvador, Germania e Austria.\nPapa Giovanni Paolo II lo elesse arcivescovo coadiutore dell'Aquila il 7 aprile 1983. Ricevette la consacrazione episcopale nel suo paese natale dal cardinale Sebastiano Baggio. Il 31 dicembre dello stesso anno divenne titolare dell'arcidiocesi, dopo le dimissioni del predecessore Carlo Martini.\nIl 28 dicembre 1991 volle inaugurare presso il cimitero dell'Aquila, il \"monumento ai bambini mai nati\", monumento voluto dall'arcivescovo, che era gi\u00e0 noto per le sue posizioni anti-abortiste: tra l'altro fu promotore di una iniziativa per dare sepoltura alle spoglie dei bambini abortiti.\nSi ritir\u00f2 per raggiunti limiti di et\u00e0 il 6 giugno 1998 e mor\u00ec in seguito all'aggravarsi delle sue precarie condizioni cardiache l'11 ottobre 1999, all'ospedale di Coppito.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nAspetti controversi.\nIl 1991 fu considerato, con semplificazione giornalistica, come \"anno nero\" per l'arcidiocesi aquilana. Tra la fine del marzo e gli inizi di aprile di quell'anno infatti il quotidiano \"Il Centro\" pubblic\u00f2 una lettera firmata da 27 parroci che chiedevano a papa Giovanni Paolo II la rimozione di Peressin \u00abper il suo modo autoritario di amministrare la diocesi\u00bb e per \u00abun attaccamento al denaro irrefrenabile, immorale e patologico\u00bb. Il caso acquist\u00f2 ben presto rilevanza nazionale. Il 13 aprile l'arcivescovo si rec\u00f2 a Roma per la periodica visita \"ad limina\" assieme ai vescovi abruzzesi e molisani ed ebbe un incontro privato con il Papa, ricavandone un incoraggiamento a continuare la sua attivit\u00e0 a capo della diocesi.\nPeressin fu discusso anche per un'accertata evasione su alcuni investimenti privati fatti in America e non dichiarati e per una vicenda locale che lo vide pretendere 5 milioni di lire per la sfilata al corteo della Bolla della Perdonanza nel 1992."}
{"id": "2381723", "revid": "648716", "url": "https://it.wikipedia.org/wiki?curid=2381723", "title": "Armorum iudicium (Pacuvio)", "text": "L'Armorum iudicium (\"Il giudizio delle armi\") \u00e8 una tragedia (\"cothurnata\") del tragediografo latino Marco Pacuvio (circa 220-130 a.C.) di cui restano oggi solo alcuni frammenti. Realizzata forse a partire da un originale non pervenuto del tragediografo greco Eschilo, l'opera trattava la storia, connessa al Ciclo Troiano, della follia e della morte di Aiace Telamonio: durante le celebrazioni dei giochi funebri per la morte di Achille, Aiace si disputa con Odisseo le armi dell'eroe defunto. Esse vengono assegnate ingiustamente da una giuria all'eroe di Itaca, e dunque Aiace, accecato dalla follia per volere divino, stermina un gregge di pecore convinto di star combattendo i capi achei, e, tornato, in s\u00e9, si uccide per il dolore e la vergogna."}
{"id": "2381728", "revid": "599", "url": "https://it.wikipedia.org/wiki?curid=2381728", "title": "Madura (India)", "text": ""}
{"id": "2381742", "revid": "1305772", "url": "https://it.wikipedia.org/wiki?curid=2381742", "title": "Cordell Walker", "text": "Cordell Walker (Ryan, 10 dicembre 1947) \u00e8 il protagonista della serie televisiva Walker Texas Ranger, interpretato da Chuck Norris. Il personaggio \u00e8 quasi autobiografico del suo attore, infatti \u00e8 anch'egli mezzo cherokee e per met\u00e0 di origini irlandesi: dalla sua trib\u00f9 \u00e8 soprannominato Washoe (Aquila Solitaria).\nOrfano dei genitori a 12 anni, Cordell \u00e8 vissuto in una riserva cherokee con lo zio, per poi arruolarsi negli U.S. Marines durante la guerra del Vietnam: iscrittosi al corpo dei Texas Rangers, ne diverr\u00e0 uno dei membri pi\u00f9 redditizi di sempre. I numerosi ostacoli che ha dovuto affrontare, dall'infanzia nella riserva sino al Vietnam, lo hanno reso uno degli uomini pi\u00f9 abili del Texas, al quale le varie contee, non solo quella di Dallas, si rivolgono spesso in occasione di situazioni pericolose o sequestri di persone note.\nWalker ha ricevuto numerose critiche positive, finendo spesso nelle liste dei personaggi pi\u00f9 carismatici della TV durante gli anni novanta. Critici del calibro di Roger Ebert, Gillian Flynn hanno elogiato le doti e il carisma di Walker, ritenendolo uno dei protagonisti pi\u00f9 apprezzabili delle serie-TV di quel periodo: l'immedesimazione col suo interprete e le numerose analogie hanno parallelamente contribuito all'identificazione di Norris con Walker e viceversa.\nDal 2005 Walker e il suo interprete sono stati inoltre oggetti di numerose parodie da parte del comico Conan O'Brien.\nCreazione.\nCordell Walker \u00e8 ispirato ad un precedente personaggio di Chuck Norris nel film \"Una magnum per McQuade\" ed \u00e8 stato paragonato agli sceriffi del vecchio West. Molti fan hanno individuato delle somiglianze anche col personaggio di Martin Riggs interpretato da Mel Gibson nel film \"Arma letale\": entrambi sono ufficiali di polizia, entrambi esperti di arti marziali, entrambi hanno un passato nelle forze speciali, entrambi veterani del Vietnam, entrambi hanno un partner di colore, entrambi posseggono una Beretta 92 FS, entrambi hanno perso la loro prima moglie in un attentato destinato a loro stessi.\nCaratteristiche e personalit\u00e0.\nDurante il suo servizio in Vietnam, Cordell venne gravemente ferito durante una missione perch\u00e9 lui e la sua squadra furono traditi dal pilota Shrader; Walker fu l'unico a salvarsi (in un episodio della serie metter\u00e0 in atto la sua vendetta). Nell'ospedale militare conobbe Yoshi, un giovane che divenne suo amico. Il padre di Yoshi era un membro onorevole della Yakuza e grande maestro di arti marziali. Il giovanissimo Cordell chiese di prendere delle lezioni diventando un grande esperto in diverse arti marziali. Dopo la fine della guerra Cordell ha continuato la sua formazione nelle arti marziali, diventando campione del Mondo di Kick-boxing.\nNonostante le doti fisiche e la solidit\u00e0 morale (ampliate nei Chuck Norris Facts), che dimostra nella maggioranza delle puntate, viene talvolta salvato o quantomeno aiutato da Trivette o da altri personaggi; inoltre cade in momentanea depressione nell'episodio \"Fuga nella boscaglia\", e in \"La visione\" dove, rimasto cieco, pensa di dimettersi dai ranger.\nGrazie al tempo trascorso nelle forze speciali dello United States Marine Corps (3\u00ba Battaglione Force Recon) Walker \u00e8 in grado di usare qualsiasi arma da fuoco. Nella seconda e terza stagione della serie utilizza una Smith &amp; Wesson 19, mentre dagli ultimi episodi della terza fino all'ottava, per la maggior parte della serie, utilizza una Taurus PT92. Nella nona e ultima stagione usa una Walther P88C, che utilizza anche nella prima stagione e nel film TV \"Walker Texas Ranger - Riunione Mortale\". Nel film TV \"Processo Infuocato\", utilizza nuovamente una Taurus PT92. Nelle missioni in incognito si serve sempre di una Beretta 92FS.\nBiografia.\nInfanzia e giovent\u00f9.\nWalker \u00e8 nato nel 1947 figlio di un cherokee (John Firewalker) ed una bianca (Elizabeth Firewalker) che si conobbero ad un rodeo qualche anno prima e si innamorarono. Fino ai 12 anni Cordell e i suoi genitori vissero in Oklahoma, lontani dalle riserve indiane di cui era originario il padre: di questo periodo della sua vita non si sa molto, solo che visse anni molto felici con la famiglia, nonostante non avesse mai brillato a livello di rendimento scolastico.\nQuando Walker aveva 12 anni i genitori lo portarono in un parco giochi perch\u00e9 il bambino voleva vedere la ruota panoramica, esperienza che lo divertir\u00e0 molto, tanto da risultare il suo pi\u00f9 bel ricordo di quel periodo. Mentre stavano per entrare in macchina furono assaliti da tre malviventi, tra cui Clint Murdoch, che iniziarono a provocare i suoi genitori. Quando John, dopo l'ennesimo insulto, reag\u00ec con violenza, Murdock estrasse un coltello colpendolo in pieno petto, e poco dopo fece lo stesso con Elizabeth: il piccolo Cordell rimase a piangere sui cadaveri fin quando non arriv\u00f2 la polizia.\nCordell dopo alcuni mesi and\u00f2 a vivere quindi con suo zio Ray nella riserva, che lo accolse nonostante i rapporti tesi con John, a causa della sua scelta di lasciare la riserva alla nascita del figlio. Qui il giovane Cordell visse una vita difficile, specie con alcuni compagni che lo picchiavano, fino a quando un giorno intervenne Billy Lupo Grigio, che difese Walker e col quale il ranger divenne \"fratello di sangue\". All'inizio venne preso di mira da alcuni ragazzi per le sue scarse abilit\u00e0 nell'uso delle armi indiane; tuttavia lo zio Ray si accorse di questo e lo istru\u00ec alla vita della riserva, grazie anche al supporto di Billy, e inoltre divenne abilissimo in diverse specialit\u00e0, divenendo un abile arciere e approfondendo la sua cultura sociale e linguistica.\nInoltre fece la conoscenza dello sciamano Aquila Bianca, che funse spesso da guida spirituale per Walker, chiedendogli spesso consigli sulle sue decisioni di vita. Aquila Bianca rimarr\u00e0 un punto di riferimento per Walker anche negli anni a venire.\nCarriera in Vietnam.\nDiventato adulto, nei primi anni settanta Cordell si arruola negli U.S. Marines partendo per il Vietnam; fu costretto quindi ad abbandonare la riserva cherokee, suscitando il malumore, tra gli altri, di Billy Lupo Grigio. Tuttavia suo zio Ray acconsent\u00ec alla decisione di Cordell, anche perch\u00e9 questi si era gi\u00e0 precedentemente consultato con Aquila Bianca, che aveva risposto favorevolmente. I rapporti con Billy tuttavia si incrinarono e restarono tesi per anni fino al 1994 quando i due si chiariranno durante un'indagine del futuro Texas Ranger Walker.\nDurante il suo servizio in Vietnam, Cordell ebbe a che fare con parecchi ufficiali esigenti ma, grazie anche agli insegnamenti dello zio Ray ai tempi della riserva, divenne presto uno dei migliori Force Recon del suo corso, venendo presto promosso al ruolo di capitano. Quel contesto prevedeva per\u00f2 momenti oscuri che il capitano Walker avrebbe invariabilmente dovuto affrontare: durante un'operazione nel 1975 il suo battaglione venne attaccato dai Viet Cong, mentre Walker riusc\u00ec a salvare miracolosamente un bambino tuffandosi su di lui per proteggerlo dai proiettili, non riuscendo per\u00f2 a evitare che uno dei suoi uomini venisse brutalmente ucciso.\nVerso fine guerra inoltre Walker venne gravemente ferito durante una missione perch\u00e9 lui e la sua squadra furono traditi dal pilota Randy Shrader, che fugg\u00ec via con tutte le provviste; Walker fu l'unico a salvarsi, nonostante avesse tre pallottole in corpo.\nNell'ospedale militare conobbe Yoshi, un giovane che divenne suo amico. Il padre di Yoshi era un membro onorevole della Yakuza e grande maestro di arti marziali. Il giovanissimo Cordell chiese di prendere delle lezioni diventando un grande esperto in diverse arti marziali. Dopo la fine della guerra Cordell ha continuato la sua formazione nelle arti marziali, diventando campione del Mondo di Kick-boxing.\nL'ascesa nei Texas Rangers e la morte di Ellen.\nAl suo ritorno dal Vietnam, nel 1981 Walker si trasfer\u00ec a Dallas dove entr\u00f2 a far parte del corpo dei Texas Rangers, divenendo in breve tempo uno dei migliori del gruppo, grazie alle versatili abilit\u00e0 dimostrate, e venendo promosso nel 1986 al grado di sergente, guadagnando anche numerose onorificenze; in questo periodo diverr\u00e0 collega di C.D. Parker, un altro dei migliori Texas Rangers di Dallas. Sempre in questo periodo conosce Ellen, una ragazza di cui Cordell presto si innamorer\u00e0 perdutamente, grazie alla sua estrema semplicit\u00e0 e spontaneit\u00e0; addirittura Walker a un certo punto le chieder\u00e0 di sposarlo, proposta che Ellen accetter\u00e0 senza indugi, ma il loro sogno sar\u00e0 presto spezzato dalla morte di Ellen, uccisa per sbaglio da un boss della droga, Vince Pike, in un attentato destinato allo stesso Walker. Il ranger, furioso, si ribeller\u00e0 contro tutti i suoi colleghi, rischiando l'arresto e riuscendo infine a scovare Pike; nonostante sia sul punto di ucciderlo, verr\u00e0 convinto in ultimo dal capitano Tom Price a farlo arrestare, per poi riuscire a superare il brutto momento grazie ad un ritiro spirituale presso Aquila Bianca. Tutto ci\u00f2 avviene nel 1986.\nWalker e Alex.\nNel dicembre dell'anno successivo, dopo una retata antidroga, durante un processo in cui Walker partecipa come testimone, conosce il vice-procuratore Alex Cahill, col quale avr\u00e0 un pesante diverbio durante l'arringa (la donna non riusciva a credere che il ranger avesse potuto arrestare da solo 7 delinquenti). I due si chiariranno durante la notte di Capodanno 1988, nel nuovo locale di C.D., nel frattempo andato in pensione, finendo per baciarsi. Quando C.D. andr\u00e0 in pensione, il nuovo collega di Walker diverr\u00e0 Robert Mobley, un promettente giovane ranger: ci\u00f2 nonostante nel 1989, durante una rivolta in Florida, Walker involontariamente salv\u00f2 la vita al suo futuro collega James Trivette, che rischiava di rimanere ucciso durante una retata. L'anno prima inoltre (quando C.D. era ancora in servizio) Walker partecip\u00f2 insieme a lui come testimone a un processo contro un uomo che, qualche anno pi\u00f9 tardi, si riveler\u00e0 innocente, rivelandosi quindi uno dei pochissimi casi che Walker e C.D. non avessero risolto in modo brillante.\nQuello tra Alex e Walker sar\u00e0 un rapporto costantemente in evoluzione durante l'intera durata della serie: tuttavia Walker ha alcune relazioni occasionali nelle prime stagioni della serie, come nell'episodio \"L'uomo giusto nel momento sbagliato\", dove si innamora di una cantante, difendendola dal suo ex marito, un uomo alcolizzato e violento; rimane inoltre colpito da una veterinaria in \"Una veterinaria in gamba\" confidandosi con zio Ray. Queste avventure finiscono quando si fidanza con Alex. Nell'episodio \"Furia cieca\" quando si scopre che il ranger era stato sul punto di sposarsi dieci anni prima, e che Cordell, sconvolto nell'accaduto, non ne aveva mai parlato con nessuno (la faccenda \u00e8 difatti raccontata da C.D.) al termine della puntata, Walker riesce a sfogarsi solo con Alex, dopo aver arrestato nuovamente il suo boss. Anche Alex ha numerose relazioni: nell'episodio \"La vendetta dello sceriffo\" \u00e8 gi\u00e0 fidanzata con un uomo, dalla quale si separa verso l'episodio \"Pericolo nell'ombra\" dove avvia una bella amicizia con un professore sospettato di omicidio, mentre nell'episodio \"Rodeo\" reincontra un suo vecchio fidanzato di molti anni prima.\nIl fidanzamento ufficiale tra i due avviene sul finire della quarta stagione: tuttavia questa relazione sar\u00e0 spesso messa a repentaglio da criminali che vogliono vendicarsi di Walker o della stessa Alex: in svariate occasioni infatti Walker salver\u00e0 la vita ad Alex, ad esempio nell'episodio \"Furia esplosiva\" dove Walker bacia per la prima volta Alex legata a una bomba da un pazzo omicida, oltre alle numerose ossessioni di Victor LaRue, un criminale ricorrente che tenta numerose volte di uccidere Alex, ma che alla fine Walker uccider\u00e0. Nella sesta stagione inoltre, proprio quando Walker sta per chiedere ad Alex di sposarlo, la donna viene gravemente ferita da un criminale di nome Karl Storm, per poi riprendersi e accettare la proposta del ranger. Alex viene inoltre rapita negli episodi \"L'incubo\" e \"Prova di forza a Casa Diablo\", scatenando l'ira di Walker che, in segno del suo amore per Alex, \u00e8 disposto a ritrovarla anche da solo. In ogni occasione tuttavia Walker riesce puntualmente a salvare Alex e ad arrestare/uccidere i malfattori.\nWalker e Trivette.\nMobley e Walker avvieranno nel frattempo una bella amicizia: tuttavia nel 1993 Mobley viene brutalmente ucciso da Emil Lavocat durante una rapina, e rimpiazzato proprio dall'ex giocatore di football James Trivette: all'inizio Walker fatica a fidarsi del nuovo collega ma in seguito i due diventano grandissimi amici, al punto da salvarsi spesso la vita a vicenda, e grazie al quale Walker riuscir\u00e0 a catturare Lavocat. Inoltre nell'episodio successivo Walker ritrova Yoshi, il figlio del suo maestro di kick-boxing durante gli anni in Vietnam, venuto a Dallas per degli affari: Yoshi giura a Walker di essere uscito dagli affari criminali di yakuza in cui il padre era invischiato, ma poco dopo Walker scoprir\u00e0 che in realt\u00e0 Yoshi \u00e8 a Dallas per uccidere un importante politico responsabile dell'omicidio di alcuni capi della mafia giapponese. A malincuore Walker confida all'amico di dover fare di tutto per fermarlo e, quando Yoshi rapisce la moglie del politico, lui e Walker si sfidano all'antica maniera in uno scontro, al termine del quale il politico ferisce Yoshi e viene arrestato da Walker. All'ospedale tuttavia Yoshi riesce a fuggire e a far perdere le sue tracce.\nTrivette in breve tempo diverr\u00e0, insieme a C.D. Parker, il principale punto di riferimento di Cordell: gi\u00e0 dal secondo episodio della seconda stagione la collaborazione tra i due li porter\u00e0 alla risoluzione di un importante caso di spaccio di droga in una prigione. Gradualmente il loro rapporto diverr\u00e0 sempre pi\u00f9 confidenziale, quasi al capirsi al volo, formando una delle coppie pi\u00f9 affiatate della giustizia di sempre. In numerosi episodi Walker si prende cura di Trivette, quando questi cade in momentanea depressione, come in \"Nelle mani di Dio\" quando Trivette crede di aver sparato accidentalmente a un bambino, o in \"Mai fidarsi\" quando viene accusato di aver sottratto soldi illegalmente durante un'operazione: in entrambi i casi Walker non perde mai la fiducia nel suo collega e riesce a dimostrare l'innocenza di Trivette verso fine puntata. Di contro, Trivette ottiene un ruolo maggiore quando Walker \u00e8 costretto ad assentarsi dal gruppo, e quindi il suo collega diventa il protagonista del caso di quella determinata puntata, riuscendo anche senza l'aiuto di Walker a portarlo a termine brillantemente.\nIl matrimonio e la nascita di Angela.\nAlla fine dell'ottava stagione, Walker si sposa con Alex; tuttavia il loro viaggio di nozze sar\u00e0 presto interrotto da Michael Westmoreland, killer creduto morto, che \u00e8 riuscito ad impossessarsi dell'aereo dove i due stavano viaggiando e a uccidere i piloti. Tuttavia Walker approfitta di un suo momento di distrazione per ucciderlo, prendendo successivamente il controllo del mezzo insieme ad Alex e riuscendo, grazie all'aiuto di Francis Gage e Sydney Cooke, a portare in salvo tutti i passeggeri e a prendere un altro aereo diretto a Parigi per la loro luna di miele.\nNelle ultime due puntate, a pochi giorni dalla nascita della loro primogenita, Emil Lavocat l'assassino del primo collega di Walker, creduto morto, arriva alla prigione di Huntsville dove libera quattro dei suoi uomini migliori, l\u00ec arrestati, uccidendo le guardie della prigione. Quando Walker verr\u00e0 a conoscenza che Lavocat non solo non \u00e8 morto, ma ha anche avvelenato C.D. Parker qualche mese prima, comincer\u00e0 una caccia ossessiva a lui e alla sua banda, intenzionata a sterminare i ranger che li arrestarono otto anni prima. Lavocat intanto far\u00e0 uccidere due ranger, tra cui Wade Harper, uno dei pi\u00f9 cari amici di Walker, e ferir\u00e0 gravemente Trivette; Alex, preoccupata che Walker possa sortire lo stesso destino, ha un malore e viene fatta partorire d'urgenza con un taglio cesareo. Pedinando uno dei criminali della banda, Walker arriva al covo di Lavocat, col quale ingaggia uno violentissimo scontro, al termine del quale, grazie ad uno stratagemma, il ranger riesce a farlo saltare in aria. L'ultima scena della serie vede Walker e Alex presentare ai loro amici la loro figlia, chiamata Angela.\nNel film-tv \"\", ambientato quattro anni dopo, notiamo che da un po' di tempo il ranger ha ottenuto il ruolo di capitano: nonostante abbia quasi sessant'anni, Cordell dimostra ancora ottimi riflessi e grandi capacit\u00e0 di combattimento, in grado di tenere testa a una banda di tre coreani esperti di arti marziali.\nPoteri e abilit\u00e0.\nWalker \u00e8 esperto in diverse arti marziali (Karate, taekwondo, judo, Hapkido, ju jitsu brasiliano e kickboxing), apprese perlopi\u00f9 durante il periodo trascorso in Giappone.\nIn quasi ogni episodio Walker d\u00e0 dimostrazione delle sue capacit\u00e0 in combattimento sconfiggendo avversari incredibilmente abili come il mercenario Lazzaro (che aveva eliminato facilmente diversi agenti governativi sotto copertura) e la reincarnazione di un antico ed imbattibile guerriero intenzionato ad eliminare il nuovo Dalai Lama,; inoltre riesce a mettere in seria difficolt\u00e0 Philip Brouchard, il killer pi\u00f9 pericoloso al mondo . Non di rado compie gesta al limite del possibile, come lanciare un uomo a diversi metri d'altezza servendosi di una tecnica marziale o sfondare il parabrezza di una macchina con un calcio volante.\nCordell \u00e8 in possesso di prestazioni fisiche olimpioniche (che nonostante l'et\u00e0 non sembrano regredire) e di un udito molto sviluppato, \u00e8 un abilissimo arciere, un ottimo detective ed un esperto di diverse armi bianche.\nSpesso Cordell ha dei presentimenti dovuti al suo intuito cherokee, che si rivelano sempre corretti. Oltre che nelle arti marziali, Walker \u00e8 abile nel rodeo e nei singoli episodi dimostra risorse in apparenza illimitate, guida elicotteri ed aerei, sostituisce un pilota di formula uno e risolve emergenze di vario tipo. Queste risorse sono ben riscontrabili nell'episodio \"Il vendicatore\" della quarta stagione, quando Caleb Hooks lo costringe ad affrontare quattro scontri mortali contro i suoi mercenari, che Walker supera brillantemente. Grazie alla sua grande esperienza \u00e8 in grado di sopravvivere in situazioni di estremo pericolo, come nell'ottava stagione quando riesce a sopravvivere all'assalto di dodici militari statunitensi intenzionati a uccidere lui e Alex, oppure a combattere e sconfiggere Victor LaRue dopo essere stato punto da diversi scorpioni velenosi, o ancora, battere il suo ex commilitone Shraeder con una gamba ferita ed inutilizzabile. Inoltre si devono a lui la cattura di alcuni dei criminali pi\u00f9 ricercati di sempre come Philip Brouchard, Steven Rete e Michael Westmoreland.\nCome ex operatore delle forze speciali (United States Marine Corps Reconnaissance Battalions) \u00e8 esperto nell'uso di qualsiasi arma da fuoco. L'esperienza nelle giungle del Vietnam combinata alle tecniche di sopravvivenza apprese dagli indiani fanno di lui un abilissimo survivalista.\nNemici.\nUno dei nemici perincipali di Walker, in ordine cronologico, \u00e8 Emil Lavocat, un abilissimo rapinatore che compare nel primo episodio della serie: Walker nutre un particolare odio nei confronti di Lavocat poich\u00e9 quest'ultimo, nella sua prima apparizione, si rende responsabile della morte di Mobley, collega di Walker, poi sostituito da James Trivette. Alla fine Walker riuscir\u00e0 ad arrestarlo, una volta capito il suo ultimo piano; Lavocat tuttavia si finger\u00e0 morto, per poi ricomparire anni dopo nell'ultimo episodio della serie, dove si scopre che \u00e8 responsabile anche della morte di C.D., avvenuta alcuni mesi prima all'apparenza per un infarto. Lo scontro finale tra i due \u00e8 tra i pi\u00f9 coinvolgenti dell'intera serie, con due avversari che in ogni colpo sfogano il proprio odio l'uno verso l'altro. Questo perch\u00e9 un antenato di Lavocat, Moon, fu anticamente ucciso da Hayes Cooper, antenato di Walker, e perci\u00f2 dal momento di questa scoperta l'odio del ranger verso il criminale \u00e8 pi\u00f9 che mai ricambiato. Nella scena finale tuttavia Walker riesce a innescare una delle bombe che Lavocat aveva nella sua cintura, avendo la meglio.\nAltri due antagonisti con cui Walker ha un conto in sospeso sono Randy Shrader e Vince Pike: il primo compare nell'episodio \"Nome in codice: Dragonfly\" quando Walker rivela che Shrader fu uno dei responsabili della morte di alcuni soldati durante la guerra in Vietnam, poich\u00e9 li trad\u00ec fuggendo su un elicottero con tutte le provviste necessarie: Walker fu il solo a salvarsi, e da allora ha sempre sedimentato una sete di vendetta verso Shrader, che si compir\u00e0 nello scontro tra i due, in cui alla fine il ranger uccider\u00e0 Shrader accoltellandolo. Il secondo compare nell'episodio \"Furia cieca\" ed \u00e8 anch'egli legato al passato di Walker: infatti Pike anni prima uccise Ellen, la futura sposa del ranger, in un attentato destinato a lui, per poi venire condannato a 40 anni di carcere. Corrompendo i giudici, uscir\u00e0 dopo appena 10 anni ma Walker, bench\u00e9 preso da rabbia e rimorsi per tutto l'episodio, decider\u00e0 di non uccidere Pike ma di consegnarlo alla giustizia e di sfogarsi infine con Alex.\nSempre all'interno della serie vanno citati altri due nemici ricorrenti: il primo \u00e8 Victor LaRue, che nella terza stagione rapisce un importante uomo d'affari e altre persone tra cui Alex. Per Walker questa sar\u00e0 una vera lotta contro il tempo, coadiuvata da veri e propri momenti di terrore in cui prima LaRue tenter\u00e0 di violentare Alex, mentre poi cercher\u00e0 di schiacciare tutti gli ostaggi sotto un rullo compressore. Dopo il suo arresto da parte del ranger, comincia a sviluppare un profondo odio verso Alex, e per questo Walker si adoperer\u00e0 per proteggere la donna a qualsiasi costo, riuscendo a salvarla da un ennesimo tentativo di stupro da parte del criminale, uccidendolo definitivamente. Il secondo \u00e8 Caleb Hooks, trafficante d'armi che cerca di vendicare la morte del fratello per mano di Walker, rapendo il ranger e costringendolo a battersi con i suoi uomini. In un primo momento Walker riuscir\u00e0 a sopravvivere a tutte le prove e a ferire gravemente Hooks, che per\u00f2 ricomparir\u00e0 dopo tre anni nella settima stagione e rapir\u00e0 Trivette e Alex per farli affogare in un'enorme vasca. Tuttavia anche stavolta il ranger non si d\u00e0 per vinto, e riesce a superare tutti gli ostacoli postigli da Hooks, uccidendo quest'ultimo e liberando i suoi amici.\nMa forse l'avversario pi\u00f9 difficile da sconfiggere \u00e8 Philip Brouchard, un astutissimo killer definito da Walker come \"l'uomo pi\u00f9 pericoloso che abbia mai conosciuto\". Appare nell'episodio finale della terza stagione, durante il quale cerca di uccidere Raphael Mendoza, uno scomodo politico messicano. Walker capisce subito che tra lui e Brouchard ci sono molte similitudini, acuite anche da numerose abilit\u00e0 in comune: entrambi dotate di un particolare sesto senso, entrambi abili nell'uso di qualunque arma di fuoco o nel dileguarsi rapidamente, entrambi ottimi combattenti. Proprio queste caratteristiche comuni, porteranno Walker quasi ad essere ossessionato dalla figura di Brouchard, forse a causa del fatto che per la prima volta il ranger ha trovato un avversario alla sua altezza, generandogli anche paura. Il tutto viene fuori durante la battaglia tra Walker e gli uomini del killer, in cui spesso i due si provocano via radio e cercano di anticiparsi a vicenda. Nel faccia a faccia finale interessante come Brouchard dar\u00e0 molto filo da torcere al ranger, quest'ultimo protagonista forse del suo scontro pi\u00f9 difficile, ma alla fine Walker riuscir\u00e0 a sopraffarlo e ad arrestarlo.\nNella nona stagione inoltre Walker e la sua squadra combatteranno un uomo misterioso detto Il Presidente, la cui lotta si protrarr\u00e0 per ben quattro episodi, in cui Walker approfondisce sempre pi\u00f9 la conoscenza psicologica del suo avversario (non avendolo mai visto in volto), che cerca di annichilire le sue abilit\u00e0 quanto pi\u00f9 possibile per eliminarlo o quantomeno tenerlo a bada. A vincere nella lotta finale sar\u00e0 nuovamente il ranger, in uno scontro al cardiopalma a causa di un ordigno, sotto al quale alla fine Il presidente soccomober\u00e0."}
{"id": "2381744", "revid": "1305772", "url": "https://it.wikipedia.org/wiki?curid=2381744", "title": "Alma Gluck", "text": "Biografia.\nAlma nacque in una famiglia ebrea di Ia\u0219i in Romania, da Zara e Leon Feinsohn. Con i genitori si trasfer\u00ec negli Stati Uniti in tenera et\u00e0. Nonostante gli iniziali successi al Metropolitan Opera di New York, dove debutt\u00f2 nel novembre 1909 come Sophie nel \"Werther\" ed appar\u00ec regolarmente fino all'aprile 1912, ebbe poi una carriera itinerante da concertista in tutti gli Stati Uniti. L'ultima delle sue 112 presenze al Met risale al marzo 1918, in un concerto.\nFu anche fra i primi cantanti ad incidere le sue esecuzioni.\nIl suo disco \"Carry Me Back to Old Virginny\" per la \"RCA Red Seal Records\" del 1915 fu la prima registrazione di un cantante classico a raggiungere il milione di copie vendute. Alma Gluck fond\u00f2 la \"American Woman's Association\". Si ritir\u00f2 a New Hartford nel Connecticut per badare ai suoi figli nel 1925. Mor\u00ec a 54 anni per una malattia epatica.\nVita privata.\nDopo il matrimonio con Bernard Gluck, da cui ebbe la figlia Marcia Davenport, spos\u00f2 nel 1914 a Londra il violinista Efrem Zimbalist con il quale ebbe due figli, Efrem Zimbalist Jr. - padre di Stephanie Zimbalist -, e Maria."}
{"id": "2381745", "revid": "1573940", "url": "https://it.wikipedia.org/wiki?curid=2381745", "title": "Taurus World Stunt Awards", "text": "Il Taurus World Stunt Awards \u00e8 una cerimonia annuale di premiazione che onora gli stuntman (le controfigure) dei film. Si tiene ogni anno a Los Angeles.\nVideogiochi.\nNel videogioco \"\", puoi essere nominato per il Taurus World Stunt Awards.\nTrasmissioni Televisive.\nIn Italia non \u00e8 trasmesso.\nLa cerimonia \u00e8 normalmente trasmessa sulle TV americane come Entertainment News (E!)."}
{"id": "2381750", "revid": "28592", "url": "https://it.wikipedia.org/wiki?curid=2381750", "title": "Wahabita", "text": ""}
{"id": "2381751", "revid": "486946", "url": "https://it.wikipedia.org/wiki?curid=2381751", "title": "Khediv\u00e8 d'Egitto", "text": ""}
{"id": "2381755", "revid": "339392", "url": "https://it.wikipedia.org/wiki?curid=2381755", "title": "Dottrina ufficiale", "text": ""}
{"id": "2381756", "revid": "599013", "url": "https://it.wikipedia.org/wiki?curid=2381756", "title": "Sa'ud", "text": ""}
{"id": "2381761", "revid": "28592", "url": "https://it.wikipedia.org/wiki?curid=2381761", "title": "Sultano di Costantinopoli", "text": ""}
{"id": "2381763", "revid": "599013", "url": "https://it.wikipedia.org/wiki?curid=2381763", "title": "Saudi", "text": ""}
{"id": "2381768", "revid": "599", "url": "https://it.wikipedia.org/wiki?curid=2381768", "title": "Gilles Personne", "text": ""}
{"id": "2381770", "revid": "1494169", "url": "https://it.wikipedia.org/wiki?curid=2381770", "title": "Governatore dell'Egitto", "text": ""}
{"id": "2381773", "revid": "599", "url": "https://it.wikipedia.org/wiki?curid=2381773", "title": "Gilles Personier", "text": ""}
{"id": "2381786", "revid": "324090", "url": "https://it.wikipedia.org/wiki?curid=2381786", "title": "Garibaldi-Meucci Museum", "text": "Il Garibaldi-Meucci Museum \u00e8 una casa museo. nel 1962 la fabbrica di candele di Antonio Meucci a Staten Island in New York, dove soggiorn\u00f2 per un periodo Giuseppe Garibaldi venne restaurata e i cimeli raccolti e sistemati. Si ricorda che Meucci in povert\u00e0 mise nel suo testamento molti oggetti appartenuti o usati da Garibaldi durante i due anni di permanenza americana, attribuendone un valore storico, che per\u00f2 non venne compreso dai suoi contemporanei che vendettero il letto su cui il generale aveva dormito cos\u00ec a lungo per sette lire, il lavamano per due e venticinque e tutto il resto in proporzione. Comunque sia, il cottage di Meucci nel 1962 divenne il Garibaldi-Meucci Museum e nel 1980 dichiarato monumento dello Stato di New York e monumento nazionale degli Stati Uniti. Tutt'oggi \u00e8 visitabile ed, inoltre, ospita la tomba dello stesso Meucci."}
{"id": "2381791", "revid": "1762097", "url": "https://it.wikipedia.org/wiki?curid=2381791", "title": "Lucia Goracci", "text": "Biografia.\nLaureata alla LUISS e iscritta all'albo dei giornalisti professionisti dalla fine degli anni novanta, ha iniziato la sua attivit\u00e0 in Rai nella redazione della TGR Sicilia di cui \u00e8 stata anche conduttrice delle edizioni pomeridiana e serale; successivamente, \u00e8 stata giornalista inviata in Medio Oriente per TG2 fino all'assunzione al TG3 per il quale \u00e8 stata una delle conduttrici del Tg3 mezzasera, del Tg3 notte, nonch\u00e9 una delle giornaliste spesso presenti in studio del Tg3 Linea Notte. Alternava alla presenza in studio il lavoro da inviata all'estero, in particolare in Medio Oriente o in America Latina: ha documentato infatti, tra gli altri, il Terremoto di Haiti del 2010, l'incidente nella miniera di San Jos\u00e9 in Cile, la guerra civile libica.\nDal 2013 lavora a RaiNews24, il canale \"all news\" della Rai, con il quale aveva gi\u00e0 collaborato in passato. Continua ad occuparsi di temi internazionali come inviata (ha seguito le elezioni presidenziali in Iran, la visita del Presidente degli Stati Uniti d'America Barack Obama a Berlino, le proteste in Brasile durante la FIFA Confederations Cup 2013, in Egitto contro il presidente Mohamed Morsi, a Gaza nell\u2019agosto 2014). Nel 2015 svolge l'attivit\u00e0 di reporter su territorio siriano e iracheno, seguendo il confine con lo Stato Islamico, sulla linea del fronte.\nNell'agosto 2021 \u00e8 inviata per la Rai a Kabul durante le operazioni atte a garantire la fuga dei profughi afghani dopo la presa di potere dei talebani nel paese, rientrando la sera del giorno 27 con l'ultimo volo di evacuazione attuato dal governo italiano.\nTuttavia la cronista \u00e8 tornata nella capitale afghana pochi giorni dopo l'inizio di settembre, realizzando sempre come inviata della Rai numerosi servizi dalla citt\u00e0 ormai totalmente sotto il controllo dei talebani.\nIl 12 dicembre 2021 \u00e8 stata protagonista di un controverso episodio accaduto a Bucarest, culminato col suo sequestro: recatasi in Romania per documentare le lacune della campagna vaccinale contro il COVID-19 nel paese, la giornalista aveva concordato un'intervista con la senatrice Diana Iovanovici \u0218o\u0219oac\u0103, ex membro dell'Alleanza per l'Unione dei Romeni (AUR), eletta al Senato della Romania per la contea di Ia\u0219i, la quale aveva suscitato scalpore per le sue controverse dichiarazioni contrarie alle misure di restrizione COVID-19. La politica, infastidita dalle domande, dopo aver inizialmente invitato la Goracci ad allontanarsi, ha allertato le forze dell'ordine rumene, accusando la troupe del TG1 di furto e violazione di domicilio. La Goracci \u00e8 stata cos\u00ec trattenuta contro la sua volont\u00e0 oltre nove ore, dapprima nell'appartamento della senatrice e successivamente in un commissariato, salvo poi essere rilasciata grazie all'intervento dell'ambasciata italiana."}
{"id": "2381792", "revid": "337298", "url": "https://it.wikipedia.org/wiki?curid=2381792", "title": "Bernardino Rivadavia", "text": "Biografia.\nRivadavia nacque a Buenos Aires il 20 maggio 1780, quarto figlio di Benito Bernardino Gonz\u00e1lez de Rivadavia, un ricco avvocato spagnolo, e della sua prima moglie Mar\u00eda Josefa de Jes\u00fas Rodr\u00edguez de Rivadeneyra. Entrambi i genitori sono nati nella citt\u00e0 galiziana di Monforte de Lemos. Educato nel \"Real Colegio de San Carlos\" abbandon\u00f2 gli studi prima del termine e si arruol\u00f2 nell'esercito. Durante l'invasione inglese dell'Argentina fu tenente nei ranghi dei \"Voluntarios de Galicia\". Nel 1808, Santiago de Liniers lo nomin\u00f2 alfiere reale, ma la nomina fu in seguito revocata dal Cabildo. Il 22 maggio del 1810, durante il cosiddetto \"Cabildo abierto\", vot\u00f2 con gli altri delegati per la deposizione del vicer\u00e9 spagnolo e la fondazione di uno Stato argentino autonomo.\nPrimo Triumvirato.\nDurante il periodo della \"Junta Grande\" fu accusato di essere filo-spagnolo e confinato a Guardia del Salto. Intanto nel paese sorgeva la disputa fra centralisti e federalisti che sarebbe sfociata in aperta guerra civile. Nel 1811, dopo il golpe istituzionale che espulse i deputati delle provincie unite, a Buenos Aires si insedi\u00f2 un Triumvirato di orientamento centralista. Rivadavia fu richiamato in citt\u00e0 e nominato Ministro della Guerra, iniziando la sua carriera politica. In questo periodo Rivadavia acquis\u00ec un grande prestigio, soprattutto durante la repressione dei moti militari, il cosiddetto \"Mot\u00edn de las Trenzas\" e la fucilazione di Mart\u00edn de \u00c1lzaga.\nRivadavia si occup\u00f2 di una vasta gamma di questioni, cercando di modernizzare il paese e farlo crescere da un punto di vista militare ed economico. Potenzi\u00f2 l'esercito, ma ag\u00ec in molti ambiti, battendosi per la liberalizzazione del commercio, per l'abolizione della tratta degli schiavi, per favorire l'immigrazione e per promuovere la libert\u00e0 di stampa.\nNell'ottobre del 1812, una rivolta capeggiata da Jos\u00e9 de San Mart\u00edn, Carlos Mar\u00eda de Alvear, Manuel Guillermo Pinto e Francisco Ortiz de Ocampo depose il Triumviarto, sostituendolo con un Secondo Triumvirato. Rivadavia fu arrestato e si decise di esiliarlo per un certo periodo di tempo.\nCarriera diplomatica.\nGi\u00e0 nel 1814 fu per\u00f2 chiamato ad occupare funzioni di stato, inviato insieme a Manuel Belgrano in missione diplomatica in Europa. Gli obiettivi della missione diplomatica erano di ristabilire buone relazioni con la Spagna e la Gran Bretagna, oltre a cercare un candidato di sangue blu al quale offrire una possibile corona dell'Argentina. Durante il suo soggiorno nella capitale britannica Rivadavia conobbe il filosofo Jeremy Bentham, decidendo di tradurre la sua opera in spagnolo. Pi\u00f9 tardi fu a Madrid ma venne presto espulso per ordine del re.\nNel 1821, Mart\u00edn Rodr\u00edguez divent\u00f2 Governatore di Buenos Aires e nomin\u00f2 Rivadavia alla carica di Ministro di Governo (equivalente a Segretario di Stato) delle Provincie Unite. In questi anni Rivadavia esercit\u00f2 una forte influenza sul governo della citt\u00e0, promuovendone lo sviluppo con l'intenzione di portarla ai livelli di una metropoli europea. Furono costruiti grandi viali alberati, nuove scuole, le strade principali vennero pavimentate e dotate di illuminazione.\nA livello finanziario istitu\u00ec nel 1826 una banca nazionale. Per supportare queste grandi campagne di lavori pubblici, Rivadavia persuase il Congresso ad autorizzare l'emissione di buoni del tesoro per un milione di sterline. I buoni vennero piazzati in Inghilterra tramite la banca Baring Brothers, ma i lavori non vennero mai intrapresi e il denaro scomparve in mille rivoli. In cambio dell'emissione dei buoni, il governo di Buenos Aires ricevette appena 552.700 sterline. Il debito delle provincie unite fu trasferito allo Stato e lentamente ripagato fino al 1904.\nIl lavoro svolto all'epoca del triumvirato riprese quindi con grande sollecitudine, abbracciando anche questioni nuove. Rivadavia estese il suffragio, garantendo il diritto di voto a tutti i cittadini maschi che avessero compiuto vent'anni. La sua politica liberale si concentr\u00f2 nuovamente nel favorire una maggiore libert\u00e0 di stampa ed ebbe una manifestazione concreta nella promulgazione della \"ley de olvido\" (letteralmente \u00abla legge dell'obl\u00eco\u00bb), con cui veniva concessa l'amnistia ai dissidenti politici.\nA livello culturale, si registra la fondazione, nel 1821, dell'Universit\u00e0 di Buenos Aires, cui cerc\u00f2 di donare prestigio invitando eminenti studiosi \u2013 in particolare di materie scientifiche\u00a0\u2013 dal Vecchio Continente. Nel medesimo anno fond\u00f2 il Museo di Scienze Naturali che porta attualmente il suo nome. Fond\u00f2 inoltre un'accademia teatrale, arricch\u00ec la Biblioteca Nazionale e sostenne la neonata Societ\u00e0 Letteraria.\nIl rapporto con la Chiesa, affrontato con la consueta politica innovatrice, fu travagliato e si rivel\u00f2 uno dei punti che portarono al declino di Rivadavia. Le misure adottate trovarono ben presto l'ostilit\u00e0 del clero locale. L'azione del ministro coinvolse tre aspetti delicati: in primo luogo pose fine ai \"fueros\" ecclesiastici, che garantivano ai sacerdoti una maggiore immunit\u00e0 tramite la protezione dei loro tribunali; in secondo luogo abol\u00ec la decima alla Chiesa (\"diezmo\"); infine, soppresse alcuni ordini religiosi, fra cui le Sorelle della Carit\u00e0. Preti e fedeli reagirono istituendo le \"tropas de la fe\" (truppe della fede), la cui opposizione all'azione del governo caus\u00f2 nel 1823 scontri sanguinosi, in un conflitto che mise Rivadavia in una posizione ancor pi\u00f9 difficile con l'appoggio del celebre \"caudillo\" Juan Facundo Quiroga alla causa ecclesiastica.\nRivadavia andava perdendo popolarit\u00e0, tanto che una preghiera ironica del tempo si concludeva con \u00abDa Rivadavia liberaci o Signore\u00bb. I \"caudillos\", poi, erano i suoi nemici naturali, contrari per principio a riconoscere un leader centrale che limitasse il proprio potere nelle rispettive province. La mancata conoscenza dell'entroterra argentino, che non aveva mai visitato, il disprezzo per \"gauchos\" e \"provincianos\" non potevano che rendere sempre pi\u00f9 instabile la propria posizione di politico che aveva operato con impegno, ma soltanto per l'\u00e9lite dei cosiddetti \"porte\u00f1os\", di cui faceva parte. Anche la distribuzione dei suoli pubblici, mirata ad uscire dagli ingranaggi del latifondo dei colonizzatori spagnoli, si rivel\u00f2 un fallimento, ricreando paradossalmente il sistema che aveva tentato di eradicare. Le terre passarono nelle mani di poche persone, frenando cos\u00ec l'evoluzione democratica della nazione. Quando Rivadavia divenne presidente, nel 1826, la sua stella era gi\u00e0 tramontata.\nPresidente della Repubblica.\nL'8 febbraio 1826, Rivadavia fu il primo presidente eletto dell'Argentina. Il suo governo ebbe un forte orientamento centralista, fronteggiando la dura opposizione dei federalisti. Un altro problema grave fu la guerra con il Brasile per il possesso del territorio della Banda Oriental, l'odierno Uruguay. Messo in crisi dall'ascesa del Partito Federale e dalle numerose rivolte nei territori provinciali, Rivadavia decise di dimettersi il 29 giugno 1827. Gli successe Vicente L\u00f3pez y Planes. Nel 1829, Rivadavia decise di abbandonare l'Argentina e si esili\u00f2 in Spagna. Ritorn\u00f2 nel paese nel 1834, sperando di riguadagnare ancora il potere, ma fu subito espulso in Brasile. Tornato in Spagna mor\u00ec a Cadice, il 2 settembre 1845. Nelle sue ultime volont\u00e0 chiese che il suo corpo non fosse mai pi\u00f9 rimpatriato a Buenos Aires, n\u00e9 tanto meno a Montevideo.\nNel 1857 i suoi resti furono riportati comunque a Buenos Aires ed inumati in un apposito mausoleo situato nel centro di plaza Miserere."}
{"id": "2381793", "revid": "88740", "url": "https://it.wikipedia.org/wiki?curid=2381793", "title": "Contea di Sicilia", "text": "La Contea di Sicilia esistette dal 1061, poi denominata Gran Contea dal 1071, anno in cui Ruggero I di Sicilia divenne Gran conte, fino al 1130, anno in cui Ruggero II di Sicilia la un\u00ec al Ducato di Puglia e Calabria, creando il Regno di Sicilia. Fu uno Stato sovrano ed indipendente, fondato sotto investitura papale dal capostipite normanno che comprendeva la Sicilia e Malta. Era governata dal \"Gran Conte\".\nStoria.\nRoberto il Guiscardo, duca di Puglia e Calabria, aveva ricevuto il titolo di \"dux Siciliae\" nel 1059 da Papa Niccol\u00f2 II come incoraggiamento per riconquistare l'isola togliendola ai musulmani. I normanni dalla Calabria sbarcarono nell'isola nel 1060.\nLa \"Grancontea\" cominci\u00f2 a formarsi durante la riconquista cristiana della Sicilia (1061-91) dagli emirati musulmani che erano stati istituiti nel 948 dopo la completa conquista dell'isola dai bizantini.\nDopo che i musulmani sconfitti furono scacciati o incorporati nei ranghi militari normanni, ci fu un ulteriore periodo di transizione per la Contea ed i siciliani.\nLa Contea di Sicilia fu creata formalmente da Roberto il Guiscardo nel 1071 per il suo fratello minore Ruggero, conte di Calabria, che invest\u00ec del titolo di \"Gran conte\" e gli diede piena giurisdizione sull'isola, ad eccezione di Messina e il Val Demone, che Roberto tenne per se stesso.\nLa conquista.\nNel 1061 Messina fu la prima conquista normanna nell'isola, e negli anni successivi altre parti della Sicilia orientale.\nNel 1072 ci fu la caduta di Palermo - capitale dell'emirato e futura capitale della Contea - nel 1086 cadde Siracusa. Ruggero si trov\u00f2 a governare una contea che comprendeva territori non ancora conquistati.\nNel febbraio 1091 la conquista della Sicilia fu completata con la presa di Noto.\nLa conquista di Malta inizi\u00f2 pi\u00f9 tardi quello stesso anno e fu completata nel 1127, quando gli amministratori arabi dell'isola furono espulsi.\nRoberto il Guiscardo morto nel 1085, lasci\u00f2 Ruggero in ambigui rapporti con i suoi successori del ducato di Puglia e Calabria. Ruggero pass\u00f2 in Puglia a ricomporre le contese nate tra i figli del Guiscardo, Ruggero e Boemondo; ne ebbe in ricompensa quella met\u00e0 di Calabria che Roberto aveva tenuta sotto il suo impero.\nNel 1097 Mazara del Vallo ospit\u00f2 la prima assise della Gran Contea, allora itinerante, che viene coniderata uno dei primi parlamenti della storia, il futuro Parlamento siciliano.\nVerso il regno.\nQuando Ruggero I mor\u00ec nel 1101, aveva trasformato l'isola in uno stato eterogeneo, per lingua, costumi e religioni, ma unito nella lealt\u00e0 verso gli Altavilla.\nIl suo successore, Ruggero II, nato in Italia e figlio di un'italiana, fu affidato alla reggenza della madre Adelasia del Vasto, mentre il capo dell'amministrazione era Cristodulo.\nRaggiunta la maggiore et\u00e0 entr\u00f2 presto in conflitto con il cugino Guglielmo II di Puglia.\nGrazie alla mediazione di Papa Callisto II ed in cambio dell'aiuto contro una ribellione guidata da Giordano di Ariano, nel 1121 Guglielmo, che non aveva figli, cedette i territori siciliani a Ruggero e lo design\u00f2 anche suo erede.\nAlla morte di Guglielmo nel 1127, Ruggero eredit\u00f2 il ducato di Puglia e Calabria; nonostante la contrariet\u00e0 di papa Onorio II, in tre anni egli riun\u00ec i suoi possedimenti, aggiungendo Capua, Napoli, Amalfi e Salerno. Il 27 settembre 1130 una bolla dell'antipapa Anacleto II lo fece Re di Sicilia. L'incoronazione di Ruggero avvenne a Palermo, \"Prima Sedes, Corona Regis et Regni Caput\", il 25 dicembre 1130, riunendo tutto il Meridione sotto la sua autorit\u00e0 e creando cos\u00ec il Regno di Sicilia che divenne il terzo tra i grandi stati d'Europa.\nLista dei Gran Conte.\nNel 1059 papa Niccol\u00f2 II invest\u00ec ufficialmente Roberto il Guiscardo del titolo di \"Duca di Puglia, Calabria e Sicilia\", quando quest'ultima ancora in mano ai musulmani. Roberto Il Guiscardo tenne l'isola dal 1061 fino al 1071 quando il duca la concesse come contea autonoma a suo fratello Ruggero."}
{"id": "2381795", "revid": "599", "url": "https://it.wikipedia.org/wiki?curid=2381795", "title": "No\u00ebl-Saint-Martin", "text": ""}
{"id": "2381797", "revid": "51323", "url": "https://it.wikipedia.org/wiki?curid=2381797", "title": "Dunaszerdahely", "text": ""}
{"id": "2381798", "revid": "599013", "url": "https://it.wikipedia.org/wiki?curid=2381798", "title": "Brit Pettersen", "text": "Biografia.\nIn Coppa del Mondo ha ottenuto il primo podio nella gara inaugurale della manifestazione, la 10\u00a0km di Klingenthal del 9 gennaio 1982 (2\u00aa), e la prima delle sue dieci vittorie il 12 marzo successivo, nella 20\u00a0km di Falun. Non riusc\u00ec mai a vincere la classifica generale di Coppa, arrivando per due volte seconda (nel 1982 dietro alla connazionale Berit Aunli, nel 1983 dietro alla finlandese Marja-Liisa Kirvesniemi) e per due volte terza.\nConsegu\u00ec il suo risultato pi\u00f9 prestigioso con la vittoria olimpica nella staffetta di , in squadra con Inger Helene Nybr\u00e5ten, Anne Jahren e Berit Aunli. Complessivamente in carriera prese parte a tre edizioni dei Giochi olimpici invernali, (21\u00aa nella 5\u00a0km, 3\u00aa nella staffetta), (6\u00aa nella 5\u00a0km, 3\u00aa nella 10\u00a0km, 6\u00aa nella 20\u00a0km, 1\u00aa nella staffetta) e (11\u00aa nella 5\u00a0km, 14\u00aa nella 10\u00a0km) e a quattro dei Campionati mondiali, vincendo quattro medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nRiconoscimenti.\nNel 1986 fu insignita della Medaglia Holmenkollen."}
{"id": "2381799", "revid": "287204", "url": "https://it.wikipedia.org/wiki?curid=2381799", "title": "Dunajska Streda", "text": ""}
{"id": "2381800", "revid": "369194", "url": "https://it.wikipedia.org/wiki?curid=2381800", "title": "San Jorge", "text": "Il toponimo San Jorge, versione lingua spagnola di San Giorgio, pu\u00f2 riferirsi a diverse localit\u00e0:"}
{"id": "2381801", "revid": "51323", "url": "https://it.wikipedia.org/wiki?curid=2381801", "title": "Niedermarkt", "text": ""}
{"id": "2381808", "revid": "1005847", "url": "https://it.wikipedia.org/wiki?curid=2381808", "title": "Presidente dell'Egitto", "text": ""}
{"id": "2381809", "revid": "599", "url": "https://it.wikipedia.org/wiki?curid=2381809", "title": "Adh\u00e9mar de Saint-Venant", "text": ""}
{"id": "2381811", "revid": "125888479", "url": "https://it.wikipedia.org/wiki?curid=2381811", "title": "Mangasci\u00e0 Giovanni", "text": "Biografia.\nIl ras Mangasci\u00e0 del Tigrai era il figlio illegittimo del negus Giovanni IV d'Etiopia. Alla morte del padre, nel marzo del 1889, tent\u00f2 di succedergli (come peraltro previsto dalle ultime volont\u00e0 del padre che lo nominavano erede), ma dovette soccombere all'altro pretendente, Menelik II, che godeva dell'appoggio del governo italiano.\nL'aiuto italiano a Menelik II non era disinteressato ed ebbe come contropartita il noto Trattato di Uccialli (2 maggio 1889), un accordo di alleanza e collaborazione in politica estera che nelle intenzioni italiane doveva favorire la penetrazione nel Tigrai.\nMenelik II si fece incoronare imperatore a Entotto il 3 novembre dello stesso anno, dopodich\u00e9 marci\u00f2 con un esercito di 130.000 uomini verso il Tigrai per sottomettere Mangasci\u00e0. L'offensiva si rivel\u00f2 pi\u00f9 difficile del previsto e Menelik II si vide obbligato a cercare uno sbocco diplomatico. L'accordo con Mangasci\u00e0 venne siglato e quest'ultimo, sottomettendosi, ricevette il Tigrai meridionale mentre Menelik II torn\u00f2 nello Scioa.\nI rapporti italiani con Menelik II non si mantennero idilliaci a lungo e la nuova situazione spinse il governo italiano a rivedere il suo appoggio al nuovo negus e a cercare contatti ed alleanze con ras Mangasci\u00e0. Frutto di tale nuova politica fu il convegno di Mar\u00e8b, del 6 dicembre 1891, in cui vennero fissati accordi con il ras Mangasci\u00e0. La nuova configurazione politica fin\u00ec per rendere ancor pi\u00f9 critiche le relazioni con il negus Menelik II, ma l'esiguo numero di uomini e mezzi, unitamente alla crisi economica che colp\u00ec l'Italia negli anni 1892-93, costrinse le autorit\u00e0 italiane ad un nuovo cambio di politica. Il lavoro diplomatico funzion\u00f2, ma il voltafaccia spiazz\u00f2 le aspirazioni di ras Mangasci\u00e0 il quale, sentendosi tradito dall'Italia, cominci\u00f2 a fomentare la rivolta contro gli Italiani, istigando alla ribellione i ras eritrei che si erano sottomessi all'Italia.\nAll'appello di ras Mangasci\u00e0 rispose Baht\u00e0 Agos, governatore della provincia dell'Acchel\u00e8 Guz\u00e0i in nome dell'Italia, che dichiar\u00f2 il territorio controllato indipendente. La rivolta fu immediatamente soffocata dal maggiore Pietro Toselli, inviato prontamente dal generale Oreste Baratieri. Ras Mangasci\u00e0 tent\u00f2 di nascondere il proprio coinvolgimento in tale rivolta, ma intimato dagli italiani a consegnare i ribelli di H\u00e0lai che si erano rifugiati presso di lui e di muovere, secondo gli accordi a suo tempo presi, contro i Dervisci, fece scadere l'ultimatum senza adempiere ai propri impegni.\nLa risposta di Baratieri fu immediata e le truppe italiane mossero contro ras Mangasci\u00e0 mettendolo il fuga durante la battaglia di Coatit del 1895, di cui \u00e8 noto l'episodio del colpo di cannone esploso dal capitano Ciccodicola che trapass\u00f2 la lussuosa tenda del Ras.\nLa vittoriosa campagna suscit\u00f2 pericolose illusioni in Italia, dove ormai si sperava che la via del Tigrai fosse aperta. Ma ras Mangasci\u00e0 non si era dato per vinto e, sfruttando una nuova alleanza con Menelik II, indispettito da divergenze interpretative sul Trattato di Uccialli, si lanci\u00f2 contro gli italiani nella battaglia di Adua, in cui le truppe tigrine agli ordini suoi e di ras Alula decimarono gli italiani, costringendoli alla ritirata con moltissime perdite.\nLa vendetta di ras Mangasci\u00e0 fu durissima. Egli infatti pretese ed ottenne, con riguardo ai prigionieri \u00e0scari, e nonostante la contrariet\u00e0 di Menelik II, l'applicazione della \"legge\" che prevedeva per i traditori il taglio della mano destra e della gamba sinistra. Ras Mangasci\u00e0 volle anche che i nomi dei traditori venissero incisi sulle mura della chiesa copta di Axum.\nNonostante il trionfo contro i nemici italiani, ras Mangasci\u00e0 si impegn\u00f2 nuovamente in aspre lotte interne, dapprima contro ras Maconnen e successivamente di nuovo contro Menelik II, il quale nel 1899 lo sottomise definitivamente imprigionandolo fino alla sua morte, che giunse probabilmente nell'anno 1907."}
{"id": "2381814", "revid": "599", "url": "https://it.wikipedia.org/wiki?curid=2381814", "title": "Adhemar de Saint-Venant", "text": ""}
{"id": "2381827", "revid": "181699", "url": "https://it.wikipedia.org/wiki?curid=2381827", "title": "Easy Jazz Neapolitan Song", "text": "Easy Jazz Neapolitan Song \u00e8 il diciassettesimo album di Bobby Solo, prodotto da Francesco Digilio e pubblicato da Sifare edizioni musicali e Rai Trade."}
{"id": "2381832", "revid": "1543377", "url": "https://it.wikipedia.org/wiki?curid=2381832", "title": "Volkswagen-Arena", "text": "La Volkswagen-Arena \u00e8 uno stadio di calcio di Wolfsburg, citt\u00e0 della Bassa Sassonia, in Germania. Inaugurato nel 2002, ha una capienza di 30.000 posti e ospita le partite casalinghe del , che prima si tenevano nel VfL-Stadion am Elsterweg. Appartiene alla Volkswagen AG.\nHa ospitato la prima partita della il 1\u00ba luglio 2003 contro il (4-1).\nIl 3 luglio 2005, la struttura ha ospitato una tappa del The Encore Tour di Anastacia.\nDa gennaio 2017 \u00e8 il primo stadio in Bundesliga dotato di un impianto di illuminazione LED, fornito dall'azienda Philips."}
{"id": "2381833", "revid": "33751", "url": "https://it.wikipedia.org/wiki?curid=2381833", "title": "Volkswagen Arena", "text": ""}
{"id": "2381835", "revid": "1543377", "url": "https://it.wikipedia.org/wiki?curid=2381835", "title": "Philippe Entremont", "text": "Nacque da una famiglia di musicisti: sua madre era pianista e suo padre, il violinista Jean Entremont, era direttore d'orchestra al Grand Th\u00e9atre de Reims."}
{"id": "2381836", "revid": "767487", "url": "https://it.wikipedia.org/wiki?curid=2381836", "title": "San Jorge (Samar)", "text": "San Jorge \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nSan Jorge \u00e8 formata da 41 baranggay:"}
{"id": "2381839", "revid": "33689", "url": "https://it.wikipedia.org/wiki?curid=2381839", "title": "Odometro (strumentazione)", "text": ""}
{"id": "2381840", "revid": "108554420", "url": "https://it.wikipedia.org/wiki?curid=2381840", "title": "Toton", "text": "Toton \u00e8 una piccola citt\u00e0 nel Nottinghamshire, situato a sud-ovest di Nottingham. Essa fa parte dell'area urbana di Nottingham, e si trova nel comune di Broxtowe. Fino al 1974 faceva parte del Distretto urbano di Beeston e Stapleford.\nGeografia fisica.\nToton \u00e8 molto vicina a citt\u00e0 come Chilwell, Stapleford, Attenborough e Long Eaton.\nStoria.\nSebbene il villaggio di Toton esiste almeno dall'epoca della conquista normanna dell'Inghilterra, si sa poco della sua storia. Rimangono pochi dei vecchi edifici e la maggior parte degli alloggi appartiene al XX secolo.\nArchitetture religiose.\nToton ha tre chiese: San Pietro (Chiesa d'Inghilterra), la Chiesa di Ges\u00f9 Cristo dei santi degli ultimi giorni e la Hall del metodismo."}
{"id": "2381841", "revid": "123914959", "url": "https://it.wikipedia.org/wiki?curid=2381841", "title": "Sean Maguire", "text": "Carriera.\nSean Maguire arriva alla popolarit\u00e0 nel 1988, quando all'et\u00e0 di undici anni interpreta il ruolo di \"Tegs\" Redcliffe nella serie televisiva per bambini della BBC, nel quale continua a lavorare nel 1992. Per un breve periodo, dopo aver lasciato \"Grange Hill\", ha interpretato il ruolo di Aidean Brosman in \"EastEnders\".\nMaguire \u00e8 anche apparso in numerosi film cinematografici, fra cui il ruolo pi\u00f9 celebre \u00e8 finora quello di Leonida in \"3ciento - Chi l'ha duro... la vince\", parodia di \"300\" del 2008. Inoltre Maguire ha anche intrapreso una carriera da cantante, che l'ha portato a pubblicare tre album. Il suo miglior successo \u00e8 stato \"Good Day\", che raggiunse la posizione numero 12 della \"Billboard Hot 100\" nel maggio 1996. Dal 2013 entra nel cast di \"C'era una volta\" nei panni di Robin Hood. Riprende il ruolo, solo per un episodio, nella serie spin off C'era una volta nel Paese delle Meraviglie \nDoppiatori italiani.\nNelle versioni in italiano dei suoi film, Sean Maguire \u00e8 stato doppiato da:"}
{"id": "2381845", "revid": "33689", "url": "https://it.wikipedia.org/wiki?curid=2381845", "title": "Odon", "text": ""}
{"id": "2381847", "revid": "767487", "url": "https://it.wikipedia.org/wiki?curid=2381847", "title": "San Jose de Buan", "text": "San Jose de Buan \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nSan Jose de Buan \u00e8 formata da 14 baranggay:"}
{"id": "2381848", "revid": "110157", "url": "https://it.wikipedia.org/wiki?curid=2381848", "title": "Voci Off", "text": "Voci Off \u00e8 stata una rivista cinematografica pubblicata a Bologna dall'omonima associazione culturale e diretta da Andrea Romeo, distribuita nelle librerie italiane tra l'aprile del 1995(numero 1) e il giugno del 1999 (numero 19).\nOltre all'edizione cartacea, la rivista era presente anche online, prima su Hynet.it e poi sul portale \"Clarence\".\nContenuti.\nDiretta dal giornalista e critico cinematografico Andrea Romeo, la rivista ha esplorato molti dei temi e degli autori del cinema anni '90: l'innovazione del cinema digitale, l'onda pulp, il nuovo fenomeno dei telefilm, Quentin Tarantino, Gregg Araki, Danny Boyle, Takeshi Kitano, Baz Luhrmann, Terry Gilliam, Jean-Pierre Jeunet, Lars von Trier."}
{"id": "2381850", "revid": "22475", "url": "https://it.wikipedia.org/wiki?curid=2381850", "title": "Vladimir de Pachmann", "text": "Biografia.\nPachmann nacque nell'odierna Ucraina. Studi\u00f2 musica alla Universit\u00e4t f\u00fcr Musik und darstellende Kunst Wien, con Josef Dachs (allievo di Karl Tausig) pianoforte e con Anton Bruckner teoria musicale. Fece il suo debutto ad Odessa nel 1869, ma fino al 1882 fece rare apparizioni in pubblico, impiegando questo tempo nel proseguimento degli studi. Successivamente, inizi\u00f2 a girare per l'Europa e poi per gli Stati Uniti, venendo acclamato come una star dei suoi tempi.\nPachmann fu uno dei primi pianisti a registrare sue composizioni, iniziando nel 1906 con registrazioni per la \"Welte-Mignon\" e nel 1907 con dischi per il \"gramophone\".\nFu anche famoso per il suo modo, plateale, di gesticolare durante le esecuzioni, attirando su di s\u00e9 l'interesse dell'uditorio. La \"Encyclop\u00e6dia Britannica Eleventh Edition\" dice, circa il suo modo di suonare: \"la festosit\u00e0 dei suoi gesti\", mentre il critico James Huneker lo soprannomin\u00f2 \"Chopinzee\", e George Bernard Shaw disse che egli \"dava la ben nota sua pantomima, con accompagnamento di Fryderyk Chopin.\"\nI suoi programmi comprendevano pressoch\u00e9 esclusivamente musiche di Chopin, e solo occasionalmente brani di Bach, Scarlatti, Beethoven, Mendelssohn, Schumann e Liszt. Detestava Brahms: dopo un concerto, disse a Ern\u0151 Dohn\u00e1nyi: \u00abVoi suonate Brahms magnificamente, ma egli non lo merita\u00bb.\nMor\u00ec a Roma nel 1933."}
{"id": "2381852", "revid": "838137", "url": "https://it.wikipedia.org/wiki?curid=2381852", "title": "Pallamano ai XVI Giochi del Mediterraneo", "text": "I tornei di pallamano ai XVI Giochi del Mediterraneo si sono svolti dal 26 giugno al 5 luglio 2009 nei seguenti impianti:\nOgni Paese, per ciascun torneo, ha potuto iscrivere una squadra di 16 giocatori.\nCalendario.\nLe gare seguiranno il seguente calendario:\nRegolamento.\nIl regolamento ufficiale del torneo \u00e8 quello approvato dalla IHF e in vigore al 1\u00ba gennaio 2009. Saranno assegnati i punteggi come segue:\nIn caso di parit\u00e0 al termine della fase a gironi, le classifiche verranno determinate seguendo i regolamenti tecnici IHF. La parit\u00e0 alla fine di uno scontro diretto vede l'applicazione dei regolamenti tecnici dell'IHF, per classificare opportunamente le squadre.\nSorteggio.\nIl sorteggio \u00e8 avvenuto presso l'auditorium dell'Universit\u00e0 degli Studi \"Gabriele D'Annunzio\" il 5 maggio 2009, durante una cerimonia dedicata ai sorteggi dei gironi per i tornei degli sport di squadra. Il sorteggio \u00e8 stato effettuato Franco Chionchio per quanto riguarda le competizioni maschili, da Maria Di Domenico, ex giocatrice della Pallamano Teramo e della Nazionale femminile.\nSi iscrissero al torneo maschile dieci squadre, suddivise dal Comitato Tecnico in cinque fasce, per la composizione di due gironi da cinque squadre. Per il torneo femminile invece, furono nove le nazionali iscritte, suddivise in quattro fasce per la composizione di due gruppi, uno da cinque e uno da quattro squadre. Nell'estrazione a sorte il Comitato tenne conto del livello delle squadre partecipanti e il risultato ottenuto nella precedente edizione nell'ordine di:"}
{"id": "2381853", "revid": "773636", "url": "https://it.wikipedia.org/wiki?curid=2381853", "title": "Tagounit", "text": "Tagounit \u00e8 una citt\u00e0 del Marocco, nella provincia di Zagora, nella regione di Dr\u00e2a-Tafilalet. La citt\u00e0 \u00e8 sede di un mercato settimanale che si tiene ogni domenica. Il nome \u00e8 di evidente origine berbera. Infatti, in berbero \"tagwnit\" significa \"collina\". Tagounit era conosciuta, negli \"anni di piombo\" perch\u00e9 vi era installato, all'interno di un antico ksar del pasci\u00e0 El Glaoui, un centro di detenzione segreto.\nDal 2002, a causa dell'abbassamento della falda freatica, la localit\u00e0 soffre gravi problemi di scarsit\u00e0 d'acqua.\nNon lontano da Tagounit, a una decina di km di distanza, in direzione di M'hamid, all'altezza del Tizi Beni Selmane, sono state ritrovate numerose sepolture antiche a tumulo, di et\u00e0 verosimilmente pre-islamica (Tr\u00e9colle 1954)."}
{"id": "2381857", "revid": "24117852", "url": "https://it.wikipedia.org/wiki?curid=2381857", "title": "RKO Radio Pictures inc.", "text": ""}
{"id": "2381858", "revid": "767487", "url": "https://it.wikipedia.org/wiki?curid=2381858", "title": "San Sebastian (Samar)", "text": "San Sebastian \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nSan Sebastian \u00e8 formata da 14 baranggay:"}
{"id": "2381860", "revid": "599013", "url": "https://it.wikipedia.org/wiki?curid=2381860", "title": "Opus Spiritus Sancti", "text": "L'Opus Spiritus Sancti (letteralmente in italiano \"opera dello Spirito Santo\"; sigla O.S.S.) \u00e8 un'organizzazione cattolica originaria della Germania.\nStoria.\nLe origini del movimento risalgono al 1949, quando Wilhelm Kempf, vescovo di Limburg (in Assia), affid\u00f2 al suo vicario, il sacerdote Bernhard Bendel (1908-1980) un gruppo di laici di Mammolshain, presso K\u00f6nigstein im Taunus, desiderosi di dedicarsi all'apostolato in forma comunitaria.\nIl sodalizio, che prese il nome di \"Opus Spiritus Sancti\", conobbe un rapido sviluppo: il 21 aprile 1950 tre donne appartenenti all'associazione decisero di abbracciare la vita religiosa, dando origine al primo ramo di quello che sarebbe presto diventato un vasto movimento.\nOrganizzazione.\nL'Opus Spiritus Sancti \u00e8 un movimento che comprende cinque rami autonomi tra loro ma che operano in stretta connessione:\nNel 2001 \u00e8 stato innalzato all'episcopato un sacerdote della societ\u00e0 di vita apostolica dell'Opus Spiritus Sancti: Ludovic Minde, eletto vescovo di Kahama. Nel 2014 \u00e8 stato eletto vescovo di Kigoma un altro membro della societ\u00e0: Joseph Mlola.\nDiffusione.\nLe comunit\u00e0 dell'Opus Spiritus Sancti sono presenti in Germania, Stati Uniti d'America, Africa (Tanzania, Malawi, Kenya, Sudafrica, Uganda), India e Filippine."}
{"id": "2381861", "revid": "88740", "url": "https://it.wikipedia.org/wiki?curid=2381861", "title": "Santa Margarita", "text": ""}
{"id": "2381863", "revid": "287204", "url": "https://it.wikipedia.org/wiki?curid=2381863", "title": "Yoshino (fiume)", "text": "Il fiume Yoshino (\u5409\u91ce\u5ddd\"Yoshinogawa\") \u00e8 un fiume dell'isola di Shikoku, Giappone. \u00c8 lungo 194\u00a0km e ha un bacino idrografico di 3.750\u00a0km\u00b2. \u00c8 il secondo fiume pi\u00f9 lungo dell'isola di Shikoku (leggermente inferiore allo Shimanto) ed \u00e8 l'unico fiume il cui bacino idrografico si estende oltre le quattro prefetture di tutta l'isola.\n\u00c8 considerato come uno dei tre grandi fiumi del Giappone con il Tone e il Chikugo, ed \u00e8 soprannominato \"Shikoku Saburo\" nei luoghi in cui nasce.\nIl fiume Yoshino sorge dal monte Kamegamori (\u74f6\u30b1\u68ee) nell'Ino, Prefettura di K\u014dchi. Ad Otoyo gira a nord e attraversa le montagne di Shikoku. La gola, che prende il nome \u014cboke Koboke, \u00e8 una famosa attrazione turistica di Shikoku. Ad Ikeda, Prefettura di Tokushima gira nuovamente a est e si riversa in mare. I suoi principali affluenti sono Ananai, Iya, D\u014dzan, Sadamitsu, e Anabuki."}
{"id": "2381864", "revid": "287204", "url": "https://it.wikipedia.org/wiki?curid=2381864", "title": "Igor' Vital'evi\u010d Savickij", "text": "Collezion\u00f2 durante la sua vita un grande numero di capolavori pittorici delle avanguardie russe ed uzbeke (si stima che la collezione sia di circa 81500 tra disegni e quadri) banditi dalla censura sovietica ed i cui autori furono perseguitati dal regime, spesso imprigionati e deportati.\nLa straordinaria collezione \u00e8 visibile nel museo Savickij di Nukus, capitale del Karakalpakstan, repubblica dell'Uzbekistan. Proprio l'isolamento del Karakalpakstan permise a Savitsky di preservare questi tesori."}
{"id": "2381865", "revid": "367445", "url": "https://it.wikipedia.org/wiki?curid=2381865", "title": "Pluto (Edgar Allan Poe)", "text": ""}
{"id": "2381869", "revid": "287204", "url": "https://it.wikipedia.org/wiki?curid=2381869", "title": "WDMA", "text": "Nelle telecomunicazioni WDMA, (acronimo inglese di Wavelength Division Multiple Access), detto, quando viene utilizzato nelle Lan ottiche, nella versione multifrequenza DWDM (Dense Wavelength Division Multiplexing), \u00e8 un protocollo a livello di collegamento che si occupa di assegnare il canale senza conflitti.\nTramite distribuzione in frequenze (FDM - Frequency Division Multiplexing) si divide lo spettro trasmissivo in due canali di diverse dimensioni:\nInoltre tutti i canali sono divisi in intervalli di tempo, detti slot, che vengono tenuti sincronizzati da un clock comune. \nNel canale dati, ogni n slot (con n numero intero), ce n'\u00e8 uno dedicato alla comunicazione dello stato attuale di occupazione degli slot (ad esempio formula_1).\nEsempio di stazione WDMA.\nOgni stazione rileva le comunicazioni che avvengono sul proprio canale di controllo e si sintonizza sulla lunghezza d'onda del trasmettitore per ricevere i dati.\nUna stazione WDMA \u00e8 composta da:\nTipi di traffico.\nQuesto protocollo supporta tre tipi di traffico:"}
{"id": "2381873", "revid": "729019", "url": "https://it.wikipedia.org/wiki?curid=2381873", "title": "Santa Margarita (Samar)", "text": "Santa Margarita \u00e8 una municipalit\u00e0 di Quarta classe delle Filippine, situata nella Provincia di Samar, nella regione di Visayas Orientale.\nSanta Margarita \u00e8 formata da 36 baranggay:"}
{"id": "2381875", "revid": "729019", "url": "https://it.wikipedia.org/wiki?curid=2381875", "title": "Teano (metropolitana di Roma)", "text": "Teano \u00e8 una fermata della linea C della metropolitana di Roma.\nSi trova all'incrocio tra via Teano e viale Partenope, a circa da via Prenestina, nel quartiere Prenestino-Labicano.\nPresenta un ampio atrio con vetrate poste al livello del piano stradale, in modo da essere illuminato dalla luce solare, progettato per ospitare servizi commerciali ed eventi culturali.\nNei pressi della stazione hanno sede gli uffici della societ\u00e0 titolare dell'intero progetto infrastrutturale, la Metro C S.c.p.A, sita in prossimit\u00e0 dell'incrocio tra via Teano e via dei Gordiani.\nLavori.\nI cantieri sono stati aperti nel luglio 2007. La stazione, , e affidata alla societ\u00e0 di trasporto pubblico romana ATAC per il pre-esercizio il 12 maggio 2015, \u00e8 entrata in servizio il 29 giugno 2015.\n\u00c8 previsto un parcheggio di scambio nei suoi pressi.\nLe banchine della stazione sono sovrapposte, predisponendola per una diramazione diretta a Ponte Mammolo e denominata \"Linea C1\", progetto che, tuttavia, \u00e8 stato accantonato.\nServizi.\nLa stazione dispone di:"}
{"id": "2381877", "revid": "1305887", "url": "https://it.wikipedia.org/wiki?curid=2381877", "title": "Fumetti Disney di Floyd Gottfredson", "text": "Questa \u00e8 la lista completa delle storie Disney realizzate da Floyd Gottfredson. Le date si riferiscono alla prima pubblicazione sui quotidiani negli USA.\nAltre storie.\nSono qui elencate tutte le altre storie (senza Topolino) realizzate da Gottfredson per i quotidiani. Non sono invece citate le strisce o le tavole per le quali Gottfredson si \u00e8 limitato a fare il lettering o ad apporre la firma \"Walt Disney\" e la data, come tutte le strisce della serie \"Mickey Mouse and His Friends\" (1958-1962)."}
{"id": "2381878", "revid": "1013865", "url": "https://it.wikipedia.org/wiki?curid=2381878", "title": "Provincia Meridionale (Sri Lanka)", "text": "La provincia Meridionale dello Sri Lanka \u00e8 una piccola regione che si estende appunto nel meridione dell'isola, basa la sua economia principalmente sulla pesca e l'agricoltura.\nGalle \u00e8 il capoluogo della provincia con una popolazione di circa 99.500 abitanti; si sta assistendo ad un fenomeno migratorio verso le vicine, e pi\u00f9 importanti, citt\u00e0 di Kotte e Colombo.\nDistretti.\nLa provincia comprende tre distretti: "}
{"id": "2381880", "revid": "3535", "url": "https://it.wikipedia.org/wiki?curid=2381880", "title": "Borsa sinoviale", "text": ""}
{"id": "2381883", "revid": "1682541", "url": "https://it.wikipedia.org/wiki?curid=2381883", "title": "Shimanto (fiume)", "text": "Il fiume Shimanto (\u56db\u4e07\u5341\u5ddd) \u00e8 un fiume che scorre nella parte occidentale della Prefettura di K\u014dchi, Giappone. Si sviluppa per 196\u00a0km in lunghezza, con un bacino di 2.270\u00a0km\u00b2.\nPoich\u00e9 il fiume \u00e8 lontano dalle grandi citt\u00e0 e non ha grandi dighe, a volte \u00e8 denominato \"l'ultimo chiaro flusso del Giappone\".\nIl fiume ha anche 47 \"chinkabashi\" (ponti di affondamento), compresi quelli degli affluenti. I chinkabashi sono ponti senza parapetti, in modo da non essere spazzati via dalle inondazioni. La prefettura ha deciso di mantenerli come fossero un patrimonio culturale."}
{"id": "2381884", "revid": "1305772", "url": "https://it.wikipedia.org/wiki?curid=2381884", "title": "Reach for the Sky", "text": ""}
{"id": "2381894", "revid": "211345", "url": "https://it.wikipedia.org/wiki?curid=2381894", "title": "DWDM", "text": ""}
{"id": "2381902", "revid": "834", "url": "https://it.wikipedia.org/wiki?curid=2381902", "title": "Screaming Jets", "text": ""}
{"id": "2381904", "revid": "544909", "url": "https://it.wikipedia.org/wiki?curid=2381904", "title": "All for One", "text": ""}
{"id": "2381906", "revid": "729019", "url": "https://it.wikipedia.org/wiki?curid=2381906", "title": "Barksdale Air Force Base", "text": "La Barksdale Air Force Base \u00e8 un aeroporto militare gestito dalla United States Air Force. Situato nei pressi di Bossier City, a 16 km da Shreveport, la Barksdale AFB si trova nello stato della Louisiana.\nLa base si trova sotto il comando dell'Air Combat Command ed \u00e8 uno dei due aeroporti militari ancora adibiti ad ospitare i Boeing B-52 Stratofortress, i cui equipaggi si addestrano sempre presso la Barksdale AFB. Complessivamente il personale adibito alla base si aggira intorno alle 7\u00a0400 persone, 1\u00a0100 dei quali sono civili.\nAttualmente ospita il 2nd Bomb Wing, il \"2nd Operations Group\", il \"2nd Maintenance Group\", il \"2nd Mission Support Group\", il \"2nd Medical Group\", il museo dell'ottava forza aerea e il 917th Wing.\nStoria.\nDalla nascita alla seconda guerra mondiale.\nLa Barksdale AFB fu costruita in seguito ad un bando pubblicato dall\"'Army Air Corps\" nel 1926 per trovare una nuova base aerea capace di ospitare gli apparecchi che fino ad allora stazionavano presso la base aerea di Fort Crockett in Texas, che da qualche anno risultava insufficiente per ospitare il numero sempre crescente di aerei l\u00ec dislocati. Cos\u00ec la citt\u00e0 di Shreveport, in Louisiana, offr\u00ec la propria disponibilit\u00e0 nell'ospitare la nuova base aerea e mise a disposizione dell'Army Air Corps un appezzamento di terreno che ricopriva una area complessiva di 89\u00a0000 km\u00b2, facendo cos\u00ec della base il pi\u00f9 grande aeroporto militare del tempo.\nI lavori per la costruzione del nuovo aeroporto militare iniziarono il 19 gennaio 1931 e furono completati verso il 31 ottobre 1932, giorno nel quale la struttura fu inaugurata ufficialmente e vide l'arrivo della prima unit\u00e0 militare, il \"20th Pursuit Group\", che si attiv\u00f2 subito in missioni di addestramento e nello sviluppare nuove tecniche di bombardamento e di difesa verso i caccia.\nIl 2 febbraio 1933 la base ricevette il nome di \"Barksdale Airfield\" in onore del tenente Eugene Hoy Barksdale. Nuovi aerei arrivarono quando il \"20th Pursuit Group\" pass\u00f2, insieme al \"3rd Attack Group\", sotto il \"3rd Attack Wing\". Vedere formazioni di Boeing P-26 e Douglas B-18 Bolo sopra i cieli vicino alla base era ormai cosa a cui i cittadini non badavano pi\u00f9.\nNel 1940, in preparazione al combattimento previsto dalla seconda guerra mondiale, si tennero numerosi voli di esercitazione. Una di queste prove vide anche spettatore Dwight D. Eisenhower, che si compiac\u00e8 con gli equipaggi dei 320 aerei che eseguirono la missione di addestramento. Questo tipo di attivit\u00e0 continu\u00f2 per tutto il periodo del conflitto con aerei come il B-26 Marauder e i B-17 Flying Fortress.\nL'arrivo dei grandi bombardieri e il Vietnam.\nDal 1945 al 1949 il Barksdale Airfield divent\u00f2 la sede dell'Air Training Command e dei suoi B-29 Superfortress; nel frattempo, il 13 gennaio 1948, il campo d'aviazione cambi\u00f2 nome nell'attuale \"Barksdale Air Force Base\". In questo periodo la base venne inglobata nello Strategic Air Command che vi dispieg\u00f2 aerei come i B-47 Stratojet e i KC-97 Stratofreighter del \"301st\" e \"376th Bomb Wing\", che cedettero il posto, nel 1957 e 1958, ai B-52 e ai KC-135 Stratotanker.\nCon l'avvento della guerra del Vietnam giunse il 2nd Bomb Wing che si dedic\u00f2 totalmente al trasferimento dei velivoli nel teatro delle operazioni, partecipando anche all'operazione Arc Light e Young Tiger. Gli equipaggi tornarono alla base nell'ottobre 1973.\nA partire dal 1975 la \"Second Air Force\" lascia spazio alla \"Eight Air Force\", e nel 1981 arrivano i primi KC-10 Extender. L'attivit\u00e0 operativa continu\u00f2 con normali voli di routine.\nDal 1972 al 1992 la Barksdale AFB fu la sede dello \"Strategic Air Command Bombing and Navigation Competition\", una gara che vedeva impegnati i migliori equipaggi dei bombardieri e degli aerei da rifornimento in volo eseguire missioni in tutti gli Stati Uniti, per poi essere eventualmente premiati alla Barksdale AFB in base al punteggio ottenuto.\nDagli anni novanta ad oggi.\nLa base ebbe un ruolo di primo piano anche nell'invasione statunitense di Panama, nell'operazione Desert Shield e in Desert Storm, quando sette B-52 iniziarono la campagna di bombardamento dell'Iraq compiendo la pi\u00f9 lunga missione militare fino a quel momento: 35 ore di volo.\nNel marzo 1992 due B-52 e un KC-10 con i relativi equipaggi volarono verso la base aerea russa di Dyagilevo per un gemellaggio, e due mesi dopo i russi ricambiarono con la visita di due Tu-95, un An-124 Ruslan e 58 avieri. Questi incontri continuarono nel 1994 quando la VVS (l'aviazione militare russa) invi\u00f2 un Tu-95 e un Il-78; nello stesso anno un B-52 e un KC-10 si recarono in Ucraina, alla base aerea di Poltava, per un gemellaggio con la Viys'kovo-Povitriani Syly Ukrayiny (l'aviazione militare ucraina).\nIl 1996 vide nuovamente il personale della base USAF impegnato a condurre l'operazione Desert Strike, distruggendo alcune postazioni di missili terra-aria iracheni, in risposta agli attacchi nei confronti dei Curdi ordinati da Saddam Hussein. Ancora, nel novembre 1997, numerosi aerei ed equipaggi mossero verso l'isola inglese di Diego Garcia come monito all'Iraq di non compiere ulteriori passi falsi; ma nel 1998 si dovette procedere ad un bombardamento di tre giorni contro le strutture del regime iracheno (operazione Desert Fox) a causa degli ostacoli creati al lavoro degli ispettori ONU.\nNel 1999 gli attacchi serbi nei confronti degli albanesi in Kosovo obbligarono i B-52 della base in Louisiana a volare nel Regno Unito e condurre da qui operazioni militari nell'ambito dell'operazione Allied Force.\nAvvicinandoci agli anni pi\u00f9 recenti, dopo gli attentati dell'11 settembre 2001, la base venne consacrata alla guerra al terrorismo e alle vicende belliche che ne seguirono (operazione Enduring Freedom e Iraqi Freedom).\nAttualmente La Barksdale Air Force Base ospita il 2nd Bomb Wing, il \"2nd Operations Group\", il \"2nd Maintenance Group\", il \"2nd Mission Support Group\", il \"2nd Medical Group\", il museo dell'ottava forza aerea e il 917th Wing di riserva."}
{"id": "2381909", "revid": "363672", "url": "https://it.wikipedia.org/wiki?curid=2381909", "title": "Barksdale AFB", "text": ""}
{"id": "2381913", "revid": "1568601", "url": "https://it.wikipedia.org/wiki?curid=2381913", "title": "Chikugo (fiume)", "text": "Il fiume Chikugo \u00e8 un fiume giapponese che scorre attraverso la Prefettura di Kumamoto, Prefettura di \u014cita, Prefettura di Fukuoka e Prefettura di Saga. Con una lunghezza totale di 143\u00a0km, \u00e8 il fiume pi\u00f9 lungo dell'isola di Ky\u016bsh\u016b. Sorge sul monte Aso. \u00c8 anche soprannominato \"Chikushijir\u014d\".\nLa parte superiore del fiume \u00e8 importante per la silvicoltura mentre la parte inferiore \u00e8 importante per l'agricoltura locale, fornendo un'irrigazione di circa 400\u00a0km\u00b2. Il fiume \u00e8 anche importante per l'industria, con venti impianti di energia elettrica che sono situati lungo le sponde del fiume Chikugo, cos\u00ec come le principali citt\u00e0 di Kurume nella prefettura di Fukuoka. \nRiconoscendo la necessit\u00e0 di soddisfare le diverse esigenze delle varie comunit\u00e0 lungo il fiume, il ministero giapponese addetto a ci\u00f2 ha designato il fiume Chikugo (insieme a sei altri sistemi fluviali in Giappone) come un \"Water Resources Development River System\" con un piano di utilizzo per sviluppare le risorse del fiume.\nIl Chikugogawa Onsen Fireworks, che si tiene ogni anno il 28 luglio, \u00e8 il pi\u00f9 grande spettacolo pirotecnico in tutta l'isola di Ky\u016bsh\u016b. L'evento \u00e8 nato nel 1650."}
{"id": "2381915", "revid": "1305772", "url": "https://it.wikipedia.org/wiki?curid=2381915", "title": "One for All", "text": ""}
{"id": "2381919", "revid": "486946", "url": "https://it.wikipedia.org/wiki?curid=2381919", "title": "Dain II Piediferro", "text": ""}
{"id": "2381920", "revid": "712828", "url": "https://it.wikipedia.org/wiki?curid=2381920", "title": "Popolo di Durin", "text": ""}
{"id": "2381921", "revid": "767487", "url": "https://it.wikipedia.org/wiki?curid=2381921", "title": "Smokie", "text": "Gli Smokie sono un gruppo musicale di rock britannico, che ha goduto di una buona popolarit\u00e0 in Europa negli anni '70.\nStoria.\nIl gruppo, originariamente chiamato The Yen e in seguito Essence, fu formato nel 1965, ed era composto da Chris Norman (nato il 25 ottobre 1950 a Redcar, Yorkshire), Terry Uttley (nato il 9 giugno 1951 a Birkenshaw), Alan Silson (nato il 21 giugno 1951 nello Yorkshire) e Ron Kelly (nato nel 1952).\nNel maggio 1968 si rinominarono The Elizabethans e nell'autunno dello stesso anno Kelly lasci\u00f2 il gruppo. Nell'agosto del 1969 realizzarono due canzoni per un programma della BBC.\nNel 1973 Ron Kelly lasci\u00f2 il gruppo, cos\u00ec si aggiunse Pete Spencer (nato il 13 ottobre 1948 a Bradford) alla batteria.\nNel 1975 esce il loro album di debutto, \"Pass It Around\", con cui raggiunsero la popolarit\u00e0, ma nel 1982 con l'insuccesso dell'album \"Strangers in Paradise\" comincer\u00e0 il loro declino, e nel 1986 Chris Norman, il componente fondamentale, lasci\u00f2 il gruppo. Oggi l'unico membro originale rimasto \u00e8 Terry Uttley, mentre gli altri, una volta che lasciavano il gruppo, sono stati sostituiti. Anche Chris Norman \u00e8 ancora attivo con il suo gruppo e fa concerti in tutto il mondo."}
{"id": "2381922", "revid": "1494169", "url": "https://it.wikipedia.org/wiki?curid=2381922", "title": "Burbach", "text": ""}
{"id": "2381923", "revid": "709565", "url": "https://it.wikipedia.org/wiki?curid=2381923", "title": "Undeniable", "text": "Undeniable (\"innegabile\" in lingua inglese) pu\u00f2 riferirsi a:"}
{"id": "2381930", "revid": "834", "url": "https://it.wikipedia.org/wiki?curid=2381930", "title": "Raven Symon\u00e9 (album)", "text": ""}
{"id": "2381931", "revid": "436907", "url": "https://it.wikipedia.org/wiki?curid=2381931", "title": "Wind It Up (Rewound)", "text": "Wind It Up (Rewound) \u00e8 un singolo del gruppo musicale britannico The Prodigy, pubblicato il 29 marzo 1993 come quinto estratto dal primo album in studio \"Experience\".\nLa canzone.\nSi tratta di un remix del brano \"Wind It Up\" caratterizzato da una maggiore distorsione sonora rispetto alla versione originaria."}
{"id": "2381935", "revid": "36426", "url": "https://it.wikipedia.org/wiki?curid=2381935", "title": "Vite de' pi\u00f9 eccellenti pittori, scultori e architettori", "text": ""}
{"id": "2381936", "revid": "991694", "url": "https://it.wikipedia.org/wiki?curid=2381936", "title": "Fuso orario di Greenwich", "text": ""}
{"id": "2381938", "revid": "28592", "url": "https://it.wikipedia.org/wiki?curid=2381938", "title": "Osservatorio reale di Greenwich", "text": ""}
{"id": "2381944", "revid": "834", "url": "https://it.wikipedia.org/wiki?curid=2381944", "title": "Red Hot Chili Peppers (album)", "text": ""}
{"id": "2381946", "revid": "392652", "url": "https://it.wikipedia.org/wiki?curid=2381946", "title": "Nokia 3210", "text": "Il Nokia 3210 fu un cellulare dual-band prodotto dalla Nokia a partire dal 1999. Il dispositivo presentava un design pi\u00f9 largo in corrispondenza dello schermo e pi\u00f9 stretto all'altezza della tastiera ed era dotato di un display grafico in bianco e nero, retroilluminato.\nLe caratteristiche dell'antenna interna (tra il 1998 e il 2002 la maggior parte dei cellulari era dotato di una piccola antenna sporgente) e della scrittura facilitata T9 (il 3210 era tra i primi terminali ad integrare questa funzione) diedero a questo modello un grande successo commerciale specialmente in Europa e nell'America del Nord. Il successo del Nokia 3210 pu\u00f2 anche essere attribuito al fatto che la campagna pubblicitaria di questo cellulare era indirizzata soprattutto ai ragazzi. I tre giochi inclusi, le cover intercambiabili, la creazione di una suoneria personalizzata e i prezzi molto competitivi resero questo modello ancora pi\u00f9 popolare, soprattutto fra i ragazzi dai 15 ai 25 anni.\nLa tastiera (con tasti di plastica rigida, di discrete dimensioni e dalla buona risposta) presentava, oltre ai 10 tasti dei numeri ed ai due tasti * e #, un tasto \"C\" (per cancellare il testo digitato e tornare indietro nei men\u00f9), un doppio tasto di freccia a due direzioni (tasti di scorrimento) ed un tasto centrale, detto \"Nokia Navi\", con il quale era possibile eseguire la funzione selezionata sul display. Sul lato superiore era presente il tasto che permetteva l'accensione e lo spegnimento del telefono, oltre che l'attivazione o disabilitazione dei toni.\nLa suoneria personalizzata con il \"compositore\" (basato sull'uso delle note musicali anglosassoni) poteva poi essere inviata via SMS ad altri cellulari compatibili con lo stesso tipo di suonerie, anche se sprovvisti dell'editor. Potevano venire memorizzate una suoneria personalizzata ed una ricevuta, oltre ovviamente a tutte quelle predefinite e immodificabili. Le suonerie erano monofoniche.\nI giochi inclusi erano \"Snake\", \"Memory\" e \"Logic\". I numeri di telefono potevano venire memorizzati unicamente sulla scheda SIM, senza la quale non era possibile accedere ad alcuna funzionalit\u00e0 dell'apparecchio."}
{"id": "2381952", "revid": "28592", "url": "https://it.wikipedia.org/wiki?curid=2381952", "title": "Fuso orario di Roma", "text": ""}
{"id": "2381954", "revid": "1543377", "url": "https://it.wikipedia.org/wiki?curid=2381954", "title": "Gran Premio del Brasile 1995", "text": "Il Gran Premio del Brasile 1995 \u00e8 stata la prima prova del mondiale 1995, disputata il 26 marzo 1995 sul Circuito di Interlagos. Vide la vittoria di Michael Schumacher su Benetton-Renault, seguito da David Coulthard e da Gerhard Berger. Damon Hill, partito dalla pole, usc\u00ec di pista al trentesimo giro, apparentemente a causa di problemi alla frizione, ma solo successive analisi evidenziarono la rottura di una sospensione.\nDopo varie ore dal termine della gara Schumacher e Coulthard vennero esclusi dalla classifica, in quanto la benzina delle loro vetture era irregolare e avrebbe permesso ai due piloti di essere pi\u00f9 veloci. Berger fu dichiarato vincitore, ma i due team, che avevano fatto appello, riuscirono a sovvertire la precedente sentenza e a riavere i punti nel campionato piloti, ma non in quello costruttori. La Ferrari si disse delusa dalla sentenza e Berger espresse abbastanza duramente la sua amarezza riguardo all'episodio.\nVigilia.\nIl Gran Premio del Brasile fu la prima gara della stagione dopo quattro mesi di sosta. Durante l'inverno, si cerc\u00f2 di rimediare alle irregolarit\u00e0 dell'asfalto, ma per tutto il week-end i piloti si lamentarono, in particolar modo Berger, Coulthard e Barrichello, in quanto, dal loro punto di vista, la situazione era peggiore rispetto a quella dell'anno passato. Anche Heinz-Harald Frentzen ebbe problemi con l'asfalto troppo ondulato, che ritenne responsabile del fatto che la sua vettura avesse fornito pessime prestazione per tutto il fine settimana.\nIn occasione poi della morte di Ayrton Senna vennero organizzate varie iniziative, tra cui una parata da parte dei piloti, uno spettacolo di fuochi d'artificio e un'esibizione della For\u00e7a A\u00e9rea Brasileira. La citt\u00e0 di San Paolo aveva poi autorizzato un cambio del nome dell'autodromo a favore del pilota brasiliano, ma la famiglia di Carlos Pace, a cui \u00e8 dedicato l'impianto sportivo si oppose. Nonostante queste iniziative, per\u00f2, il pubblico presente era inferiore rispetto agli anni precedenti, soprattutto durante le prove libere e le qualifiche, ma non durante la gara.\nDa cinque mesi, poi, si era sviluppato un conflitto che vedeva opposti la FIA e la Grand Prix Drivers' Association, guidata da Gerhard Berger e Michael Schumacher. I contrasti riguardavano i termini di concessione della Superlicenza e il fatto che la Federazione volesse controllare i diritti di immagine dei piloti, limitando anche le loro possibilit\u00e0 di richiedere un risarcimento danni in caso di incidente. A poche ore dall'inizio della stagione Schumacher, Hill, Berger, Alesi, Brundle e Mansell annunciarono la loro intenzione di non firmare l'accordo. Di fronte alla minaccia di un boicottaggio dei maggiori favoriti per la lotta al titolo mondiale, Max Mosley fu costretto a modificare le proprie richieste. I rischi legati alla partenza del campionato vennero quindi scongiurati e tutti i piloti assicurarono la loro partecipazione al campionato. Sebbene, poi, fossero state rilasciate 14 Superlicenze per i costruttori e 28 per i piloti, il team Larrousse, che aveva ingaggiato \u00c9ric Bernard e Christophe Bouchut, non si present\u00f2 a nessuna delle sessioni previste per il fine settimana. Questo fu dovuto infatti a problemi economici: durante il periodo antecedente alla gara, con il governo francese che non forn\u00ec aiuti e con i telai non ancora costruiti, il proprietario G\u00e9rard Larrousse annunci\u00f2 che la sua squadra non avrebbe potuto prendere parte alle prime due corse e sperava di poter partecipare al campionato dal Gran Premio di San Marino in poi. Il team aveva, infatti, un bilancio in passivo di oltre 30 milioni di franchi gi\u00e0 dal termine della stagione 1993.\nInoltre la costruzione di alcune vetture fu completata solo poco prima dell'inizio della stagione; i telai della Footwork FA16 e della Simtek S951 arrivarono al primo appuntamento mondiale senza alcun test preliminare.\nPer quanto riguarda i piloti, invece, l'unico vero debuttante era il brasiliano Pedro Diniz, mentre Andrea Montermini, che non aveva mai preso parte a nessuna gara, aveva comunque disputato le qualifiche del Gran Premio di Spagna 1994, durante le quali sub\u00ec un infortunio alle gambe. Salo e Schiattarella avevano partecipato a due Gran Premi, mentre Taki Inoue a uno.\nSul fronte del campionato, Michael Schumacher e Damon Hill, rispettivamente su Benetton e Williams, venivano considerati i favoriti per la vittoria del titolo mondiale. Bernard Dudot, ingegnere della Renault, disse comunque che la Williams era pi\u00f9 preparata della rivale Benetton, in quanto quest'ultima aveva effettuato un cambio di propulsore passando dal Ford al motore francese. Hill, inoltre, arriv\u00f2 all'evento con un vantaggio psicologico dato dall'aver realizzato i migliori tempi durante i test pre-stagione disputatisi all'Estoril. Il team inglese, inoltre aveva completato pi\u00f9 chilometri, mentre la scuderia di Schumacher ed Herbert aveva incontrato alcuni problemi di affidabilit\u00e0.\nAll'inizio della nuova stagione, l'attenzione era focalizzata sulla McLaren e sul pilota Nigel Mansell. Inizialmente venne annunciata la partecipazione dell'inglese come compagno di squadra di Mika H\u00e4kkinen fin dalla prima gara, ma una settimana prima del Gran Premio il suo team diffuse un comunicato in cui affermava che Mansell non avrebbe preso parte alle prime due corse della stagione perch\u00e9 non riusciva ad entrare nella vettura. L'arrivo dell'inglese alla McLaren era stato propiziato dalle pressioni degli sponsor, soprattutto la Marlboro. Il suo posto venne quindi preso da Mark Blundell, tester della squadra, mentre la scuderia lavorava per costruire una scocca per Mansell. La McLaren, inoltre, era anche preoccupata dal sistema standard di rifornimento approvato per la stagione 1995, avendo sofferto il maggior numero di guasti durante i test invernali. Il nuovo supporto tecnologico aveva ridisegnato le modalit\u00e0 di rifornimenti ai box dopo l'incidente subito da Jos Verstappen al Gran Premio di Germania 1994.\nLe nuove bocchette per il rifornimento, oltre a essere grandi la met\u00e0 rispetto a quelle dell'anno precedente, disponevano anche di ugelli pi\u00f9 lunghi, ed erano progettate per attaccarsi all'auto prima che il carburante potesse fluire. La societ\u00e0 Intertechnique aveva ricondotto il problema a una valvola difettosa all'interno dell'apparato, che causava la perdita di 10\u00a0kg di carburante, e si era attivata per modificare le parti in maniera consona. D'intesa con la FIA, la societ\u00e0 sugger\u00ec alle squadre di rifornire le auto lentamente e con attenzione durante le fermate per evitare ulteriori perdite, una situazione considerata insoddisfacente da molti dei responsabili delle squadre e dei meccanici.\nUna controversia riguard\u00f2 anche la Ligier JS41, reputata molto simile alla Benetton B195 dai proprietari del team inglese, l'unica differenza il motore. Tom Walkinshaw, proprietario del 50% della Ligier, era stato ingegnere in Benetton la stagione precedente. Lo scozzese, comunque, sment\u00ec le accuse affermando che, in realt\u00e0, la sua vettura era totalmente differente dal punto di vista meccanico e strutturale e che la somiglianza era solo apparente.\nPer ci\u00f2 che concerne le regole, venne stabilito un peso minimo di 595\u00a0kg delle vetture, compreso il pilota. Prima dell'inizio della stagione, tutti i piloti furono pesati per avere un peso di riferimento da usare nelle occasioni in cui i due compagni di squadra vengano pesati separatamente o se un pilota non fosse disponibile alla pesatura. Cos\u00ec, un piccolo vantaggio sarebbe arrivato se i piloti avessero registrato un peso il pi\u00f9 pesante possibile, visto che poi sarebbe diminuito durante la gara. Il direttore tecnico della Williams, Patrick Head, stim\u00f2 che un peso di sette chili superiore a un altro sarebbe costato qualcosa come 14 secondi in 70 giri di corsa. Per quanto riguarda i piloti che avevano registrato le maggiori differenze di peso, questi erano Schumacher, passato dai 69\u00a0kg della stagione 1994 a 77, e Karl Wendlinger, ingrassato di 9 chili. Frentzen e Katayama risultarono invece aver perso poco pi\u00f9 di un chilo. Quando, per\u00f2, Schumacher venne pesato nel dopo gara, il suo peso era sceso a 71.5\u00a0kg e, sebbene questo fosse combinato con quello della vettura, risult\u00f2 comunque sopra al limite minimo, a 599\u00a0kg. Il tedesco spieg\u00f2 che il suo aumento di peso rispetto al 1994 era dovuto all'allenamento praticato durante l'inverno, che aveva coperto gli eccessi di grasso con i muscoli, e ammise di aver mangiato e bevuto parecchio prima della pesatura.\nProve libere.\nResoconto.\nLe due sessioni di prove libere si disputavano prima della gara; la prima si svolse il venerd\u00ec mattina, la seconda il sabato mattina. Entrambe videro condizioni meteorologiche di pioggia e di pista bagnata, prolungandosi per un'ora e quarantacinque minuti ciascuna. Nella prima sessione di prove libere il pi\u00f9 veloce fu Damon Hill, che ottenne un tempo di 1:21.664, seguito dal compagno di squadra David Coulthard. Schumacher concluse terzo, davanti alle Ferrari di Jean Alesi e Gerhard Berger. Mark Blundell su McLaren concluse sesto, mentre il suo compagno di squadra Mika H\u00e4kkinen termin\u00f2 quattordicesimo, a causa di problemi allo sterzo. Per questa sessione i due piloti Ferrari usarono differenti configurazioni dei pedali per le loro 412 T2, con Alesi che prefer\u00ec il sistema tradizionale dei tre pedali, mentre Berger us\u00f2 due pedali e la frizione manuale.\nLa seconda sessione si disput\u00f2 su pista bagnata, nonostante le condizioni meteorologiche fossero migliorate. Durante le prove, Schumacher usc\u00ec di strada alla \"Curva 5\" danneggiando l'alettone, ma riusc\u00ec poi ad ottenere il miglior tempo della sessione con un parziale di 1:23.607. Dietro di lui giunsero Berger, Hill, H\u00e4kkinen, Alesi e Panis.\nRisultati.\nNella sessione del venerd\u00ec, si ebbe la seguente situazione:\nNella sessione del sabato, si ebbe la seguente situazione:\nQualifiche.\nResoconto.\nCome nell'anno precedente le qualifiche si disputarono in due sessioni, ciascuna della durata di un'ora, di cui la prima svoltasi al venerd\u00ec pomeriggio e la seconda al sabato pomeriggio. Il miglior tempo ottenuto permetteva poi di ottenere la pole position.\nDurante le qualifiche del venerd\u00ec Hill ottenne i migliori parziali, concludendo con un tempo di 1:20.081, precedendo Berger, Coulthard, Alesi, H\u00e4kkinen e Schumacher. La sessione venne anche interrotta dopo un incidente di Schumacher, che, a causa della rottura di una giuntura collegata allo sterzo, usc\u00ec di pista schiantandosi contro le barriere di protezione a una velocit\u00e0 vicina ai 180\u00a0km/h (anche se il pilota viaggiava ad oltre 200\u00a0km/h). Per precauzione la Benetton decise di non fare uscire dai box Johnny Herbert, costringendolo a rimanere nel garage fino a quando non si fosse scoperto quale problema avesse afflitto la vettura. L'inglese non realizz\u00f2 quindi nessun tempo, mentre Schumacher complet\u00f2 appena due dei dodici giri a disposizione. Sostituiti poi i componenti che avevano causato l'incidente, il team non incontr\u00f2 nessun altro problema per tutta la durata del fine settimana.\nSchumacher conquist\u00f2 poi il tempo pi\u00f9 veloce durante la seconda sessione delle qualifiche, con un tempo di 1:20.382, ma non fu abbastanza veloce da battere il tempo realizzato da Hill durante la prima sessione. Il pilota inglese, per queste qualifiche, cambi\u00f2 il set-up, ma la modifica non fu soddisfacente; nonostante ci\u00f2 mantenne la pole, la prima conquistata a partire dal Gran Premio di Gran Bretagna 1994. La seconda fila venne poi occupata da Coulthard ed Herbert, alla sua miglior qualifica dal Gran Premio d'Italia dell'anno precedente.\nLa vettura di Herbert, poi, si danneggi\u00f2 nella parte posteriore e serv\u00ec una notte per riparare la vettura in modo che potesse partecipare alla gara. Il lavoro svolto fu poi definito dall'ingegnere di Schumacher, Pat Symonds, come uno dei pi\u00f9 difficili mai svolti dal team.\nDietro di loro si piazzarono le due Ferrari, con Berger quinto e Alesi sesto, ma entrambi i piloti, in particolar modo l'austriaco, si dichiararono ottimisti per la gara anche se avevano subito rotture di motore durante le prove. Le due McLaren di H\u00e4kkinen e Blundell si classificarono settimo e nono, con Eddie Irvine ad occupare l'ottava posizione. Il nordirlandese si rese anche protagonista di un'uscita di pista durante le qualifiche, mentre il suo compagno di squadra Barrichello ruppe un motore durante le prove del venerd\u00ec, mentre il sabato ebbe problemi alla trasmissione e usc\u00ec di pista durante la sessione di qualificazioni concludendo con disappunto al sedicesimo posto.\nKatayama e Salo portarono le loro Tyrrell all'undicesimo e dodicesimo posto, preceduti da Olivier Panis. I piloti Minardi, Pierluigi Martini e Luca Badoer, chiusero invece in diciassettesima e diciottesima posizione, dietro a Gianni Morbidelli, Heinz-Harald Frentzen, Aguri Suzuki e Barrichello. Wendlinger non and\u00f2 oltre la diciannovesima piazza ed entrambe le vetture Sauber soffrirono molto la conformazione del tracciato, molto ondulata. Bertrand Gachot e Andrea Montermini (entrambi su Pacific) chiusero ventesimo e ventiduesimo, separati dalla Footwork Arrows di Taki Inoue. Le ultime posizioni vennero quindi occupate dalle due Forti e dalle Simtek. Quest'ultima scuderia fu anche sfavorita dal fatto di non aver compiuto molti chilometri al venerd\u00ec a causa di un ritardo nell'arrivo degli estintori; un problema simile si ebbe anche alla Minardi.\nWarm-up.\nLa domenica mattina si disput\u00f2 anche la sessione di warm-up della durata di 30 minuti. Entrambe le Williams confermarono i buoni tempi realizzati durante le prove, con Coulthard primo e Damon Hill secondo. Schumacher ottenne poi il terzo parziale, completando le prime tre posizioni. Herbert e Katayama ebbero entrambi problemi al cambio e decisero di prendere parte alla gara con il muletto. La Simtek, invece, non prese parte alla sessione perch\u00e9 attendeva componenti pi\u00f9 robusti delle sospensioni, in arrivo via aerea dal Regno Unito.\nGara.\nResoconto.\nLe condizioni per la gara erano di asfalto asciutto e sole, con oltre 40.000 spettatori a seguire il Gran Premio. Alcuni minuti prima del via, un comunicato stampa della FIA venne consegnato a tutti i media e al personale dei team, informando che le benzine della Elf utilizzate dalle vetture di Schumacher e Coulthard erano illegali, in quanto non corrispondevano ai campioni forniti dalla compagnia di carburanti prima dell'inizio della stagione. Entrambi i team furono multati di 30.000 dollari e corsero sotto appello, visto che la penalit\u00e0 sarebbe stata la squalifica dall'evento sportivo. N\u00e9 Schumacher n\u00e9 Coulthard furono informati della situazione, siccome i team non volevano inquietare i propri piloti prima del via. Al contrario le vetture di Hill ed Herbert non vennero messe sotto inchiesta in quanto usavano un carburante conforme a quello depositato. Un campione delle benzine Agip, usato dalla Ferrari, e della Mobil, che riforniva la McLaren, furono testate ed entrambe vennero giudicate regolari. Delle 26 vetture qualificate per l'evento, solo 25 presero il via: Pierluigi Martini fu, infatti, costretto al ritiro durante il giro di ricognizione per problemi al cambio.\nAlla partenza, Hill, che aveva ottenuto la pole position, si fece sopravanzare da Schumacher alla prima curva. Al contempo, Panis, che partiva decimo, usc\u00ec di pista alla prima curva, dopo un contatto con Katayama, che gli fece colpire un muro e ne caus\u00f2 il ritiro. Herbert perse tre posizione e, alla fine del primo giro, si trovava dietro H\u00e4kkinen e le due Ferrari. Blundell, che aveva avuto una brutta partenza, retrocesse fino alla quattordicesima posizione dopo che, nel cambiare marcia, pass\u00f2 dalla prima alla terza. Alla fine del primo giro la situazione vedeva in testa Schumacher, davanti ad Hill, Coulthard, H\u00e4kkinen, Berger, Alesi, Herbert, Irvine, Katayama e Salo, con i due piloti Tyrrell che si scambiarono le posizioni il giro seguente. Durante il corso del terzo passaggio Hill cerc\u00f2 di superare Schumacher alla \"Curva 5\", ma il tedesco difese la posizione. Hill perse quindi fu avvicinato da Coulthard, che tent\u00f2, senza riuscirci, di passarlo alla \"Curva 6\". Da allora in poi i primi due riuscirono ad allontanarsi da Coulthard, che cap\u00ec di non poter riuscire a seguire i due battistrada e prosegu\u00ec mantenendo il suo ritmo di gara, che comunque risultava migliore delle vetture che lo seguivano.\nAl quinto giro Herbert era precipitato in decima posizione, essendo stato superato da Irvine, Salo e Katayama. Durante il corso del decimo passaggio Schumacher inizi\u00f2 i doppiaggi, superando Pedro Diniz. La presenza di doppiati si rivel\u00f2 una costante di questa gara per i piloti di testa. Durante lo stesso giro Frentzen si ritir\u00f2 mentre occupava la dodicesima posizione per problemi elettronici. Venne poi imitato due giri pi\u00f9 tardi da Schiattarella, costretto ad abbandonare per problemi allo sterzo. Irvine fu il primo pilota a fermarsi, al quindicesimo giro, molto prima rispetto al previsto, e si ritir\u00f2 per problemi al cambio. Durante lo stesso passaggio Katayama usc\u00ec di pista e si spense il motore della vettura, determinando quindi il ritiro del pilota nipponico. I due ritiri consentirono quindi ad Herbert di guadagnare due posizioni.\nAlesi fu il primo dei piloti di testa a fermarsi, rifornendo al diciassettesimo giro e rientrando in pista in undicesima posizione.\nBarrichello, invece, si ritir\u00f2 un giro dopo, rientrando lentamente ai box per problemi al cambio. Durante il diciottesimo passaggio si ritir\u00f2 pure Jos Verstappen per problemi all'acceleratore.\nBenetton e Williams impostarono diverse strategie di gara, con il team anglo-italiano che aveva pianificato tre soste e la scuderia di Grove due. Schumacher si ferm\u00f2 al diciottesimo giro, ma fu rallentato dalla Jordan Grand Prix di Barrichello. Il tedesco usc\u00ec dai box dopo Berger, ma riusc\u00ec a passare l'austriaco subito dopo. Hill si ferm\u00f2, invece, al ventunesimo passaggio, riuscendo a uscire dai box davanti a Schumacher. Coulthard and\u00f2 quindi in testa al Gran Premio fino alla sua sosta, dopo la quale rientr\u00f2 al quinto posto. H\u00e4kkinen e Berger furono gli ultimi piloti nelle prime posizioni a fermarsi, ma i meccanici della McLaren persero circa dieci secondi durante il rifornimento, a causa di problemi con le nuove attrezzature, cos\u00ec come anche altri team.\nBerger, che si ferm\u00f2 invece fra gli ultimi, riusc\u00ec a inserirsi in terza posizione, con Hill, Schumacher, Coulthard, Alesi e Salo tra i primi sei. La sosta di Salo fu impeccabile e gli permise di guadagnare tempo rispetto ai piloti che aveva davanti. In questa fase di gara si ritiro Gachot a causa di un guasto che aveva bloccato il cambio della sua Pacific in quinta marcia.\nBerger effettu\u00f2 il suo pit-stop al ventisettesimo giro, ma ebbe problemi di comunicazione durante la sosta, in quanto il meccanico addetto all'uso del \"lollipop\" (che serve per indicare al pilota il momento in cui partire) lo sollev\u00f2 in anticipo, quando una delle ruote non era ancora ben fissata. L'incidente cost\u00f2 al pilota austriaco tredici secondi e rientr\u00f2 in pista settimo. Alesi arretr\u00f2 poi dietro a Salo e H\u00e4kkinen dopo il primo giro di soste, visto che i finlandesi si erano fermati dopo il pilota francese, rallentato a sua volta da Montermini.\nIntanto, nelle posizioni di testa, Hill riusc\u00ec a portare il suo vantaggio a oltre tre secondi, fino a quando, al trentunesimo giro usc\u00ec di pista e fu costretto al ritiro, probabilmente anche a causa di un problema al cambio. Nello stesso passaggio si ritir\u00f2 pure Herbert a causa di una collisione con Suzuki, il quale a sua volta si trovava a doversi fermare per rimpiazzare il musetto danneggiato della propria auto. Schumacher divenne quindi primo come risultato del ritiro di Damon Hill, con un vantaggio di 11.5\u00a0secondi su Coulthard. Salo si trovava in terza posizione con la Tyrrel rimasta, 39.4\u00a0 dietro Coulthard. H\u00e4kkinen e le due Ferrari completavano le prime sei posizioni.\nSchumacher effettu\u00f2 la sua seconda fermata ai box durante il 37\u00ba giro, uscendone dietro Coulthard. Salo e H\u00e4kkinen, entrambi autori di una prestazione molto superiore alle aspettative prima della gara, si contesero la terza posizione sino al 39\u00ba giro, quando Salo, in preda ai crampi e guidando con una sola mano, and\u00f2 in testacoda all'ultima curva. Subito dopo cambi\u00f2 gli pneumatici, cadendo in ottava posizione. H\u00e4kkinen, raggiunta la terza, si ferm\u00f2 ai box durante il 43\u00ba giro, riuscendone dietro le due Ferrari, con Berger davanti ad Alesi quando quest'ultimo entr\u00f2 ai box il giro successivo, rientrando in corsa in settima posizione. Coulthard, in testa, cambi\u00f2 al 47\u00ba giro, ma il suo vantaggio era troppo limitato per permettergli di mantenere la testa. Schumacher stabil\u00ec il tempo pi\u00f9 veloce sul giro con 1:30,921, aumentando il proprio vantaggio in maniera tale che pot\u00e9 mantenere la testa dopo la fermata al 52\u00ba giro. Dopodich\u00e9, Schumacher increment\u00f2 il margine a 11 secondi, vincendo la corsa dopo 71 giri nel tempo di 1:38:49,972, con Coulthard secondo sulla Williams. La Ferrari di Berger si ferm\u00f2 al 49\u00ba giro senza perdere posizioni, e con Alesi raggiunse il terzo e quinto posto rispettivamente, anche se distanti dalla testa della corsa, visto che Schumacher li aveva doppiati durante gli ultimi giri. H\u00e4kkinen, nonostante la perdita dell'alettone posteriore causato da un impatto con uccello, si frappose tra i due ferraristi, arrivando quarto. Nelle fasi finali, Morbidelli e Blundell superarono Salo, ma il pilota della Footwork si dovette ritirare al 62\u00ba giro con l'alimentazione della benzina bloccata. Blundell, che in precedenza aveva cambiato il volante e non disponeva pi\u00f9 della terza, si aggiudic\u00f2 cos\u00ec l'ultimo posto utile per andare a punti, dinanzi a Salo, Suzuki, Montermini, che concluse la gara nonostante la rottura del fondo della propria monoposto, portando per la prima volta al traguardo la Pacific, e quindi Diniz. La gara era stata selettiva: solo dieci dei 25 partenti arrivarono in fondo. Di coloro che si erano ritirati nel finale, Wendlinger soffr\u00ec di una rottura di un cavo della batteria al 41\u00ba giro, Roberto Moreno e Badoer si ritirarono al 47\u00ba rispettivamente per una testacoda e un problema al cambio, mentre l'auto di Inoue prese fuoco al 48\u00ba giro. Al pilota giapponese doveva comunque essere esposta una bandiera nera per l'essere stato spinto dai commissari di gara in seguito a un testacoda sul circuito.\nDopo gara.\nPoco dopo il suo ritiro, Hill venne intervistato dalla BBC, dicendo che il motivo del suo ritiro era legato a problemi avuti con il cambio; la sua Williams sarebbe rimasta senza la seconda marcia prima di costringerlo definitivamente al ritiro. Il pilota inglese si dichiar\u00f2 molto deluso, in quanto pensava di poter ottenere un buon risultato e di battere Schumacher. Delle successive analisi condotte al team evidenziarono anche una rottura della sospensione posteriore sinistra.\nDurante la premiazione sul podio Schumacher, Coulthard e Berger non stapparono le bottiglie di champagne in segno di rispetto nei confronti di Ayrton Senna. Il pilota tedesco si dichiar\u00f2 felice della vittoria conseguita, pur ammettendo che Hill era pi\u00f9 veloce. Conferm\u00f2, poi, che la sua buona partenza fu dovuta anche alla fortuna, visto che era la prima che faceva con la nuova vettura e il team non aveva mai fatto nessuna prova del genere a causa del poco tempo a disposizione. Coulthard ammise, poi, di non essere in ottimali condizioni fisiche, in quanto affetto da tonsillite e che non sarebbe riuscito ad insidiare Schumacher, limitandosi quindi a gestire la sua corsa. Deluso Berger, in quanto aveva concluso doppiato di un giro, senza poter mai competere seriamente con la Benetton, pi\u00f9 veloce di lui in ogni punto del tracciato.\nAl termine della gara, per\u00f2, le monoposto di Schumacher e Coulthard vennero squalificate in quanto usavano una benzina (fornita dalla Elf) non conforme al regolamento e l'austriaco della Ferrari fu dichiarato vincitore. Ulteriori campioni di carburante di entrambe le vetture vennero presi al termine della corsa; anche questi non corrispondevano con quello depositato alla FIA. Patrick Head si dichiar\u00f2 sorpreso perch\u00e9 credeva che la squalifica, eventualmente, sarebbe stata applicata solo al ritorno dei campioni di benzina dell'Europa, dopo ulteriori analisi. Vennero comunque prelevati anche campioni da Ferrari (Agip) e McLaren (Mobil) durante la corsa, dichiarati poi conformi al regolamento dopo le analisi effettuate. Benetton e Williams presentarono quindi appello e, con sentenza del 13 aprile (dopo il Gran Premio d'Argentina) i piloti vennero reintegrati nelle loro posizioni; le squadre, per\u00f2, non si videro attribuire punti nei costruttori. Vennero poi sanzionati ulteriormente con una multa di $200.000. Fu comunque chiarito che le benzine illegali non portarono alcun vantaggio n\u00e9 a Schumacher n\u00e9 a Coulthard, ma semplicemente non erano conformi al campione presentato alla FIA. Niki Lauda, consulente della Ferrari, si dichiar\u00f2 scontento della decisione. Lo stesso Berger comment\u00f2 dicendo di sentirsi preso in giro, innescando poi una piccola polemica con Schumacher.\nMax Mosley, presidente della FIA, critic\u00f2 duramente il pilota tedesco, sia per la polemica con Berger, che per il suo comportamento alla pesatura. La Elf, poi, si dichiar\u00f2 altamente scontenta del modo in cui l'episodio delle benzine era stato gestito tanto che il direttore commerciale della societ\u00e0 francese, Michel Bonnet, accus\u00f2 la FIA di aver danneggiato l'immagine, non solo della sua industria, ma anche della Formula 1 stessa e critic\u00f2 aspramente il comportamento della Ferrari e di Berger. La Elf minacci\u00f2 anche di portare la questione in tribunale qualora le due vetture non fossero state reintegrate. Un rappresentante della casa francese, Valerie Jorquera, pose anche l'accento sul fatto era necessaria un'analisi cromatica delle benzine che fosse coerente, in quanto evidenzi\u00f2 il fatto che i campioni furono analizzati da una societ\u00e0 diversa da quella che se ne occupava solitamente e la non conformit\u00e0 delle benzina poteva essere dovuta all'uso di diversi strumenti e metodi di lavoro. A partire, infatti, dal Gran Premio di San Marino, un laboratorio mobile della FIA fu sempre presente nei vari tracciati per garantire analisi rapide e uniformit\u00e0 di trattamento.\nNote.\n\"Salvo indicazioni diverse le classifiche sono tratte da \""}
{"id": "2381956", "revid": "574302", "url": "https://it.wikipedia.org/wiki?curid=2381956", "title": "Satellite Award per la miglior sceneggiatura non originale", "text": "Il Satellite Award per la migliore sceneggiatura non originale \u00e8 un riconoscimento annuale dei Satellite Awards consegnato dall'International Press Academy.\nVincitori e candidati.\nI vincitori sono indicati in grassetto.\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\n2006\n2007\n2008\n2009\nAnni 2010.\n2010\n2011\n2012\n2013/2014\n2015\n2016\n2017\n2018\n2019\nAnni 2020.\n2020\n2021"}
{"id": "2381957", "revid": "28592", "url": "https://it.wikipedia.org/wiki?curid=2381957", "title": "Pianura di Oka Don", "text": ""}
{"id": "2381959", "revid": "767487", "url": "https://it.wikipedia.org/wiki?curid=2381959", "title": "Anastomus oscitans", "text": "L'anastomo asiatico (Anastomus oscitans, Boddart 1783) \u00e8 un uccello della famiglia dei Ciconiidae dell'ordine dei Ciconiiformi.\nSistematica.\n\"Anastomus oscitans\" non ha sottospecie, \u00e8 monotipico.\nDistribuzione e habitat.\n\u00c8 una specie stanziale che vive nelle regioni tropicali dell'Asia meridionale, da India e Sri Lanka al Sud-est asiatico.\nDescrizione.\nCon una lunghezza di soli 68\u00a0cm, \u00e8 una delle cicogne pi\u00f9 piccole. Nella stagione degli amori gli esemplari adulti sono completamente bianchi, tranne le copritrici nere, le zampe rosse e il becco grigio-giallastro. Come indica il nome (\"Anastomus\" significa infatti \u00abbecco aperto\u00bb), i rami del becco non si toccano mai, tranne che all'estremit\u00e0. Al di fuori del periodo riproduttivo le piume bianche divengono bianco sporco. I giovani hanno un piumaggio dai toni marroncini.\nBiologia.\nL'anastomo asiatico plana sfruttando le correnti termiche di aria calda. Come tutte le cicogne, vola tenendo il collo disteso. Nidifica nelle aree paludose, costruendo nidi sulla cima degli alberi dove verranno deposte 2-6 uova.\nVa alla ricerca del cibo sul suolo, catturando molluschi, rane e grossi insetti."}
{"id": "2381962", "revid": "86587", "url": "https://it.wikipedia.org/wiki?curid=2381962", "title": "Camera del lavoro", "text": ""}
{"id": "2381965", "revid": "834", "url": "https://it.wikipedia.org/wiki?curid=2381965", "title": "Live at California 2006", "text": ""}
{"id": "2381971", "revid": "834", "url": "https://it.wikipedia.org/wiki?curid=2381971", "title": "Soviet Kitsch (album)", "text": ""}
{"id": "2381973", "revid": "574302", "url": "https://it.wikipedia.org/wiki?curid=2381973", "title": "Satellite Award per la miglior colonna sonora originale", "text": "Il Satellite Award per la miglior colonna sonora originale \u00e8 un riconoscimento annuale dei Satellite Awards, consegnato dall'International Press Academy.\nVincitori e candidati.\nI vincitori sono indicati in grassetto.\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\n2006\n2007\n2008\n2009\nAnni 2010.\n2010\n2011\n2012\n2014\n2015\n2016\n2017\n2018\n2020\nAnni 2020.\n2019\n2021"}
{"id": "2381975", "revid": "44210", "url": "https://it.wikipedia.org/wiki?curid=2381975", "title": "CUS Messina (baseball)", "text": "Il CUS Messina \u00e8 la principale squadra di baseball messinese. Gioca le partite interne allo \"Stadio Primo Nebiolo\" (gi\u00e0 \"Stadio Conca d'Oro\") e milita nella serie A federale girone B del campionato italiano di baseball.\nIl CUS Messina (\"Centro Universitario Sportivo Messina\") \u00e8 la seconda realt\u00e0 del \"batti e corri\" in Sicilia, dopo la \"franchigia siciliana\" (Warriors Patern\u00f2 e Catania Baseball Project), che milita invece nella lega professionistica della Italian Baseball League.\nStoria.\nGran parte dei presidenti, dirigenti e allenatori nella storia del CUS Messina hanno fatto parte della squadra stessa. Il fondatore di questa squadra \u00e8 stato il professor Luigi Moio agli inizi degli anni sessanta rimanendo presidente fino agli anni 1970.\nLa squadra cominci\u00f2 subito a diventare una delle pi\u00f9 importanti di tutto il Meridione, ma riusc\u00ec ad arrivare in serie A2 solamente nel 1978 quando entrarono a far parte del team peloritano molti giocatori di altre due squadre messinesi del tempo, cio\u00e8 \"Kalanag\" e \"Tridente\". Tuttavia i messinesi riuscirono a rimanere in seconda serie soltanto fino al 1981, anno in cui il CUS rischi\u00f2 addirittura il fallimento. Grazie ad Antonio Artemisia, intanto divenuto dirigente del CUS, il basebeall riprende una lenta ricostruzione. Dopo un breve periodo di commissariamento la sezione venne affidata a Salvatore Bucchieri mentre la conduzione tecnica veniva data ai fratelli \"Aldo\" e \"Pino Lo Monaco\", in passato presidenti della sezione di softball. Nel 1987 la direzione del settore passa a Salvatore Fiorino. Ma si capisce che serve una svolta. Il direttivo del CUS Messina, sollecitato dal dirigente Antonio Artemisia, decide di intraprendere una politica verde e lancia come nuovo direttore di sezione Massimo Palumbo, giocatore e tecnico di 25 anni. Palumbo diventa anche fiduciario provinciale del Comitato nazionale tecnici della FIBS e chiama alla direzione tecnica del CUS il coetaneo amico, professore ISEF, Nino Micali. Sono anni di duro lavoro, di passione e impegno che porta a ricreare, con meritato successo, un gruppo affiatato di giovani tecnici e un vivaio giovanile degno di questo nome. Negli anni successivi si alternano alla direzione del settore prima Fabio Irrera e poi Angelo Pajno.\nNel 1995 la sezione del CUS Messina dunque viene affidata alla direzione di Angelo Paino, che insieme a Nino Micali rilanciano il baseball cussino, anche grazie allo spostamento delle attivit\u00e0 nel campo in sintetico della \"cittadella dello sport dell'Universit\u00e0\". Nel 1995 Nino Micali passa ai vertici del sodalizio cussino e lascia la direzione tecnica a Letterio Zanghi. La piramide del Baseball Cussino si completa: Artemisia e Micali ai vertici del sodalizio, Angelo Paino e Letterio Zanghi a guidare la sezione Baseball. Sono anni di grande rilancio. Nel 1996, la prima squadra sotto la guida del messinese Cipriano e del cubano Roberto Montero, viene promossa in serie A2 e vengono sistemati anche i settori giovanili.\nNel 1998 viene costruito l'odierno stadio di baseball, il \"Conca D'Oro\", dove tuttora giocano i Cussini. Nel febbraio del 1999, l'assemblea elettiva dei soci del CUS determina un cambiamento ai vertici del sodalizio. Il Presidente del CUS Messina Piero Jaci, da oltre 40 anni in sella, determina una rimozione forzata dei vertici del baseball cussino cambiandone radicalmente la struttura. Alla direzione della sezione va il Aldo Bruno. La conduzione tecnica viene affidata ad Antonino Sacca. Dal 1998, fatto salvo il 1999, fino al 2007, il CUS Messina ha sempre disputato campionati in serie A2, retrocedendo nel 2005 in Serie B dopo 12 campionati disputati in Serie A2. Dopo quattro campionati in Serie B in cui ottiene la salvezza, nel 2010 la lieta sorpresa nell'ammissione al massimo campionato dilettantistico, la neonata Serie A federale ai nastri di partenza del campionato 2010.\nRoster 2010.\nDue gli stranieri nel \"roster\" 2010 del Messina, i nuovi acquisti Bartolo, interno maltese e il lanciatore venezuelano Nieves. Come da regolamento del campionato di Serie A federale 2010 in \"gara 1\" (il sabato alle 15:30) non potranno essere schierati \"pitcher\" stranieri, nessuna restrizione, invece, per \"gara 2\" (la domenica alle 20:30)."}
{"id": "2381976", "revid": "287204", "url": "https://it.wikipedia.org/wiki?curid=2381976", "title": "Hussein Mazzek", "text": "Fu Governatore della Cirenaica dal maggio 1952 all'ottobre 1961 e Ministro degli Affari Esteri della Libia dal gennaio 1964 al marzo 1965, mese in cui divenne Primo ministro, carica che mantenne fino al giugno 1967."}
{"id": "2381982", "revid": "124123", "url": "https://it.wikipedia.org/wiki?curid=2381982", "title": "Orazio Giaccio", "text": "Fu corista alla Casa dell'Annunziata dal 1614 al 1632.\nNella prima parte della sua vita, Giaccio scrisse solo musica profana (\"Canzonette in aria spagnola e italiana\", pubblicate a Napoli tra il 1613 e il 1618). Nel 1620 prese i voti, e tra il 1621 e il 1645 pubblic\u00f2 esclusivamente musica sacra, tra cui inni, frottole e canzoni sacre."}
{"id": "2381991", "revid": "115110755", "url": "https://it.wikipedia.org/wiki?curid=2381991", "title": "Missionari della regalit\u00e0 di Cristo", "text": "L'istituto dei Missionari della regalit\u00e0 di Cristo \u00e8 un istituto secolare, di diritto pontificio dall'8 dicembre 1997.\nOrigine.\nLa nascita dei Missionari della regalit\u00e0 di Cristo si deve ad Agostino Gemelli che, per sostenere la nascita e la crescita di alcune opere, in particolare l'Universit\u00e0 Cattolica del Sacro Cuore di Milano, decise di creare un istituto di laici consacrati.\nPrima di trovare una sua identit\u00e0 autonoma, l'istituto fu collocato all'interno della famiglia del Terzo ordine francescano, con un ramo femminile \"Missionarie della regalit\u00e0 di Cristo\", costituito da 12 terziarie consacrate ad Assisi, nella chiesa di San Damiano, il 19 novembre 1919, due anni prima della fondazione dell'universit\u00e0. Tra loro la venerabile Armida Barelli, che fu per anni al fianco di Gemelli nell'organizzazione dell'istituto.\nIl ramo maschile fu creato invece nel 1928, con il nome di \"Pio sodalizio dei missionari della regalit\u00e0 di Cristo\", inizialmente costituito da 11 persone, destinate a lavorare presso l'universit\u00e0. La selezione fu effettuata dallo stesso Gemelli. Entrambi i rami erano ispirati alla spiritualit\u00e0 francescana, nei voti di povert\u00e0, castit\u00e0 nel celibato, obbedienza. Nel 1932 si un\u00ec anche Ezio Franceschini, allora assistente volontario presso la cattedra di letteratura latina all'universit\u00e0 di Padova.\nCrisi e rinascita.\nIn soli 10 anni il Pio sodalizio pass\u00f2 da 11 membri a 65. Tuttavia, nel 1937 si ebbe la clamorosa uscita dall'istituto del presidente che decise di sposarsi.\nA seguito di questa crisi, Gemelli decise di separare totalmente il ramo maschile da quello femminile. Ci\u00f2 non bast\u00f2 a fermare il profondo stato di confusione e crisi spirituale del ramo maschile; il 26 giugno 1942 il Pio Sodalizio fu sciolto. Degli undici fondatori rimase solo Giorgio La Pira.\nAgostino Gemelli cap\u00ec che l'istituto non poteva essere legato ad opere proprie; per questo rinunci\u00f2 dolorosamente all'idea di legare l'istituto all'universit\u00e0 cattolica.\nL'8 dicembre 1942 fu gi\u00e0 possibile rifondare il sodalizio, con Ezio Franceschini Presidente. Dei 54 membri del 26 giugno, si era passati a 12. Secondo il nuovo statuto il Sodalizio era \"una famiglia di laici consacrati, nella vita di purezza e nello spirito di povert\u00e0 e di obbedienza, all'apostolato nel mondo, rimanendo assolutamente laici\". In questo modo si cerc\u00f2 di riflettere una maggiore libert\u00e0 di azione avente come missione l'apostolato nella societ\u00e0.\nOpposizione e riconoscimento del Vaticano.\nTra le difficolt\u00e0 che il neonato istituto dovette affrontare c'era l'opposizione del Vaticano. Infatti, non era possibile catalogare l'istituto all'interno della Congregazione del concilio, che allora si occupava dei laici. Il motivo era riconducile alla professione dei voti religiosi, che a quel tempo non era contemplato dal diritto canonico.\nIn difesa dei voti religiosi per i laici, Agostino Gemelli scrisse una memoria dal titolo \"Le associazioni di laici consacrati a Dio nel mondo\", che fu fatta ritirare dal Santo Uffizio; tuttavia il documento sar\u00e0 la base per il futuro riconoscimento degli istituti secolari. Tra i temi centrali c'era infatti la consacrazione a Dio del laico nel mondo.\nFu solo con Pio XII il 2 febbraio 1947 e la costituzione apostolica Provida Mater Ecclesia che la Chiesa cattolica riconobbe gli istituti secolari, basati proprio sulla formula di Agostino Gemelli, divenuta cos\u00ec famosa, \"in saeculo et ex saeculo\" (vivere nel mondo, operando con i mezzi del mondo). L'anno dopo, sempre Pio XII scrisse la lettera Primo Feliciter, dove si riportavano periodi interi della memoria di Agostino Gemelli. Il 4 ottobre 1951, giorno di san Francesco, il cardinale Schuster, arcivescovo di Milano, riconobbe l'istituto come di diritto diocesano, nonostante fosse gi\u00e0 diffuso anche all'estero. Due anni pi\u00f9 tardi, nacque il terzo istituto, quello sacerdotale: Sacerdoti missionari della regalit\u00e0 di Cristo.\nLo sviluppo come istituto secolare.\nL'istituto agisce per garantire la crescita di ognuno secondo il principio \"nella massima libert\u00e0, la massima responsabilit\u00e0\". Il singolo in questo modo viene aiutato ad essere autonomo come fosse un paracadutista. Il Concilio vaticano II spalanc\u00f2 definitivamente le porte agli istituti secolari. Nel 1970 fu eletto presidente Giancarlo Brasca, che presto fu promotore della nascita della Conferenza mondiale degli istituti secolari, di cui divenne primo presidente nel 1972.\nLo stesso Brasca sar\u00e0 fondamentale nella redazione delle nuove costituzioni dell'istituto, dove si conferm\u00f2 la secolarit\u00e0 dei membri, la loro libert\u00e0 lavorativa, l'assoluta povert\u00e0 dell'istituto (non possiede nulla), e l'adesione alla spiritualit\u00e0 francescana (per la professione si sceglie la formula di san Francesco). L'arcivescovo di Milano, Carlo Maria Martini approv\u00f2 il 13 giugno 1980. Per il riconoscimento del Vaticano, si dovettero aspettare 17 anni, l'8 dicembre 1997."}
{"id": "2382002", "revid": "149727", "url": "https://it.wikipedia.org/wiki?curid=2382002", "title": "Hermersdorf", "text": ""}
{"id": "2382004", "revid": "1782831", "url": "https://it.wikipedia.org/wiki?curid=2382004", "title": "Ultimate Origins", "text": "Ultimate Origins \u00e8 una miniserie a fumetti in cinque parti pubblicata dalla Marvel Comics nel 2008, scritta da Brian Michael Bendis, disegnata da Butch Guice e colorata da Justin Ponsor. Fa da prologo agli eventi della saga \"Ultimatum\" e approfondisce elementi del passato dell'Universo Ultimate attraverso alcuni dei suoi personaggi principali come Nick Fury, Steve Rogers, Charles Xavier, Magneto, Wolverine e i progetti \"Rinascita\" e \"Arma X\". In parallelo \u00e8 delineata una storia ambientata nel presente che ha per protagonisti i Fantastici Quattro e inerente al \"Progetto Pegasus\" in una base nello Wyoming.\nJeph Loeb ha dichiarato in un'intervista per Comic Book Resources che \u00abc\"i\u00f2 che Ultimate Origin far\u00e0 \u00e8 una spiegazione di come tutto \u00e8 iniziato... l'Universo Ultimate non \u00e8 molto vecchio, quindi questa non sar\u00e0 una storia cosmica. Non vedrete la nascita di un pianeta. Quello che vedrete \u00e8 come la comunit\u00e0 supereroica \u00e8 stata introdotta nella popolazione umana. Imparerete l'importanza di cose come il Programma del Supersoldato che \u00e8 stato accennato in Ultimate Spider-Man e Ultimates 1 e 2. Ora, Brian [Bendis] collegher\u00e0 i punti.\"\u00bb.\nTrama.\nA Manhattan sei mesi prima dell'Onda Ultimatum, Spider-Man ha a che fare con Hulk inseguito dalle truppe governative. In un momento di tranquillit\u00e0 il gigante torna ad essere semplicemente Bruce Banner e come in preda ad uno stato confusionale dice al vigilante ragnesco che tutto \u00e8 collegato: lui, lo stesso Spider-Man, ma qualcuno non vuole che si sappia, qualcuno vuole mantenere il segreto. Prima che Peter Parker possa scoprire altro i soldati intervengono e fanno nuovamente fuggire Banner ritrasformandolo in Hulk.\nTutto ebbe inizio nel 1942, durante la Seconda guerra mondiale: il Presidente Franklin Delano Roosevelt, dopo aver ricevuto la notizia che durante la Battaglia del Tenaru il loro \"Supersoldato\", ovvero un militare che portava i colori degli Stati Uniti, un portabandiera, era rimasto ucciso, vuole che si dia inizio a qualcosa di pi\u00f9 di una semplice mossa propagandistica, di un soldato che sia \"super\" soltanto nel nome. Dovevano creare un supersoldato che lo fosse veramente.\nNel 1943 in seguito ad atti di razzia avvenuti durante l'Invasione Alleata in Sicilia, Nick Fury e James Howlett vengono imprigionati e da quel momento i loro destini sono simili ma anche assai diversi: infatti il soldato afroamericano viene messo tra le \"cavie\" del primissimo Progetto Rinascita condotto dal Professor Erskine e come \"Soggetto Test 41\" viene sottoposto al processo che ha buon fine. Solo che il fatto di non sapere dove si trovasse, che cose gli stessero facendo, spinge Fury a fuggire una volta completato il test, che porta scompiglio nel laboratorio a causa proprio della sua riuscita. Con suo grande stupore scopre di essere nel suo paese natale in America\nJames invece \u00e8 stato tradotto in Alberta, in Canada ed sottoposto agli esperimenti del progetto Arma X, come cavia per divenire un supersoldato, e gi\u00e0 nel '43 i risultati iniziarono a farsi notare come il fattore di guarigione. Solo che gli esperimenti continuarono e si giunse nel 1946 ad un risultato inaspettato: il professor Cornelius e Arma X erano riusciti a sviluppare un genoma mutato da quello umano, da quello di James Howlett. Non danneggiato, non alterato. Avevano prodotto il gene mutante e James Howlett era il Mutante Zero.\nA New York, nel 1942, Steve Rogers viene rifiutato ancora una volta dall'ufficio per gli arruolamenti, ma dopo quella nuova delusione vien intercettato dal sergente Dugan e presentato come candidato perfetto per il Progetto Rinascita: subir\u00e0 un lungo processo di sperimentazioni fino a quello finale in cui si trasformer\u00e0 nel metaumano che diventer\u00e0 il supersoldato Capitan America, unico nel suo genere perch\u00e9 Erskine viene ucciso da una spia nazista.\nDa quel momento intraprender\u00e0 la sua missione di combattere il nazismo e i suoi alleati, fino alla fatidica operazione in Islanda che lo iberner\u00e0 e trasporter\u00e0 fino al secolo XXI.\nVentisette anni prima degli eventi attuali, in Canada, un giovane Magneto libera Wolverine dalla sua prigionia, e nel farlo uccide sua madre che era parte del Progetto Arma X. Nove anni dopo Erik incontra Charles Xavier a San Francisco e rivelando reciprocamente i propri poteri, discutono del libro scritto da Xavier sui mutanti e su come dovrebbero comportarsi. Erik si dice toccato dal pensiero di Charles e non \u00e8 il solo. Ritiene inoltre di aver un luogo adatto per dare vita alla prima comunit\u00e0 mutante: la Terra Selvaggia, un luogo sperduto ma dotato di una primordiale bellezza in Antartide.\nPresso quel luogo Erik, Charles e la prima Fratellanza mutante fondano la prima scuola secondo ci\u00f2 che lo stesso Charles ha teorizzato, per dare una base alla comunit\u00e0 mutante, lontano da un mondo umano che non li accetterebbe, ma che anzi li rifiuterebbe, non essendo \"ancora pronti per loro\", come sostiene il giovane Magneto.\nDurante la guerra in Kuwait, dopo essere stato salvato da Wolverine, Nick Fury viene interrogato dal Generale Ross in un ospedale dove \u00e8 ricoverato per via delle ferite riportate sul campo, tra cui quella all'occhio sinistro che lo porter\u00e0 in seguito ad indossare la benda nera. Ross scopre il segreto che Fury cela, come la straordinaria longevit\u00e0 derivatagli dal siero che gli era stato iniettato nel '43. I due hanno una lunga discussione al termine della quale Fury rifiuta categoricamente l'idea di vestire i panni di Capitan America ma che in compenso ha qualcosa di grande valore da offrire al suo paese: la possibilit\u00e0 di riaprire il Progetto Rinascita.\nUn anno dopo a Dover, New York, Fury, con il benestare del Presidente riunisce le migliori menti del paese, quattro precisamente, da lui selezionate: Franklin Storm, Richard Parker, Bruce Banner e Hank Pym. Fury fornisce loro un campione del suo sangue, che contiene un derivato del siero del supersoldato e il progetto ha inizio (seppur il gruppo debba subire l'abbandono del dottor Storm, che viene spostato al Baxter Building).\nDopo mesi di tentativi falliti un giorno Banner trova qualcosa, una formula che potrebbe essere quella giusta. Pym lo sostiene mentre Parker gli dice che in realt\u00e0 \"pensa\" di aver trovato qualcosa. LA discussione viene interrotta dall'arrivo della moglie di Parker con il figlioletto di appena alcune settimane; mentre lo scienziato va ad accoglierli, Bruce e Hank testano la formula. Quella fu la prima trasformazione di Banner in Hulk che travolse i coniugi Parker nella furia successiva la trasformazione. Ritornato normale dopo aver visto il neonato che lo fissava, guarda disperato i corpi riversi dei due. Fury accorso per via di quello che stava accadendo, atterra Banner con un calcio e porta al sicuro il piccolo Peter.\nPrima che l'\"Era degli eroi\" abbia inizio avvengono altri due fatti significativi: Fury attacca la base di Arma X in Canada dove trova il giovane T'Challa Udaku, ovvero il futuro Pantera Nera, e scopre che i mutanti sono stati di fatto il prodotto di esperimenti genetici dell'uomo. A chilometri di distanza nella Terra Selvaggia avviene lo scisma tra Magneto e Xavier che rimane paralizzato da una lancia di metallo scagliatagli contro da Magneto, convinto ormai che i mutanti siano stati creati da Dio come futura specie dominante e che non ci si pu\u00f2 opporre a questo fatto.\nNel presente a pochi mesi dall'attacco di Magneto contro il Mondo, la nuova Direttrice dello S.H.I.E.L.D. Carol Danvers contatta i Fantastici Quattro per dirigersi alla base segreta del Progetto Pegasus da cui \u00e8 partito un segnale di soccorso. La base \u00e8 come una specie di magazzino che contiene tutto ci\u00f2 che lo S.H.I.E.L.D. ha trovato di anomalo nel corso degli anni, anche prima del mandato di Fury, ed \u00e8 sotto la supervisione del direttore Wendell Vaughn. L'anomalia si trova nel fatto che all'improvviso un oggetto contenuto nella base, una specie di obelisco di pietra con un grosso occhio posto sulla cima, si \u00e8 attivato.\nDopo non essere riusciti a capire la sua natura, se non che possa essere un'arma, una bomba, e aver fatto evacuare la base, Carol Danvers riceve un'informazione sconcertante; obelischi simili si stanno manifestando dappertutto. Questo porta Reed Richards a riprendere le analisi dell'\"oggetto\", sostenendo quello che in precedenza aveva detto Ben Grimm: l'obelisco \u00e8 come se li stesse osservando.\nDopo un contatto con Tony Stark, che non ha ottenuto migliori risultati, Susan Storm viene come posseduta dall'occhio e ne diventa il tramite: spiega che gli obelischi sono gli Osservatori e sono sulla Terra da decenni. Sono comparsi in momenti significativi del Mondo per registrare ci\u00f2 che \u00e8 accaduto e ora sono qui per assistere all'imminente distruzione, il fatto pi\u00f9 significativo dell'attuale generazione.\nTramite Susan, che acconsente a fare da tramite, l'obelisco si presenta come Uatu e racconta di come non abbiano nulla da temere da lui o dalla sua specie; sono li per avvisarli di un pericolo imminente che non sanno identificare ma che sanno che accadr\u00e0 dopo aver osservato la storia umana recente, soprattutto alcuni momenti, come quello della nascita degli eroi, e le conseguenze di alcune scoperte o sperimentazioni scientifiche. Dice che sono stati testimoni di avvenimenti in innumerevoli altri mondi e sanno che la devastazione \u00e8 vicina. Per questo sceglieranno un Araldo, qualcuno che li aiuti di fronte all'avversit\u00e0. E lo faranno in quel preciso momento.\nSempre per bocca di Susan, Uatu rivela che l'Araldo \u00e8 stato scelto e detto ci\u00f2 interrompe il contatto e tutti gli Osservatori scompaiono, senza aver rivelato chi sia questo Araldo.\nMa questo Araldo ha un nome: Rick Jones."}
{"id": "2382008", "revid": "88740", "url": "https://it.wikipedia.org/wiki?curid=2382008", "title": "Jahnsfelde", "text": "Jahnsfelde \u00e8 una frazione della citt\u00e0 tedesca di M\u00fcncheberg, nel Brandeburgo.\nStoria.\nJahnsfelde fu fondata nel 1244 dall'abbazia di Trzebnica.\nIl 31 marzo 2002 il comune di Jahnsfelde fu aggregato alla citt\u00e0 di M\u00fcncheberg."}
{"id": "2382011", "revid": "124590914", "url": "https://it.wikipedia.org/wiki?curid=2382011", "title": "Christian Tr\u00e4sch", "text": "Carriera.\nClub.\nIl 3 febbraio 2008 debutta nella prima squadra dello Stoccarda nella partita contro lo Schalke 04. Sette mesi dopo, contro il , segna il suo primo gol con un tiro da 25 metri.\nNazionale.\nTr\u00e4sch ha debuttato nella Nazionale maggiore il 2 giugno 2009 durante una tourn\u00e9e in Asia. Il 7 maggio 2010 viene incluso nella lista provvisoria dei 27 convocati per il campionato mondiale di calcio 2010 del Sudafrica, ma \u00e8 costretto a saltare l'importante appuntamento a causa di un infortunio alla caviglia accorsogli durante una partita amichevole disputata in Alto Adige.\nStatistiche.\nPresenze e reti nei club.\n\"Statistiche aggiornate al 21 maggio 2010.\""}
{"id": "2382014", "revid": "102978481", "url": "https://it.wikipedia.org/wiki?curid=2382014", "title": "M\u00fcnchehofe (disambigua)", "text": ""}
{"id": "2382015", "revid": "125954468", "url": "https://it.wikipedia.org/wiki?curid=2382015", "title": "Jack Torrance", "text": "John Daniel \"Jack\" Torrance \u00e8 un personaggio protagonista del romanzo horror \"Shining\" dello scrittore statunitense Stephen King e pubblicato nel 1977. Nella trasposizione cinematografica del romanzo, il film di Stanley Kubrick, \u00e8 interpretato da Jack Nicholson, mentre nella miniserie televisiva del 1997 \u00e8 interpretato da Steven Weber. Nella trasposizione cinematografica di \"Doctor Sleep\", sequel di \"Shining\", \u00e8 interpretato da Henry Thomas.\nIl personaggio.\nNel romanzo.\nJack Torrance \u00e8 un uomo che ha da poco perso il proprio lavoro come insegnante di letteratura inglese a causa del suo alcolismo e del suo temperamento volubile; scrittore per passione, sta quindi cercando di sistemare la sua situazione lavorativa e familiare, motivo per cui smette di bere e decide di accettare un lavoro come guardiano invernale dello sperduto Overlook Hotel, in Colorado, lavoro che, essendo molto solitario e silenzioso, ritiene che gli potr\u00e0 dare la tranquillit\u00e0 che cerca per scrivere un proprio libro. Jack raggiunge l'hotel con la moglie Wendy e il figlio Danny, un bambino di cinque anni dotato di poteri psichici e soprannaturali. Danny ha un amico immaginario, Tony, il quale in passato gli ha dato premonizioni e lo mette in guardia circa l'Overlook Hotel.\nLa famiglia Torrance si mette in viaggio sul vecchio Maggiolino di Jack e raggiunge l'Hotel. L\u00ec gli ultimi ospiti e le maestranze si stanno preparando per lasciare l'Hotel alla sua pausa invernale. Incontrano Dick Halloran, il cuoco dell'Overlook Hotel, il quale ha appena terminato il lavoro estivo e sta partendo per la stagione calda in Florida. Nonostante la brevit\u00e0 dell'incontro Dick si accorge che anche Danny, cos\u00ec come lui, possiede la luccicanza (lo \"Shining\"), ma notevolmente pi\u00f9 forte rispetto alla sua, quindi lo mette in guardia avvisandolo che l'albergo \u00e8 infestato, anche se queste entit\u00e0 sono incapaci di fare del male, come spaventose immagini di un libro. Prima di partire Dick si offre di aiutare Danny, dicendogli che, se si fosse trovato in difficolt\u00e0, avrebbe potuto chiamarlo tramite i suoi poteri, e lui lo avrebbe raggiunto.\nLa famiglia rimane sola, il tempo passa e iniziano le prime nevicate che isolano l'albergo dal paese vicino. Jack inizia ad avere incontri con i fantasmi di antichi ospiti e lavoratori all'albergo, i quali instillano in lui la convinzione che lui sia un uomo speciale e che potr\u00e0 ottenere i giusti riconoscimenti solo dopo aver ucciso la sua famiglia. In realt\u00e0 si tratta di un inganno da parte delle entit\u00e0 malvagie dell'albergo, le quali desiderano possedere Danny e la sua luccicanza, in modo da radunare abbastanza potere e potersi liberare dall'edificio.\nJack inizia cos\u00ec a isolare la famiglia, manomettendo la radio e il gatto delle nevi. La situazione precipita quando Jack, sobrio ormai da mesi, si ritrova nel bar dell'hotel magicamente animato da una festa. L\u00ec vengono serviti alcolici, quindi Jack si ubriaca nuovamente ed in preda alla follia tenta di uccidere Wendy. Lo stato di profonda ebbrezza in cui si trova permette a Wendy di reagire, riuscendo a ferirlo e rinchiuderlo nella dispensa. Dopo essersi accorta di non aver mezzi per fuggire, decide di rinchiudersi in camera con Danny, in attesa di trovare una soluzione.\nJack \u00e8 nella dispensa, bloccato senza possibilit\u00e0 di uscire, ma uno spettro, quello del custode precedente che a sua volta uccise la sua famiglia per poi suicidarsi, gli apre la porta ricordandogli che ha un lavoro da concludere. Cos\u00ec Jack raggiunge Wendy e la attacca con una mazza da roque ma viene interrotto dall'arrivo di Dick Halloran, che riesce quasi a uccidere. Jack, oramai in balia delle entit\u00e0 maligne, vuole Danny e lo raggiunge in soffitta, dove ha un confronto con lui. Jack sta per ucciderlo, quando si rende conto delle sue azioni e in un momento di lucidit\u00e0 inizia a colpirsi al volto da solo. L'entit\u00e0 si rende conto che la caldaia, rimasta per troppe ore priva di manutenzione, sta per scoppiare e si precipita nei sotterranei. Wendy, Danny e Halloran fuggono, mentre l'entit\u00e0 porta Jack a cercare di abbassare la pressione per salvare l'albergo. La caldaia esplode distruggendo l'edificio, l'entit\u00e0 e Jack.\nNel film di Stanley Kubrick.\nA differenza del romanzo originale, dove Jack viene descritto come un eroe tragico i cui difetti lo porteranno alla sconfitta, nel film Jack ha dentro di s\u00e9 la pazzia e la furia omicida che lo porteranno ben presto a tentare di sterminare la sua famiglia.\nAll'inizio del film Jack accetta il lavoro presso l'Overlook Hotel nella speranza di recuperare la serenit\u00e0 familiare e l'ispirazione di scrittore.\nBen presto l'Overlook Hotel si rivela un luogo dal tragico passato; l'hotel era stato infatti teatro di un gesto di follia da parte di un vecchio guardiano, Delbert Grady, che aveva assassinato e letteralmente tagliato a pezzi la famiglia (la moglie e due figlie gemelle di otto anni) con un'ascia.\nL'equilibrio psichico di Jack, che in apparenza \u00e8 una persona normale ma in realt\u00e0 cova un profondo odio represso verso la sua famiglia, viene minato dalla suggestione che l'albergo gli provoca, causandogli strane visioni: incontra i fantasmi di Grady e del barista di 60 anni prima Lloyd, in un incerto confine tra sogno e realt\u00e0. Il figlio di Jack, Danny, con poteri di chiaroveggenza e telepatia (la \"Luccicanza, Shining\" in lingua originale), cerca poi di mettersi in contatto telepaticamente con Dick Hallorann, il cuoco dell'albergo, il quale una volta avvertito il pericolo raggiunge rapidamente l'Overlook Hotel.\nNel frattempo Wendy (Shelley Duvall), la moglie di Jack, scopre dei segni di strangolamento sul collo di Danny e intuisce che l'hotel \u00e8 infestato da presenze malevole, mentre la follia aggressiva di Jack si rivela: manomette radio e gatto delle nevi, compromettendo cos\u00ec ogni speranza di fuga, per poi cercare di assassinare moglie e figlio con un'ascia, proprio come aveva fatto a suo tempo Grady. Wendy riesce a stordirlo e a rinchiuderlo in una cella frigorifera, dove Jack viene liberato da Grady, che gli dice ti terminare il suo compito.\nJack uccide Halloran, nel frattempo arrivato all'Hotel con un gatto delle nevi, ma Danny e Wendy riusciranno a fuggire con il gatto delle nevi di Halloran nel mezzo di una tempesta di neve.\nJack morir\u00e0 congelato nel giardino-labirinto dell'albergo in seguito ad un inseguimento con il piccolo Danny. Enigmatica la scena finale, in cui si vede un Jack sorridente ed in abito da sera in una foto di una festa nell'albergo risalente al 1921, sessant'anni prima della vicenda narrata.\nNella miniserie televisiva.\nNella miniserie televisiva di Stephen King Jack \u00e8 presentato in un modo diverso rispetto al film di Stanley Kubrick. Jack viene descritto in un modo simile a quello del romanzo ma la sua fine \u00e8 diversa. Nel libro Jack si redime e muore nell'esplosione della caldaia dell'albergo. Nella miniserie Jack, dapprima posseduto dalle presenze malefiche dell'Overlook Hotel, riesce a tornare in s\u00e9 grazie al figlio Danny e decide di sacrificarsi per distruggere l'albergo. Perci\u00f2 Jack fa esplodere la caldaia dell'albergo distruggendolo e morendo nell'esplosione. Inoltre nella miniserie appare una scena non presente nel libro: quando Danny si diploma Jack appare come spirito davanti a suo figlio. Si viene inoltre a scoprire che l'amico immaginario di Danny, \"Tony\", non \u00e8 altro che Danny del futuro che comunica con il suo io passato, un punto toccato brevemente nel libro e omesso nel film di Kubrick.\nLo Shining.\nNel film di Kubrick, diversamente dalla versione cartacea, Jack possiede, come suo figlio Danny, lo Shining, capacit\u00e0 che gli permette di vedere le persone defunte dell'Overlook Hotel e le visioni sulla camera 237. All'inizio del film il cuoco Halloran dice a Danny che lo Shining si trasmette da generazione a generazione. Come spiegato poi dai vari critici e registi (come per esempio Steven Spielberg e William Friedkin) Jack impazzisce perch\u00e9 da una parte cova un odio inconscio contro la sua famiglia ma da un'altra parte il non sapere di possedere lo Shining lo porta alla demenza."}
{"id": "2382016", "revid": "287204", "url": "https://it.wikipedia.org/wiki?curid=2382016", "title": "Obersdorf", "text": ""}
{"id": "2382020", "revid": "1543377", "url": "https://it.wikipedia.org/wiki?curid=2382020", "title": "Rocca di Castellina in Chianti", "text": "La Rocca di Castellina in Chianti \u00e8 un castello che si trova nell'omonimo comune in provincia di Siena.\nDelle mura restano alcuni lunghi tratti attorno all'abitato antico del paese, ma nessuna delle due porte si \u00e8 conservata: la Fiorentina venne distrutta durante la prima guerra mondiale e sostituita successivamente da un'apertura in stile. Il cassero \u00e8 conservato in ottime condizioni, con due corpi di fabbrica quadrati e alte mura. Oggi \u00e8 sede del Comune e dal 21 aprile 2006 \u00e8 sede del Museo archeologico del Chianti senese, che presenta la storia dei paesaggi antichi dell'intero territorio chiantigiano, oltre a Castellina i comuni di Castelnuovo Berardenga, Gaiole in Chianti e Radda in Chianti.\nStoria.\nLe prime menzioni scritte risalgono all'XI secolo, quando Castellina era un insediamento fortificato dei Conti Guidi che dipendeva dal vicino castello del Trebbio, nell'odierna localit\u00e0 di Trebbia, frazione di Radda in Chianti. All'epoca il sito veniva infatti chiamato \"Castellina de' Trebbiesi\".\nDal 1193 i signori di Trebbio si accordarono coi Fiorentini per tenervi un presidio. Castellina, cresciuto di importanza, alla met\u00e0 del XIII secolo entr\u00f2 nella Lega del Chianti e in seguito fu capoluogo di uno dei tre terzieri della zona, con Radda e Gaiole.\nEssendo vicina al confine tra Firenze e Siena, per tutto il medioevo la zona attorno al castello fu sede di scontri, con Castellina che mantenne a lungo il ruolo di roccaforte avanzata dei Fiorentini. Nel 1397 il castello venne attaccato e distrutto dalle truppe di Gian Galeazzo Visconti, signore di Milano alleato ai Senesi. Nel 1400 la Repubblica fiorentina ne torn\u00f2 in possesso e decise di rafforzarne le difese, creando una cerchia muraria pi\u00f9 grande e pi\u00f9 massiccia, dalla forma di esagono irregolare e con numerose torri a base quadrata. Il sistema difensivo era composto, oltre che dalle mura, dove si aprivano due porte (la Fiorentina e la Senese), anche da un massiccio cassero merlato, posto nel punto pi\u00f9 alto dell'abitato. Nella ricostruzione venne anche consultato, in corso d'opera, il famoso architetto Filippo Brunelleschi.\nIl battesimo del fuoco del nuovo sistema difensivo avvenne nel 1452, quando fu cinto d'assedio per ben 44 giorni dal duca di Calabria, senza venire espugnato. In seguito le fortificazioni vennero ulteriormente rafforzate, con la collaborazione di Giuliano da Sangallo. Nel 1478 venne di nuovo attaccato dall'esercito aragonese e questa volta venne saccheggiato e semidistrutto. Nel 1483 torn\u00f2 ai Fiorentini, che lo tennero fino all'unit\u00e0 d'Italia. L'abolizione della lega del Chianti risale invece al 1774, su decisione di Pietro Leopoldo di Lorena, ma il nuovo territorio della \"Comunit\u00e0 di Castellina\" venne fatto praticamente coincidere con l'antico terziere."}
{"id": "2382022", "revid": "36426", "url": "https://it.wikipedia.org/wiki?curid=2382022", "title": "Mura di Castellina in Chianti", "text": ""}
{"id": "2382023", "revid": "149727", "url": "https://it.wikipedia.org/wiki?curid=2382023", "title": "Eggersdorf (Germania)", "text": ""}
{"id": "2382027", "revid": "287204", "url": "https://it.wikipedia.org/wiki?curid=2382027", "title": "Christian Trasch", "text": ""}
{"id": "2382029", "revid": "1305772", "url": "https://it.wikipedia.org/wiki?curid=2382029", "title": "Oremo (torrente)", "text": "L'Oremo \u00e8 un torrente del Piemonte che scorre in provincia di Biella, tributario dell'Elvo.\nCorso del torrente.\nNasce a circa 1.200\u00a0m s.l.m. in comune di Pollone sul Monte Muanda, un contrafforte meridionale del Monte Mucrone.\nPassato tra il capoluogo di Pollone e la Burcina segna per un breve tratto il confine tra i comuni di Biella e di Occhieppo Superiore. Giunto nel territorio di Occhieppo Inferiore attraversa una zona densamente antropizzata dove riceve da destra le acque del Torrente Romioglio ed esce nella pianura biellese.\nIn comune di Ponderano riceve da sinistra la confluenza del Torrente Bolume ed infine, entrato in comune di Borriana, va a confluire nell'Elvo a quota 288.\nRegime.\nL'Oremo ha un regime idrico che, nonostante la portata in genere limitata, pu\u00f2 essere soggetto a piene anche notevoli causate dalle abbondanti precipitazioni tipiche della zona. Tra i danni segnalati c'\u00e8 per esempio stata l'esondazione del 2002 che blocc\u00f2 la strada tra Biella e Ivrea."}
{"id": "2382030", "revid": "92046", "url": "https://it.wikipedia.org/wiki?curid=2382030", "title": "Christian Traesch", "text": ""}
{"id": "2382045", "revid": "33689", "url": "https://it.wikipedia.org/wiki?curid=2382045", "title": "CTRL", "text": ""}
{"id": "2382047", "revid": "647919", "url": "https://it.wikipedia.org/wiki?curid=2382047", "title": "Chiesa di Sant'Ambrogio (Varazze)", "text": ""}
{"id": "2382049", "revid": "125955359", "url": "https://it.wikipedia.org/wiki?curid=2382049", "title": "Unchained Melody", "text": "Unchained Melody \u00e8 un popolare brano con musica di Alex North e testo di Hy Zaret. \u00c8 una delle canzoni pi\u00f9 registrate del ventesimo secolo, cantata in oltre 500 differenti versioni ed in diverse lingue.\nIl brano.\nNel 1955 North us\u00f2 la musica da lui composta come tema del film di ambientazione carceraria \"Senza catene\" (\"Unchained\") che venne cantata dal baritono Todd Duncan. Ne seguirono diverse cover: Les Baxter, ne fece una versione strumentale che raggiunse il secondo posto nelle classifiche. Al Hibbler ne fece una versione con testo che raggiunse il terzo posto su Billboard. La versione di Jimmy Young arriv\u00f2 al primo posto delle classifiche inglesi, mentre quella di Roy Hamilton arriv\u00f2 al sesto posto; ancora June Valli (registrazione del 15 marzo 1955), pubblic\u00f2 la canzone con la RCA Victor Records (Num. 20-6078 nel catalogo), usando \"Tomorrow\" come b-side) arrivando alla 29\u00aa posizione.\nLa leggenda del Rockabilly Gene Vincent, con i Blue Caps, ne fece un'altra versione per il secondo album nel 1956. Altre cover furono cantate da Harry Belafonte alle cerimonia dei Premi Oscar 1956 (la canzone \u00e8 contenuta nel fortunato album Belafonte ed era candidata all'Oscar per la migliore canzone), da Vito &amp; the Salutations, Bobby Hatfield (nella versione di Phil Spector del 1965). In Italia \u00e8 stata cantata da Cocki Mazzetti nel 1965 - Iva Zanicchi nel 1968 in italiano con il titolo \"Senza catene\" e da Cristiano Malgioglio con il titolo \"Non ti lascer\u00f2 andare via\" all'interno dell'album \"Il meglio del meglio\" nel 1992. Ancora: nel 1977, sei settimane prima della sua morte Elvis Presley cant\u00f2 \"Unchained Melody\" nella sua ultima apparizione televisiva.\nLa versione pi\u00f9 famosa per\u00f2 \u00e8 senz'altro quella incisa nel 1965 dai Righteous Brothers. Il brano entr\u00f2 nella \"Billboard Hot 100\" nel 1965 alla posizione numero 5 e ci ritorn\u00f2 25 anni dopo (nel 1990) arrivando fino alla posizione numero 19, grazie al film \"Ghost - Fantasma\" che l'aveva usata come tema portante. Nel Regno Unito invece il singolo di \"Unchained Melody\" arriv\u00f2 alla vetta e vi rimase per sette settimane dal novembre 1990 al gennaio 1991.\nNel 2004 la rivista \"Rolling Stone\" ha inserito la canzone alla posizione numero 365 della sua personale classifica delle 500 migliori canzoni di tutti i tempi."}
{"id": "2382052", "revid": "94973001", "url": "https://it.wikipedia.org/wiki?curid=2382052", "title": "Atalanta (Pacuvio)", "text": "L'Atalanta (\"Atalanta\") \u00e8 una tragedia (\"cothurnata\") del tragediografo latino Marco Pacuvio (circa 220-130 a.C.) di cui restano oggi solo alcuni frammenti. Realizzata forse a partire da uno sconosciuto originale greco non pervenuto, ad oggi, l'opera trattava la storia della giovane Atalanta: ella, abbandonata appena nata e allevata da un'orsa inviata da Artemide, vive tra i boschi dedita alla caccia e gareggia nella corsa con i suoi innamorati, che, sconfitti, uccide. Diversamente dalla versione del mito pi\u00f9 diffusa, nell'opera di Pacuvio la sfida allora il figlio Partenopeo, che ella ha abbandonato alla nascita: Atalanta riesce a vincerlo, ma, quando sta per ucciderlo, lo riconosce e gli rivela la sua identit\u00e0, salvandolo."}
{"id": "2382055", "revid": "2091899", "url": "https://it.wikipedia.org/wiki?curid=2382055", "title": "Kimberley (Australia)", "text": "Kimberley \u00e8 una delle nove regioni dell'Australia Occidentale, situata nella parte pi\u00f9 settentrionale dello Stato. Essa si estende su una superficie di 423.517 chilometri quadrati e ha una popolazione di circa 41.000 abitanti. La regione si affaccia a nord sul Mar di Timor, ad ovest sull'oceano Indiano e confina ad est con il Territorio del Nord. Il Kimberley \u00e8 suddiviso nelle seguenti Local Government Areas:\nStoria.\nIl Kimberley fu una delle prime zone dell'Australia in cui si insediarono gli esseri umani, con i primi arrivi testimoniati da reperti risalenti a circa 40.000 anni fa ed attribuiti a popolazioni provenienti dall'odierna Indonesia. Il primo europeo ad esplorare la regione fu Alexander Forrest, che comp\u00ec la traversata dalla costa ovest fino al Territorio del Nord nel 1879. Fu lui a scoprire e battezzare i fiumi Margaret e Ord, la King Leopold Ranges e la fertile zona fra il Fitzroy river e l'Ord. Egli si specializz\u00f2 in seguito come un agente specializzato nella locazione di terreni, affittando oltre 210.000 chilometri quadrati della regione nel 1883.\nNel 1881 Philip Saunders ed Adam Johns trovarono l'oro in diverse zone del Kimberley, mentre nello stesso anno i primi allevatori occuparono il territorio nella zona di Beagle Bay, battezzando quelle terre \"Yeeda Station\". Negli anni immediatamente successivi giunsero altri pionieri, sia per cercare nuovi territori per il pascolo che a causa della scoperta dell'oro nella zona di Halls Creek.\nLa popolazione del Kimberley, bench\u00e9 ammonti a soli 41.000 abitanti, \u00e8 in crescita pi\u00f9 rapida di quanto non sia quella del resto dell'Australia Occidentale (poco meno del 5% l'anno, circa il triplo di quella dello Stato); oltre alle 3 citt\u00e0 pi\u00f9 importanti di Broome (15.000 abitanti), Kununurra (5.000 abitanti) e Derby (3.600 abitanti), non vi sono altri centri che superino i 2.000 abitanti e la popolazione risulta sparsa in maniera abbastanza uniforme sul territorio della regione. Circa un terzo degli abitanti del Kimberley sono di origine aborigena.\nGeografia e clima.\nNel Kimberley si trovano catene montuose antiche e ripide, dalle quali il clima estremo ha rimosso la maggior parte della terra lasciando solamente roccia (a parte che nelle valli dei fiumi Ord, Fitzroy a sud e Robinson). Bench\u00e9 nessuno dei monti del Kimberley raggiunga i 1.000 metri di altezza, la loro disposizione ed i fianchi scoscesi rendono molto complicato l'attraversamento di gran parte della regione, specialmente durante la stagione delle piogge in cui spesso le strade sono allagate.\nIl clima del Kimberley \u00e8 di tipo monsonico tropicale. Circa il 90% delle piogge si verifica durante i mesi che vanno da novembre ad aprile, con i cicloni abbastanza comuni soprattutto nella zona di Broome. Le precipitazioni sono maggiori nel nord-ovest (circa 1270 millimetri) ed inferiori nella zona sud-orientale (circa 520 millimetri). Durante la stagione secca, fra maggio ed ottobre, i venti da sudest portano giornate molto calde e notti fredde. I cambiamenti climatici hanno fatto s\u00ec che dal 1967 si registrino circa 250 millimetri di pioggia in pi\u00f9 sull'intera regione nel corso dell'anno (anche se recenti studi imputano questo effetto all'inquinamento atmosferico proveniente dall'Asia e non al riscaldamento globale.) Nel 1997 e nel 2000 si verificarono piogge particolarmente imponenti, con conseguenti piene record dei fiumi del Kimberley. Questa \u00e8 la pi\u00f9 calda regione australiana, con le temperature massime spesso oltre i 30 gradi anche durante il mese di luglio (l'inverno australiano).\nLa maggior parte della regione \u00e8 ricoperta da zone savaniche, dominate da bassi eucalipti e boab. In alcune gole riparate del piovoso nord si possono trovare zone ricoperte da foresta pluviale, sconosciute alla scienza fino ad epoche recenti (1965). Queste zone umide sono fra le pi\u00f9 floristicamente ricche dell'Australia, dopo le zone tropicali e la parte sud-occidentale dell'Australia Occidentale.\nGeologia.\nNel corso del periodo devoniano una barriera corallina si form\u00f2 prima che un calo del livello marino interessasse la regione del Kimberley; i resti di questo sistema di coralli sono ancora visibili nella Napier Range e nella Ningbing Range.\nEconomia.\nL'economia del Kimberley si basa su diverse industrie:"}
{"id": "2382059", "revid": "618763", "url": "https://it.wikipedia.org/wiki?curid=2382059", "title": "Carl Pauli", "text": "Fu docente in un liceo di Zurigo e al liceo cantonale di Lugano dal 1893 al 1899 . Era in grado di capire 22 lingue.\nPauli inizi\u00f2 i suoi studi sulla lingua etrusca intorno al 1875, proseguiti anche attraverso quattro viaggi in Italia (1885, 1889, 1896, 1898). Grazie ai risultati ottenuti, fu eletto membro onorario dell'Accademia, \"La Nuova Fenice\" di Orvieto. Ebbe stretti rapporti di scambi scientifici con l'Accademia prussiana delle scienze di Berlino per la creazione del Corpus Inscriptionum Etruscarum. Nel 1897 collabor\u00f2 alla redazione dell\"'Ausfuhrliches Lexikon der griechischen und r\u00f6mischen Mythologie\" (\"Lessico generale della mitologia greca e romana\")."}
{"id": "2382062", "revid": "119852658", "url": "https://it.wikipedia.org/wiki?curid=2382062", "title": "Mourasuchus", "text": "Il mourasuco (gen. Mourasuchus) \u00e8 un coccodrillo estinto di dimensioni gigantesche, vissuto nel Miocene (tra 15 e 6 milioni di anni fa). I suoi resti fossili sono stati ritrovati in Sudamerica. \nDescrizione.\nBench\u00e9 noto attraverso resti incompleti, i paleontologi sono stati in grado di ricostruire l'aspetto di questo animale. Il corpo doveva essere molto simile a quello dei caimani odierni, con una lunga coda appiattita lateralmente e corti arti sporgenti ai lati del corpo, ma le dimensioni erano ben superiori a quelle delle forme attuali: si \u00e8 calcolato che il mourasuco potesse superare i 6,6 metri di lunghezza. \nLa caratteristica pi\u00f9 particolare del mourasuco era costituita dal cranio: esso era enorme, allungato e appiattito, con una moltitudine di denti piccoli; l'intera bocca era lunga pi\u00f9 di un metro. Probabilmente era presente una sacca golare analoga a quella dei pellicani. Le vertebre cervicali erano corte antero-posteriormente.\nClassificazione.\nIl mourasuco appartiene a un gruppo estinto di coccodrilli, i nettosuchi, strettamente imparentati con i caimani sudamericani ma a volte considerati una famiglia a parte.\nAlcuni autori lo classificano nella sottofamiglia Caimaninae (Cidade). \nQueste forme, dal cranio largo e piatto e di dimensioni gigantesche, erano a loro volta imparentate con un altro gigante sudamericano, \"Purussaurus\". Sono note diverse specie di mourasuco, la pi\u00f9 conosciuta delle quali \u00e8 Mourasuchus amazonensis, scoperta nel 1964 da Llewelyn Ivor Price.\nStile di vita.\nLa poca mobilit\u00e0 e debolezza del collo (non poteva praticare il \u201cdeath roll\u201d, comportamento che attuano i moderni coccodrilli per smembrare le prede), le fauci poco massicce che non garantivano un morso potente, i denti piccoli e poco funzionali alla cattura delle prede fanno ipotizzare che \"Mourasuchus\" fosse incapace di catturare prede medio-grandi e che si fosse specializzato su una dieta a base di animali di piccole dimensioni (pesci, bivalvi, gasteropodi e crostacei). Occasionalmente poteva cibarsi di prede di dimensioni maggiori ma dai movimenti lenti (come \"Lepidosiren\", dipnoo) (Cidade et al, 2017).\nSono state ipotizzate due strategie alimentari: filter feeding (Langston,1965) e gulp feeding (Cidade et al, 2017). Il filter feeding (alimentazione per filtrazione) \u00e8 poco probabile visto che non ci sono evidenze che indicano la presenza di strutture per selezionare il materiale ingerito. La tecnica pi\u00f9 probabile \u00e8 il gulp feeding (alimentazione a boccate). Le conoscenze attuali riguardanti questo genere non permettono di stabilire se fosse capace di attuare qualche tipo di selezione (Cidade et al, 2017).\n\u00c8 probabile che questo animale si nutrisse nuotando in acque calme (laghi e paludi), l'enorme bocca veniva aperta in misura sufficiente a far entrare una grande quantit\u00e0 d'acqua, che andava a riempire una grande sacca simile a quella di un pellicano posta presso la gola. In seguito, l'animale chiudeva le fauci ed espelleva l'acqua, rinchiudendo vari animaletti (come molluschi, crostacei e piccoli pesci) nella trappola costituita dai fitti denti. \nUn simile modo di nutrirsi era probabilmente utilizzato anche da un altro coccodrillo, \"Stomatosuchus\", vissuto nel Cretaceo in Africa (evoluzione indipendente della morfologia del cranio)."}
{"id": "2382064", "revid": "125069428", "url": "https://it.wikipedia.org/wiki?curid=2382064", "title": "Muhammad Sakizli", "text": "Fu Primo ministro della Cirenaica dal marzo 1950 al dicembre 1951 per poi assumere ininterrottamente la carica di Governatore fino al maggio 1952. Ricopr\u00ec la carica di Primo ministro della Libia nel febbraio 1954 fino all'aprile dello stesso anno."}
{"id": "2382065", "revid": "88740", "url": "https://it.wikipedia.org/wiki?curid=2382065", "title": "Sch\u00f6nflie\u00df (M\u00fchlenbecker Land)", "text": "Sch\u00f6nflie\u00df \u00e8 una frazione del comune tedesco di M\u00fchlenbecker Land, nel Brandeburgo.\nStoria.\nIl 26 ottobre 2003 il comune di Sch\u00f6nflie\u00df fu fuso con i comuni di M\u00fchlenbeck, Schildow e Z\u00fchlsdorf, formando il nuovo comune di M\u00fchlenbecker Land."}
{"id": "2382074", "revid": "486946", "url": "https://it.wikipedia.org/wiki?curid=2382074", "title": "Alexander de Villa Dei", "text": ""}
{"id": "2382075", "revid": "110157", "url": "https://it.wikipedia.org/wiki?curid=2382075", "title": "Xanthomyria spinosa", "text": "La xantomiria (Xanthomyria spinosa) \u00e8 un artropode estinto, forse imparentato con i millepiedi, i cui resti fossili sono stati ritrovati in Siberia in strati del Cambriano superiore (circa 500 milioni di anni fa).\nDescrizione.\nDi questo animale sono noti solo due esemplari, costituiti da segmenti corporei allungati ma privi della regione della testa, mentre la coda \u00e8 nota solo in uno dei due fossili. Il corpo era costituito da almeno 34 segmenti (tergiti) a struttura calcarea, dotate di quattro tubercoli ciascuna e di una coppia di spine allungate. La coda era costituita da una piccola placca. \u00c8 probabile che \"Xanthomyria\" fosse un animale marino che strisciava sul fondale, cibandosi di detriti o di piccoli organismi. L'animale intero doveva superare i sei centimetri di lunghezza.\nClassificazione.\nLe caratteristiche tergiti richiamano molto da vicino le analoghe strutture di artropodi del Carbonifero, come i grandi \"Euphoberia\" e \"Acantherpestes\", sicuramente appartenenti ai miriapodi (il gruppo a cui vengono ascritti i millepiedi). Se cos\u00ec fosse, \"Xanthomyria\" sarebbe il pi\u00f9 antico rappresentante di questo gruppo. In mancanza della regione della testa nella conservazione fossile, tuttavia, \u00e8 difficile stabilire una classificazione certa: pu\u00f2 darsi che la xantomiria, insieme ad altri artropodi cambriani poco noti (come \"Cambropodus\", \"Serracaris\" e \"Pseudoiulia\"), fosse un rappresentante di un taxon di artropodi primitivi non ancora descritto, i quali svilupparono una morfologia quasi identica a quella dei millepiedi in modo del tutto indipendente.\nSignificato del nome.\nIl nome del genere, \"Xanthomyria\", deriva dal greco \"xanthos\" (colorato) e \"myria\" (molteplice), a causa della colorazione bruno giallastra degli esemplari e della loro natura multisegmentata. L'epiteto specifico, \"spinosa\", si riferisce alle lunghe spine che si trovavano ai fianchi delle tergiti."}
{"id": "2382076", "revid": "320578", "url": "https://it.wikipedia.org/wiki?curid=2382076", "title": "Xanthomyria", "text": ""}
{"id": "2382078", "revid": "486946", "url": "https://it.wikipedia.org/wiki?curid=2382078", "title": "Alexander de Villedieu", "text": ""}
{"id": "2382079", "revid": "93556", "url": "https://it.wikipedia.org/wiki?curid=2382079", "title": "Dulorestes", "text": "Il Dulorestes (\"Oreste schiavo\"; dal greco , \"schiavo\") \u00e8 una tragedia \"cothurnata\" del tragediografo latino Marco Pacuvio (circa 220-130 a.C.) di cui restano oggi solo alcuni frammenti. Realizzata a partire da uno sconosciuto originale greco non pervenuto ad oggi, l'opera trattava un episodio del ciclo mitico di Oreste, connesso con il ciclo troiano: Oreste torna ad Argo travestito da schiavo, con l'intenzione di vendicare l'assassinio del padre Agamennone. Avvalendosi dell'aiuto della sorella Elettra, riesce ad uccidere Clitennestra ed Egisto."}
{"id": "2382083", "revid": "287204", "url": "https://it.wikipedia.org/wiki?curid=2382083", "title": "Arctostylopida", "text": "Gli arctostilopidi (Arctostylopida) sono un enigmatico gruppo di mammiferi estinti, dalle incerte affinit\u00e0. I loro fossili si rinvengono in terreni che datano dal Paleocene inferiore all'Eocene inferiore (da 63 a 50 milioni di anni fa) in Asia e Nordamerica.\nDescrizione.\nDi dimensioni simili a quelle di un coniglio, questi animali sono conosciuti principalmente attraverso la dentatura e frammenti del cranio. I pochi resti conosciuti, in ogni caso, fanno supporre che l'aspetto di questi antichi mammiferi fosse vagamente simile a quello delle odierne procavie (\"Hyracoidea\"), ma con alcuni adattamenti alla corsa. La caratteristica pi\u00f9 singolare degli arctostilopidi era data dalla loro dentatura: molari e premolari, infatti, erano pressoch\u00e9 identici a quelli dei notoungulati notostilopidi, un altro gruppo di mammiferi primitivi che viveva in Sudamerica. Dal momento che gli arctostilopidi sono stati ritrovati solo nei continenti settentrionali e in orizzonti geologici durante i quali il Sudamerica era ritenuto essere separato dal Nordamerica, i resti di questi animali sono di indubbio interesse per i paleontologi. La dentatura era completa, i molari posteriori erano grandi e primitivi, e non era presente alcun diastema.\nEvoluzione.\nGli arctostilopidi apparvero per la prima volta nel Paleocene superiore in Asia; la forma pi\u00f9 antica \u00e8 \"Asiostylops\", dai molari semplici e triangolari. Altre forme primitive includono \"Sinostylops\" e \"Bothriostylops\", mentre tra le forme pi\u00f9 evolute si ricordano le asiatiche \"Palaeostylops\" e \"Gashatostylops\", e la nordamericana \"Arctostylops\", dell'Eocene inferiore. La stretta somiglianza fra questi ultimi tre generi indica che nel tardo Paleocene vi fu un interscambio faunistico tra Asia e Nordamerica.\nClassificazione.\nStando alle caratteristiche della dentatura, \u00e8 quasi impossibile distinguere i resti di un arctostilopide da quelli di un notostilopide; pertanto, quando fu descritto \"Arctostylops\", nel 1915, si ritenne che quei resti fossero appartenuti a un notoungulato. Questa opinione fu ritenuta valida per decenni, comprovata da numerosi ritrovamenti di denti rinvenuti in Asia. Successivi studi sullo scheletro postcranico hanno portato a sospettare che gli arctostilopidi non fossero veri notoungulati, ma fossero probabilmente imparentati con gli anagalidi (come \"Pseudictops\"). Attualmente, al 2013, gli arctostilopidi non godono di una chiara classificazione, e si devono aspettare ulteriori scoperte per mettere in luce le reali parentele di questi mammiferi. Le loro notevoli somiglianze con i notostilopidi sono dovute probabilmente a un notevole caso di convergenza evolutiva."}
{"id": "2382087", "revid": "124344973", "url": "https://it.wikipedia.org/wiki?curid=2382087", "title": "Sequenza gunbarrel", "text": "La cosiddetta sequenza \"gunbarrel\" (in inglese: \"sequenza della canna d'arma\") \u00e8 un tema ricorrente in ogni film di James Bond.\nOrigine.\nRealizzata da Maurice Binder (che torner\u00e0 a occuparsi della saga a partire da \"Agente 007 - Thunderball (Operazione tuono)\" e continuer\u00e0 a realizzare i titoli della serie fino a \"Vendetta privata\"), in collaborazione con il direttore della fotografia Trevor Bond, la sequenza \u00e8 chiaramente influenzata dalle elaborazioni grafiche di Saul Bass, autore fra l'altro del manifesto e della sequenza dei titoli di \"La donna che visse due volte\".\nL'idea \u00e8 stata probabilmente suggerita da una frase di Ian Fleming dal romanzo \"Licenza di uccidere\", quando Bond, in fuga nel condotto, ha la sensazione di \"guardare attraverso un lungo cannone\".\nLo studioso dei media James Chapman ha inoltre ravvisato una similitudine con l'emblematico \"tableau\" finale di \"The Great Train Robbery\" di Edwin S. Porter (1903), in cui l'attore Justus D. Barnes spara con la pistola verso il pubblico.\nDescrizione.\nLa sequenza \"gunbarrel\" consiste in una scena sempre uguale a un occhio meno attento, ma \u00e8 possibile individuare delle sostanziali differenze di capitolo in capitolo. In tutti i casi, si tratta dell'inquadratura, attraverso la canna di una pistola, di un uomo in smoking che cammina, apparentemente ignaro del pericolo, dal lato destro dello schermo fino al suo centro, punto in cui si ferma, si gira e spara all'uomo che regge l'arma attraverso la quale assistiamo alla scena. A questo punto, dal lato alto dello schermo inizia a \"colare\" una macchia rossa che (tranne in \"Al servizio segreto di Sua Maest\u00e0\" e in \"Casino Royale\") lascia intravedere ancora l'uomo che ha sparato, immobile.\nL'inquadratura rimane fissa fino a che la \"macchia\" non ha invaso completamente lo schermo, dopodich\u00e9 l'inquadratura comincia a muoversi a destra e a sinistra e a scendere, lo schermo - eccezion fatta per la bocca dell'arma - si fa nero e (a partire da \"Thunderball\"), dal buco in questione si vede gi\u00e0 una porzione della scena successiva, la sequenza pre-titoli di testa (questo almeno fino a \"La spia che mi amava\", dopo il quale l'inquadratura inizia a oscillare quando il sangue sta ancora colando, mentre il resto della sequenza rimane identico).\nUn dettaglio che cambia palesemente \u00e8 il modo con cui Bond spara. Possiamo individuare una serie di modalit\u00e0 analoghe:\nAlcune invece si discostano leggermente dall'originale:"}
{"id": "2382090", "revid": "287204", "url": "https://it.wikipedia.org/wiki?curid=2382090", "title": "Mahmud Muntasser", "text": "Arrestato a seguito del colpo di stato del 1\u00ba settembre del 1969, grazie al quale and\u00f2 al potere Mu\u02bfammar Gheddafi, trov\u00f2 la morte di l\u00ec a poco: alcuni hanno parlato di suicidio, altri di omicidio a fini politici dato che al-Muntasir era un oppositore del nuovo regime."}
{"id": "2382091", "revid": "1117982", "url": "https://it.wikipedia.org/wiki?curid=2382091", "title": "Hermiona", "text": "L'Hermiona (\"Erm\u00edone\") \u00e8 una tragedia latina (\"cothurnata\") del tragediografo latino Marco Pacuvio (circa 220-130 a.C.) di cui restano oggi solo alcuni frammenti. \nTrama.\nRealizzata a partire da uno sconosciuto originale greco, forse di Sofocle, l'opera trattava la storia, connessa al ciclo di Oreste, di Ermione: la giovane figlia di Menelao ed Elena, gi\u00e0 promessa sposa al cugino Oreste, figlio di Agamennone, viene data in moglie al figlio di Achille, Neottolemo. \nA Delfi, tuttavia, Oreste e Neottolemo si scontrano, e il secondo ha la peggio e soccombe; Ermione parte dunque alla volta di Argo assieme a Oreste."}
{"id": "2382096", "revid": "1856513", "url": "https://it.wikipedia.org/wiki?curid=2382096", "title": "Vietnam Airlines", "text": "La Vietnam Airlines (in vietnamita H\u00e0ng kh\u00f4ng Vi\u1ec7t Nam) \u00e8 la compagnia aerea di bandiera del Vietnam. Opera voli nazionali e internazionali dai suoi due hub principali: l'aeroporto internazionale di Tan Son Nhat di Ho Chi Minh City e l'aeroporto internazionale di Noi Bai di Hanoi.\nStoria.\nNel gennaio 1956, il governo del Vietnam del Nord aveva creato la \"Vietnam Civil Aviation\", precursore dell'attuale Vietnam Airlines. Essa \u00e8 divenuta operativa nel settembre 1956 con voli nazionali operati con Ilyushin Il-14 e Antonov An-24.\nDal 1976 a 1980, comincia a espandersi e vola verso le sue prime destinazioni in Asia, Laos, Cambogia, Cina, Thailandia, Filippine, Malaysia e Singapore. Divenne membro dell'Organizzazione Internazionale dell'Aviazione Civile all'inizio degli anni '80.\nL'attuale Vietnam Airlines \u00e8 stata fondata nell'aprile 1993 come azienda di Stato e la Vietnam Airlines Corporation (in vietnamita \"T\u1ed5ng C\u00f4ng ty H\u00e0ng kh\u00f4ng Vi\u1ec7t Nam\") \u00e8 stata fondata nel 1996 a seguito della fusione con diverse altre societ\u00e0 di servizi.\nNel mese di ottobre 2002, ha presentato la sua nuova immagine con un nuovo logo e nuova livrea.\nNel 2003, Vietnam Airlines ha introdotto nella sua flotta il primo Boeing 777.\nNel 2006, Vietnam Airlines trasporta 6,8 milioni di passeggeri.\nNel 2007, ha un fatturato di 1,2 miliardi di dollari.\nNel 2008, Vietnam Airlines trasporta 9.000.000 passeggeri con una crescita annua del 14%.\nNel mese di aprile 2009, ha firmato un accordo preliminare al fine di diventare membro di SkyTeam nel 2010.\nNel giugno 2009, Vietnam Airlines ha firmato un ordine per 16 Airbus A320 e 2 Airbus A350 XWB durante il Salone internazionale dell'aeronautica e dello spazio di Parigi-Le Bourget.\nNel luglio 2009, la Vietnam Airlines ha partecipato al lancio della nuova compagnia di bandiera della Cambogia, la \"Cambodia Angkor Air\", azienda della quale detiene il 49% del capitale della societ\u00e0.\nIl 12 novembre 2009, la Vietnam Airlines ha annunciato di aver firmato un accordo di principio con Airbus per l'acquisto di 4 Airbus A380, \u00e8 il primo nuovo cliente ad ordinare l'Airbus A380 dal 2006.\nIl 10 giugno 2010, la Vietnam Airlines entra come membro effettivo in SkyTeam.\nNel febbraio 2012, la Vietnam Airlines ha acquisito il 68,85% delle quote di Jetstar Pacific Airlines, diventandone cos\u00ec il maggior azionista.\nNel novembre del 2009, la Vietnam Airlines aveva effettuato un ordine per 4 Airbus A380, ordine ufficialmente cancellato dopo il mancato rinnovo del MoU nel 2013.\nNel 2017, Vietnam Airlines ha trasportato 21,91 milioni di passeggeri, con una crescita annua del 6,2%. Inoltre la compagnia nel 2017 ha effettuato 142.110 voli, con una media di 390 voli al giorno.\nDestinazioni.\nAl 2022 Vietnam Airlines serve pi\u00f9 di 50 destinazioni in Asia, Europa e Oceania.\nAccordi commerciali.\nAl 2022 Vietnam Airlines ha accordi di code-share con le seguenti compagnie:\nAlleanze.\nIl 10 giugno 2010 Vietnam Airlines \u00e8 entrata a far parte di SkyTeam.\nFlotta.\nFlotta attuale.\nA febbraio 2022 la flotta Vietnam Airlines risulta composta dai seguenti aerei:\nFlotta storica.\nNel corso degli anni Vietnam Airlines ha operato con i seguenti modelli di aeromobili:"}
{"id": "2382105", "revid": "24121263", "url": "https://it.wikipedia.org/wiki?curid=2382105", "title": "Carl Eugen Pauli", "text": ""}
{"id": "2382107", "revid": "22356", "url": "https://it.wikipedia.org/wiki?curid=2382107", "title": "Polydolopoidea", "text": "I polidolopoidi (Polydolopoidea) sono un gruppo di mammiferi marsupiali estinti, vissuti tra il Paleocene e l'Eocene in Sudamerica e in Antartide.\nDescrizione.\nDi piccole dimensioni, questi animali dovevano assomigliare ai roditori; sono conosciuti principalmente per i resti delle mandibole e per la caratteristica dentatura, nota come \u201cplagiaulacoide\u201d. L'apparato dentario era costituito da incisivi ingranditi, un diastema anteriore seguito da denti taglienti molto grandi; i molari, infine, erano piccoli e larghi.\nClassificazione.\nI polidolopoidi potrebbero essersi originati gi\u00e0 nel Cretaceo superiore, anche se i pi\u00f9 antichi resti fossili risalgono al Paleocene inferiore; \"Roberthoffstetteria\", un enigmatico mammifero del Paleocene basale, \u00e8 probabilmente gi\u00e0 un polidolopoide. Un altro polidolopoide arcaico \u00e8 \"Epidolops\", e proviene da terreni del Paleocene superiore - Eocene inferiore; questa forma possedeva gi\u00e0 la caratteristica dentatura dei successivi polidolopoidi. Il pi\u00f9 primitivo \u00e8 per\u00f2 \"Prepidolops\" dell'Eocene inferiore, probabilmente un sopravvissuto delle forme di transizione tra antenati didelfidi e polidolopoidi evoluti. Le caratteristiche \u201cmiste\u201d della dentatura mostrano una notevole convergenza con alcuni primati omomiidi, vissuti nello stesso periodo nei continenti settentrionali. Le forme pi\u00f9 specializzate sono \"Bonapartherium\", dai grandi premolari, e la famiglia dei polidolopidi veri e propri (Polydolopidae), con i generi \"Polydolops\", \"Eudolops\" e \"Amphidolops\". I polidolopoidi appartengono al grande gruppo dei paucitubercolati (Paucituberculata), un gruppo di mammiferi marsupiali che ebbe un notevole sviluppo nel corso del Cenozoico in Sudamerica, attualmente rappresentato da poche specie appartenenti alla famiglia dei cenolestidi (Caenolestidae).\nStile di vita.\nLe piccole dimensioni e la dentatura dei polidolopoidi fanno supporre che questi animali si nutrissero di frutta, che provvedevano a tagliare e sminuzzare con i grandi denti plagiaulacoidi. Alcuni resti di polidolopidi sono stati rinvenuti in Antartide, a indicare che nell'Eocene inferiore questa terra aveva un clima decisamente pi\u00f9 mite di quello odierno."}
{"id": "2382108", "revid": "81307518", "url": "https://it.wikipedia.org/wiki?curid=2382108", "title": "Guerra di Segrate", "text": ""}
{"id": "2382109", "revid": "110157", "url": "https://it.wikipedia.org/wiki?curid=2382109", "title": "Sella di Arten", "text": "La Sella di Arten (318 ) \u00e8 un valico alpino della provincia di Belluno. Prende il nome dalla vicinissima localit\u00e0 di Arten, in comune di Fonzaso.\nSi tratta piuttosto di un ampio corridoio pianeggiante, delimitato a nordest dal monte Aurin (745\u00a0m) e a sudovest del monte Roncone (1.168\u00a0m). Si apre sulle valli del Cismon (a nordovest) e dello Stizzon-Sonna (a sudest), mettendole in comunicazione. Vi transita la SR 50\nDal punto di vista orografico, divide le Dolomiti (Vette Feltrine, a nord) dalle Prealpi Venete (Massiccio del Grappa, a sud)."}
{"id": "2382111", "revid": "1305772", "url": "https://it.wikipedia.org/wiki?curid=2382111", "title": "Revs", "text": "Revs \u00e8 un simulatore di guida di gare Formula 3 sviluppato da Geoff Crammond nel 1984 per BBC Micro, poi convertito per Commodore 64 nel 1986. Per gli standard dell'epoca il gioco possedeva un realismo piuttosto accurato e permetteva di giocare anche con i paddle simulando l'utilizzo dello sterzo, e pu\u00f2 essere definito come il precursore della serie \"Formula One Grand Prix\" dello stesso Crammond.\nC'\u00e8 la possibilit\u00e0 di regolare, prima dell'inizio della gara o delle prove, l'inclinazione dell'alettone anteriore e posteriore in modo da adattare la vettura ai differenti circuiti e renderla pi\u00f9 o meno guidabile in curva e/o veloce sui rettilinei.\nLa versione per BBC Micro \u00e8 dotata del solo circuito di Silverstone, mentre in quella per Commodore 64 \u00e8 stato aggiunto Brands Hatch. In una versione intitolata \"Revs+\", e pubblicata nel 1987 sempre per Commodore 64, oltre ai due circuiti originali sono stati aggiunti Donington Park, Oulton Park, Snetterton e il N\u00fcrburgring."}
{"id": "2382112", "revid": "472786", "url": "https://it.wikipedia.org/wiki?curid=2382112", "title": "Oreste (praefectus augustalis)", "text": "Oreste (latino: \"Orestes\"; \"fl\". 415) fu il \"praefectus augustalis\" di Alessandria d'Egitto nel 415; fu coinvolto nello scontro con il vescovo Cirillo.\nBiografia.\nOreste era un cristiano, e prima di assumere la sua magistratura ad Alessandria d'Egitto si fece battezzare a Costantinopoli dal patriarca Attico.\nDurante la sua magistratura, attestata nel 415, si scontr\u00f2 con il vescovo di Alessandria, Cirillo. In una occasione, Oreste fece punire pubblicamente a teatro il \"grammaticus\" Ierace, uno dei pi\u00f9 accesi sostenitori di Cirillo. Quando Cirillo fece espellere tutti gli ebrei da Alessandria, Oreste si rivolse all'imperatore e rigett\u00f2 i tentativi di conciliazione del vescovo alessandrino.\nOreste fu in buoni rapporti con Ipazia, filosofa neoplatonica e astronoma, esponente di spicco della cultura pagana alessandrina. La morte di Ipazia (marzo 415) avvenne per mano di una folla inferocita di monaci, che la linciarono perch\u00e9 si sospettava che istigasse Oreste a non riconciliarsi con Cirillo.\nL'attacco.\nAlla morte di Teofilo nel 412 sal\u00ec sul trono episcopale di Alessandria Cirillo: questi \u00absi accinse a rendere l'episcopato ancora pi\u00f9 simile a un principato di quanto non fosse stato al tempo di Teofilo\u00bb, nel senso che con Cirillo \u00abla carica episcopale di Alessandria prese a dominare la cosa pubblica oltre il limite consentito all'ordine episcopale\u00bb. In tal modo, tra il prefetto di Alessandria Oreste, che difendeva le proprie prerogative, e il vescovo Cirillo, che intendeva assumersi poteri che non gli spettavano, nacque un conflitto politico, anche se \u00abCirillo e i suoi sostenitori tentarono di occultarne la vera natura e di porre la questione nei termini di una lotta religiosa riproponendo lo spettro del conflitto tra paganesimo e cristianesimo\u00bb.\nNel 414, durante un'assemblea popolare, alcuni ebrei denunciarono al prefetto Oreste quale seminatore di discordie il maestro Ierace, un sostenitore del vescovo Cirillo, \u00abil pi\u00f9 attivo nel suscitare gli applausi nelle adunanze in cui il vescovo insegnava\u00bb. Ierace fu arrestato e torturato, al che Cirillo reag\u00ec minacciando i capi della comunit\u00e0 ebraica, e gli ebrei reagirono a loro volta massacrando un certo numero di cristiani. La reazione di Cirillo fu durissima: l'intera comunit\u00e0 ebraica fu cacciata dalla citt\u00e0, i loro averi furono confiscati e le sinagoghe distrutte. \u00abOreste, prefetto di Alessandria, s'indign\u00f2 molto per l'accaduto e prov\u00f2 un gran dolore perch\u00e9 una citt\u00e0 tanto importante era stata completamente svuotata di esseri umani\u00bb, ma non pot\u00e9 prendere provvedimenti contro Cirillo, poich\u00e9 per la costituzione del 4 febbraio 384 il clero veniva a essere soggetto al solo foro ecclesiastico.\nNel pieno del conflitto giurisdizionale tra il prefetto e il vescovo, dai monti della Nitria intervennero a sostegno di Cirillo un gran numero di monaci, i cosiddetti \"parabolani\". Formalmente degli infermieri, \u00abdi fatto costituivano un vero e proprio corpo di polizia che i vescovi di Alessandria usavano per mantenere nelle citt\u00e0 il loro ordine\u00bb. Costoro, \u00abusciti in numero di circa cinquecento dai monasteri e raggiunta la citt\u00e0, si appostarono per sorprendere il prefetto mentre passava sul carro. Accostatisi a lui, lo chiamavano sacrificatore ed elleno, e gli gridavano contro molti altri insulti. Egli allora, sospettando un'insidia da parte di Cirillo, proclam\u00f2 di essere cristiano e di essere stato battezzato dal vescovo Attico. Ma i monaci non badavano a ci\u00f2 che veniva detto e uno di loro, di nome Ammonio, colp\u00ec Oreste sulla testa con una pietra\u00bb.\nAccorsero cittadini di Alessandria, dispersero i parabolani e catturarono Ammonio conducendolo da Oreste: \u00abquesti, rispondendo alla sua provocazione pubblicamente con un processo secondo le leggi, spinse a tal punto la tortura da farlo morire. Non molto tempo dopo rese noti questi fatti ai governanti. Ma Cirillo fece pervenire all'imperatore la versione opposta\u00bb. Non si sa quale fosse la versione dei fatti approntata da Cirillo, ma la si pu\u00f2 immaginare dal fatto che il vescovo fece collocare il cadavere di Ammonio in una chiesa e, cambiatogli il nome in Thaumasios \u2014 \u00abammirevole\u00bb \u2014 lo elev\u00f2 al rango di martire, come se fosse morto per difendere la sua fede. \u00abMa chi aveva senno, anche se cristiano, non approv\u00f2 l'intrigo di Cirillo. Sapeva, infatti, che Ammonio era stato punito per la sua temerariet\u00e0 e non era morto sotto le torture per costringerlo a negare Cristo\u00bb. Infatti, lo stesso Cirillo \u00absi adoper\u00f2 per far dimenticare al pi\u00f9 presto l'accaduto con il silenzio\u00bb.\nIl rapporto con Ipazia.\nIn questo clima, matur\u00f2 l'assassinio di Ipazia, poich\u00e9, riferisce lo storico della Chiesa Socrate Scolastico, \u00abs'incontrava alquanto di frequente con Oreste, l'invidia mise in giro una calunnia su di lei presso il popolo della chiesa, e cio\u00e8 che fosse lei a non permettere che Oreste si riconciliasse con il vescovo\u00bb.\nEra il mese di marzo del 415, e correva la quaresima: un gruppo di cristiani \u00abdall'animo surriscaldato, guidati da un lettore di nome Pietro, si misero d'accordo e si appostarono per sorprendere la donna mentre faceva ritorno a casa. Tiratala gi\u00f9 dal carro, la trascinarono fino alla chiesa che prendeva il nome da Cesario; qui, strappatale la veste, la uccisero usando dei cocci. Dopo che l'ebbero fatta a pezzi membro a membro, trasportati i brandelli del suo corpo nel cosiddetto Cinerone, cancellarono ogni traccia bruciandoli. Questo procur\u00f2 non poco biasimo a Cirillo e alla chiesa di Alessandria.\nIl filosofo pagano Damascio si era recato ad Alessandria intorno al 485, quando ancora \u00abvivo e denso di affetto era il ricordo dell'antica maestra nella mente e nelle parole degli alessandrini\u00bb. Divenuto poi scolarca della scuola di Atene, scrisse, cento anni dopo la morte di Ipazia, la sua biografia. In essa sostiene la diretta responsabilit\u00e0 di Cirillo nell'omicidio, pi\u00f9 esplicitamente di quanto non faccia Socrate Scolastico: accadde che il vescovo, vedendo la gran quantit\u00e0 di persone che frequentava la casa di Ipazia, \u00absi rose a tal punto nell'anima che tram\u00f2 la sua uccisione, in modo che avvenisse il pi\u00f9 presto possibile, un'uccisione che fu tra tutte la pi\u00f9 empia\u00bb. Anche Damascio rievoca la brutalit\u00e0 dell'omicidio: \u00abuna massa enorme di uomini brutali, veramente malvagi [...] uccise la filosofa [...] e mentre ancora respirava appena, le cavarono gli occhi\u00bb.\nDopo l'uccisione di Ipazia fu aperta un'inchiesta. A Costantinopoli regnava di fatto Elia Pulcheria, sorella del minorenne Teodosio II (408-450), che era vicina alle posizioni del vescovo Cirillo d'Alessandria e come il vescovo fu dichiarata santa dalla Chiesa. Il caso fu archiviato, sostiene Damascio, a seguito dell'avvenuta corruzione di funzionari imperiali. Anche secondo Socrate Scolastico, la corte imperiale fu corresponsabile della morte di Ipazia, non essendo intervenuta, malgrado le sollecitazioni del prefetto Oreste, a porre fine ai disordini precedenti l'omicidio. Tesi condivisa da Giovanni Malalas, secondo il quale l'imperatore Teodosio \u00abamava Cirillo, il vescovo di Alessandria. In questo periodo gli alessandrini, col permesso del vescovo (Cirillo) di fare da s\u00e9, bruciarono Ipazia, un'anziana donna (\u03c0\u03b1\u03bb\u03b1\u03b9\u03b1 \u03b3\u03c5\u03bd\u03b7), filosofa insigne, da tutti considerata grande\u00bb.\nLo scrittore cristiano Giovanni di Nikiu scrisse che Ipazia aveva traviato Oreste con la propria magia, ma gli storici moderni riconoscono nell'avvicinamento tra il prefetto cristiano e la filosofa neoplatonica e negli onori concessi dal primo alla seconda una motivazione puramente politica, quella di stringere legami con le figure pi\u00f9 influenti della citt\u00e0, la cui vita politica era notevolmente instabile; in questa ottica vanno visti i rapporti cordiali tra Oreste e la comunit\u00e0 ebraica e il contrasto tra il rappresentante imperiale e il vescovo cittadino (lo zio di Cirillo, Teofilo, cui il giovane nipote era succeduto quasi contemporaneamente alla nomina di Oreste), che aveva ripetutamente tentato di influenzare l'amministrazione di Alessandria."}
{"id": "2382113", "revid": "767487", "url": "https://it.wikipedia.org/wiki?curid=2382113", "title": "Groeberia", "text": "La groeberia (gen. Groeberia) \u00e8 un mammifero marsupiale estinto, vissuto nell'Eocene medio (circa 45 milioni di anni fa). I suoi resti sono stati ritrovati in Sudamerica.\nDescrizione.\nDi piccole dimensioni, questo animale \u00e8 noto principalmente per i resti delle mascelle e della dentatura. Questa \u00e8 particolarmente simile a quella dei roditori, con un paio di incisivi molto grandi e a crescita continua, dotati di smalto solo sulla superficie anteriore. Lo smalto possedeva due livelli, come nei roditori, ma al contrario di questi ultimi lo strato pi\u00f9 interno era notevolmente ispessito e mancava delle cosiddette \u201cbande di Hunter-Schreger\u201d. Il cranio, inoltre, possedeva aperture sul palato e quattro molari.\nClassificazione.\nLa maggior parte degli studiosi ritiene che la groeberia fosse un marsupiale, a causa di caratteristiche come la presenza di quattro molari e il palato perforato, ma non \u00e8 chiaro a quale gruppo appartenesse. Di recente alcuni studiosi (Pascual et al., 1994, Flynn e Wyss, 1999) hanno avvicinato questa forma agli argirolagidi, strani marsupiali dalle lunghe zampe posteriori. Si conoscono due specie di questo animale: Groeberia minoprioi e G. pattersoni. Altri due generi accostati a \"Groeberia\" sono \"Patagonia\" e \"Klohnia\"."}
{"id": "2382116", "revid": "4239", "url": "https://it.wikipedia.org/wiki?curid=2382116", "title": "49", "text": ""}
{"id": "2382119", "revid": "343906", "url": "https://it.wikipedia.org/wiki?curid=2382119", "title": "Pym Fortuyn", "text": ""}
{"id": "2382122", "revid": "38120", "url": "https://it.wikipedia.org/wiki?curid=2382122", "title": "Central Ohio Film Critics Association Award per la miglior performance da protagonista", "text": "Il Central Ohio Film Critics Association Award per la miglior performance da protagonista (Best Lead Performance) \u00e8 stato un premio assegnato nel corso dei Central Ohio Film Critics Association Awards del 2004 e del 2005.\nNelle precedenti e successive edizioni, il riconoscimento al miglior interprete maschile e alla migliore interprete femminile \u00e8 stato suddiviso per sesso: miglior attore e migliore attrice.\nVincitori e candidati.\nI vincitori sono indicati in grassetto."}
{"id": "2382124", "revid": "767487", "url": "https://it.wikipedia.org/wiki?curid=2382124", "title": "Didymoconidae", "text": "I didimoconidi (Didymoconidae) sono una famiglia di mammiferi estinti, di incerta classificazione. Vissero tra il Paleocene e l'Oligocene inferiore (60 \u2013 35 milioni di anni fa), e i loro resti fossili sono stati ritrovati esclusivamente in Asia.\nDescrizione.\nDi questi animali si conoscono quasi esclusivamente fossili di mascelle e denti; questi ultimi erano piuttosto caratteristici nella disposizione, e permettono di riconoscere gli appartenenti a questo gruppo grazie alla sola dentatura. I didimoconidi pi\u00f9 antichi (come \"Archaeoryctes\" del Paleocene della Mongolia) possedevano un cranio largo posteriormente, mentre le forme successive (\"Didymoconus\") erano dotate di un cranio largo e corto, dagli zigomi prominenti e una notevole cresta sagittale; la mandibola era anch'essa larga e profonda, e i canini erano grandi. I pochi resti fossili dello scheletro indicano che le zampe erano relativamente robuste. Le dimensioni di questi animali non dovevano superare i 70 centimetri di lunghezza.\nClassificazione.\nLe affinit\u00e0 dei didimoconidi sono incerte; la dentatura ricorda quella dei cimolesti e dei leptictidi, gruppi primitivi di mammiferi evolutisi nel Terziario inferiore; altri studiosi hanno riscontrato somiglianze con gli insettivori sulla base di caratteristiche del cranio, ma la presenza di una bulla entotimpanica ossificata li esclude dagli insettivori lipotifli. Tra i generi pi\u00f9 noti, oltre a quelli gi\u00e0 citati, da ricordare \"Ardynictis\" e \"Hunanictis\". \u00c8 possibile che questi animali fossero imparentati con un'altra enigmatica famiglia di mammiferi, gli Wyolestidae. A volte queste due famiglie sono raggruppate in un ordine dalle affinit\u00e0 incerte, quello dei Didymoconida.\nStile di vita.\nLe poche parti note dello scheletro di \"Didymoconus\" suggeriscono che questo animale possa aver avuto abitudini scavatrici, dal momento che le ossa del metacarpo erano particolarmente robuste e corte; l'omero dell'affine \"Ardynictis\", inoltre, era anch'esso corto e forte, ma non possedeva la cresta deltopettorale tipica degli animali scavatori."}
{"id": "2382130", "revid": "1048993", "url": "https://it.wikipedia.org/wiki?curid=2382130", "title": "40\u00aa Mostra internazionale d'arte cinematografica di Venezia", "text": "La 40\u00aa edizione della Mostra internazionale d'arte cinematografica di Venezia si \u00e8 svolta a Venezia, Italia, dal 31 agosto all'11 settembre del 1983: \u00e8 la prima edizione diretta da Gian Luigi Rondi.\nDue film francesi vincono il Leone d'oro e quello d'argento: il cast maschile di \"Streamers\" di Robert Altman si aggiudica la Coppa Volpi al miglior attore ex aequo.\nTra i film presentati fuori concorso, \"Zelig\" di Woody Allen, \"Il ritorno dello Jedi\" di Christian Marquand e \"Flashdance\" di Adrian Lyne.\nGiuria e premi.\nLa giuria era cos\u00ec composta:\nI principali premi distribuiti furono:"}
{"id": "2382132", "revid": "115533", "url": "https://it.wikipedia.org/wiki?curid=2382132", "title": "GP11", "text": ""}
{"id": "2382137", "revid": "767487", "url": "https://it.wikipedia.org/wiki?curid=2382137", "title": "Wyolestidae", "text": "Gli wyolestidi (Wyolestidae) sono una famiglia (o forse una sottofamiglia, Wyolestinae) di mammiferi estinti, dalla collocazione sistematica incerta. Vissero nell'Eocene inferiore e medio (50 \u2013 45 milioni di anni fa). I loro resti sono stati ritrovati in Asia e in Nordamerica.\nDescrizione e classificazione.\nConosciuti quasi esclusivamente per la dentatura, questi mammiferi possedevano lunghi canini aguzzi e molari notevolmente sviluppati; in generale, la dentatura era piuttosto primitiva, ma era abbastanza caratteristica da permettere di considerare i wyolestidi un gruppo valido. Alcuni studiosi li hanno avvicinati ai didimoconidi (Didymoconidae), un'altra famiglia di enigmatici mammiferi del Terziario inferiore, mentre altri hanno visto similitudini con i creodonti, primitivi mammiferi carnivori, o con gli acreodi, strani animali dall'aspetto da lupi ma dotati di zoccoli. Altri studiosi, invece, hanno preferito non assegnare i wyolestidi ad alcun gruppo tassonomico oltre a quello degli euteri (Eutheria), a dimostrazione di come sia difficile classificare un gruppo tassonomicamente valido in mancanza di resti fossili adeguati. Recenti ritrovamenti pi\u00f9 completi (Zack, 2004) potrebbero chiarire maggiormente le affinit\u00e0 di questi misteriosi mammiferi."}
{"id": "2382141", "revid": "125624515", "url": "https://it.wikipedia.org/wiki?curid=2382141", "title": "Psycho (romanzo)", "text": "Psycho \u00e8 un romanzo thriller-horror del 1959, scritto da Robert Bloch.\nNella prima edizione italiana fu pubblicato con il titolo Il passato che urla; solo a partire dal 1965, dopo il successo del film \"Psyco\" di Alfred Hitchcock del 1960, le successive edizioni e traduzioni mantennero il titolo originale.\nIl libro divent\u00f2 un best seller da cui furono tratti sei film, una serie televisiva e un documentario.\nTrama.\nMary Crane \u00e8 un'impiegata nella compagnia immobiliare \"Lowery Agency\". Versa in condizioni economiche piuttosto precarie e, quando un cliente di Lowery, Tommy Cassidy, decide di acquistare una casa per la propria figlia, pagandola dollari, si presenta un'occasione molto allettante agli occhi di Mary: dato che il pagamento \u00e8 avvenuto in contanti, Lawery chiede a Mary di portare tutto il denaro in banca, per poi svolgere tutte le relative pratiche il luned\u00ec seguente.\nMary, invece, decide di tenere per s\u00e9 l'intera somma, e di usarne una parte per appianare i debiti di Sam, un uomo conosciuto in una crociera con cui desidera sposarsi. Allora parte subito per Fairvale, la cittadina in cui vive Sam, lasciandosi alle spalle la caotica Phoenix.\nMary non \u00e8 una ladra, e non \u00e8 assolutamente in grado di comportarsi senza destare sospetti; infatti, per paura di essere rintracciata cambia per due volte la propria auto, acquistando le sostitute da autorivenditori che trova lungo la sua strada, destando in questi molti sospetti.\nPer\u00f2, durante la fuga, le capita di perdersi e di percorrere il tracciato della vecchia autostrada, ormai quasi in disuso. Attorno a lei infuria un temporale e, quando scorge l'insegna del Bates Motel, decide di fermarsi l\u00ec per la notte. Qui incontra il proprietario del motel, Norman Bates. Norman \u00e8 un uomo di bassa statura, grasso, che vive da solo con la madre. Il padre \u00e8 morto quando era ancora molto piccolo, e non ha mai avuto altra figura di riferimento che quella dell'onnipresente madre, che lo tiene inchiodato con un pugno di ferro.\nLui la disprezza per il fatto che lei lo ritenga un buono a nulla, un incapace, ma allo stesso tempo non pu\u00f2 fare a meno di lei.\nDopo aver assegnato una stanza, la numero 6, a Mary (che si firma Jane Wilson), Norman la invita a cenare con lui, per non doverla costringere a percorrere l'ulteriore miglio che separa il motel dal ristorante pi\u00f9 vicino.\nDurante la cena, Norman parla dei problemi che ha con sua madre e Mary gli domanda se non fosse meglio metterla \"in qualche posto\". Questa frase scatena l'ira di Norman che, resosi conto dell'eccessivit\u00e0 della sua rabbia, tenta di scusarsi.\nFinita la cena, Mary ritorna nella sua stanza, dove si spoglia per fare una doccia. Ormai \u00e8 pentita del furto, e vuole tornare a Phoenix per rimettere a posto le cose. Per\u00f2, purtroppo, mentre si sta facendo la doccia, la madre di Norman, Norma Bates, entra nella stanza da bagno con un coltello da macellaio e la fredda tagliandole la testa.\nGiorni dopo, Lila Crane fa la sua comparsa a Fairvale, nel negozio di ferramenta di Sam Loomis, poich\u00e9 \u00e8 convinta che Mary sia fuggita per raggiungerlo. In realt\u00e0 \u00e8 da parecchio tempo che anche Sam non vede Mary, che credeva fosse ancora al suo abituale lavoro a Phoenix. Nello stesso momento fa la sua comparsa in scena un personaggio finora ignoto: Milton Arbogast. \u00c8 un investigatore privato, assoldato dalla \"Lawery Agency\" per scoprire che fine hanno fatto i dollari sottratti da Mary. Cassidy e Lawery non hanno interesse a denunciare Mary, purch\u00e9 questa restituisca il denaro trafugato, quindi hanno incaricato Arbogast delle indagini.\nL'investigatore \u00e8 riuscito a ritrovare le tappe bruciate dalla fuga di Mary, ma perde le sue tracce all'imboccatura dell'autostrada. Decide dunque di proseguire fino a Fairvale, convinto che si trovi all'interno della cittadina, o nei suoi dintorni. Appurando che invece Sam non ha la minima idea di dove possa trovarsi, decide di tornare indietro e si imbatte nel Bates Motel, dove ha un colloquio con Norman. Dopo il breve \"interrogatorio\", Arbogast telefona a Lila e Sam, riferendo quanto ha scoperto. L'investigatore per\u00f2 non si dichiara soddisfatto e dice di voler tornare indietro per parlare con la madre di Norman. Questa, avvertita da Norman dell'arrivo dell'investigatore privato, decide di prendere in mano la situazione: si trucca, accoglie Arbogast nell'ingresso della propria casa e lo sgozza con l'ausilio di un rasoio.\nNorman fa sparire anche il cadavere di quest'ultima vittima, ma \u00e8 tormentato dal terrore di essere scoperto. Nel frattempo Sam e Lila, messi in allarme dall'improvvisa scomparsa di Arbogast, decidono di far visita a loro volta al misterioso motel: si fingono marito e moglie, per non destare i sospetti del gestore e, approfittando dell'assenza di Norman, frugano il motel palmo a palmo. Al ritorno di questi, Sam ordina a Lila di tornare a Fairvale per condurre lo sceriffo al motel, mentre lui tiene occupato Norman con una chiacchierata...\nSeguiti.\nRobert Bloch scrisse altri due romanzi:\nCopertina.\nLa copertina della prima edizione in lingua inglese fu disegnata dal grafico italo-americano Tony Palladino: il celebre logo contraddistinse le trasposizioni cinematografiche e il franchise."}
{"id": "2382153", "revid": "599", "url": "https://it.wikipedia.org/wiki?curid=2382153", "title": "Pierre Ren\u00e9 Deligne", "text": ""}
{"id": "2382154", "revid": "1305772", "url": "https://it.wikipedia.org/wiki?curid=2382154", "title": "Hotel Ritz", "text": ""}
{"id": "2382155", "revid": "1566286", "url": "https://it.wikipedia.org/wiki?curid=2382155", "title": "Georges Rouquier", "text": ""}
{"id": "2382160", "revid": "466539", "url": "https://it.wikipedia.org/wiki?curid=2382160", "title": "Ennio Balbo", "text": "Biografia.\nHa avuto una formazione prettamente teatrale, studiando e diplomandosi all'Accademia Sharoff a Roma. Nell'immediato dopoguerra entr\u00f2 a far parte della compagnia di Paola Borboni. Curiosamente interruppe l'attivit\u00e0 teatrale per mantenere l'impiego alla Previdenza sociale di Roma, dove prestava servizio. Nel frattempo coltiv\u00f2 la passione per il teatro assieme alla moglie, Dora Calindri, conosciuta nella compagnia Borboni.\nFu solo a quarant'anni che inizi\u00f2 la carriera di attore vera e propria recitando spesso anche accanto alla consorte e in collaborazione con l'autore Diego Fabbri. Prima di approdare alla nascente televisione come interprete di fiction e sceneggiati, recit\u00f2 in teatro accanto ad artisti come Lamberto Picasso, Gino Cervi, Turi Ferro, Franco Enriquez e Renzo Giovampietro. Come doppiatore ha dato voce a Richard Castellano ne \"Il padrino\", Norman Fell ne \"Il laureato\", George Kennedy in \"Airport\".\nCinema.\nCome attore cinematografico Balbo non ha disdegnato di interpretare pellicole di genere b-movie, fra cui gli spaghetti western \"I giorni dell'ira\", di Tonino Valerii e \"Il pistolero segnato da Dio\", di Jackson Calvin Padget. Ha interpretato anche film di genere poliziottesco (\"\", di Giuseppe Rosati) passando poi a pellicole di impegno civile, come nel caso de \"Il giorno della civetta\", di Damiano Damiani, o della commedia all'italiana: fra gli altri titoli, \"Casanova '70\", di Mario Monicelli, \"Il commissario\", di Luigi Comencini. Sempre sotto la direzione di Comencini \u00e8 stato poi nel cast di \"Infanzia, vocazione e prime esperienze di Giacomo Casanova, veneziano\"."}
{"id": "2382163", "revid": "123475627", "url": "https://it.wikipedia.org/wiki?curid=2382163", "title": "RWM (segnale tempo)", "text": "RWM \u00e8 l'identificativo di una stazione radio di Mosca in Russia che trasmette il segnale di tempo nella gamma di frequenze delle Onde corte.\nLa stazione radio RWM trasmette sia sulla frequenza di con una potenza di 5\u00a0kW che sulle frequenze di e con una potenza di 8\u00a0kW.\nModalit\u00e0 di trasmissione dei dati.\nLa trasmissione avviene nei modi N0N e A1A (CW) e si ripete ogni mezz'ora.\nTra i minuti 0 ed 8 e tra i minuti 30 e 38 viene emesso un segnale di tipo N0N ovvero la sola portante non modulata.\nTra i minuti 8 e 9 e tra i minuti 38 e 39 il trasmettitore viene spento.\nTra i minuti 9 e 10 e tra i minuti 39 e 40 la stazione radio trasmette il proprio identificativo in Codice morse.\nTra i minuti 10 e 20 e tra i minuti 40 e 50 viene trasmesso il segnale di tempo con modulazione A1A (CW) con un impulso ogni secondo.\nTra i minuti 20 e 30 e tra i minuti 50 e 60 vengono trasmessi 10 impulsi ogni secondo."}
{"id": "2382166", "revid": "123074979", "url": "https://it.wikipedia.org/wiki?curid=2382166", "title": "Universit\u00e0 degli Studi di Messina", "text": "L'Universit\u00e0 degli Studi di Messina \u00e8 una universit\u00e0 statale italiana, istituita nel 1548 da papa Paolo III e rifondata nel 1838 da Ferdinando II.\nStoria.\nQuantunque la citt\u00e0 di Messina possa vantare un'antica tradizione culturale e d'insegnamento legata all'esistenza, sul finire del XIII secolo di una scuola di diritto e, nel XV secolo, di una rinomata scuola di greco, il locale \"Studium Generale\" fu formalmente istituito dal pontefice Paolo III nel novembre 1548. Il regolare funzionamento dell'Ateneo fu, tuttavia, paralizzato dalle controversie nel frattempo sorte con i gesuiti, ai quali non si volle lasciare il controllo dell'istituzione, nonch\u00e9 con la vicina Catania, che rivendic\u00f2 il monopolio sugli studi universitari nell'isola.\nNel 1565 l'Ateneo oper\u00f2 una migliore articolazione dei corsi accademici con l'arrivo di docenti preparati, coadiuvata dalla presenza di un buon numero di studenti provenienti anche dalla Calabria; ciononostante lo \"Studium\" non pot\u00e9 conferire lauree, a causa del contenzioso con il \"Siculorum Gymnasium\" di Catania, il quale non le confer\u00ec piena autonomia temendo di perdere il proprio ruolo di rilievo nell'ambito isolano. Tra il 1591 e il 1595 con l'intervento del tribunale romano della Sacra Rota la situazione si sblocc\u00f2, grazie ad una sentenza definitiva a favore dell'Ateneo messinese. Successivamente, Messina, a fronte di un consistente donativo di circa 200.000 onze, ottenne da Filippo II la rifondazione dell'universit\u00e0 con la facolt\u00e0 di conferire titoli dottorali, cosicch\u00e9 nel 1596 pot\u00e9 concretamente iniziare la sua attivit\u00e0 poi conclusasi nel 1678 a causa della rivolta antispagnola. \nDopo un lungo periodo, durante il quale gli studi superiori venivano impartiti nella locale Accademia Carolina, l'Ateneo fu rifondato nel 1838 dal re Ferdinando II. Nel 1847, in seguito alla Rivoluzione siciliana e al conseguente assedio della citt\u00e0, fu nuovamente chiuso, per essere riaperto due anni pi\u00f9 tardi con la limitazione, tuttavia, di non potere immatricolare studenti calabresi o provenienti dalle altre province siciliane.\nNel 1862, l'universit\u00e0 di Messina sub\u00ec il declassamento ad ateneo di seconda classe e, solo per mezzo d'una convenzione promossa dalla Provincia, dal Comune e dalla Camera di commercio ed arti, nel 1885 potette assumere la qualifica di \"pareggiata di I grado\". \nGli studenti, in parte provenienti dalla vicina Calabria, non furono molto numerosi e negli anni dal 1890 al 1908 si ebbe una media di iscritti fra le 650 e le 700 unit\u00e0.\nIl sisma del 1908 fece precipitare la situazione: sotto le macerie restano sepolti quattordici dei quarantanove professori, mentre le biblioteche e le attrezzature scientifiche furono in gran parte distrutte. La riapertura della facolt\u00e0 di giurisprudenza avvenne nell'ottobre del 1909.\nIl rettore Giovanni Maria Rizzo, inaugurando l'anno accademico 1911-12, comunic\u00f2 con \"ragione di compiacimento e di legittimo orgoglio\" che, nonostante la precariet\u00e0 delle strutture, i corsi sarebbero stati regolari; risultarono immatricolati duecentodiciannove studenti di cui centonovanta a giurisprudenza e ventinove a lettere. Nel 1914-1915 si riaprono, i bienni delle facolt\u00e0 di scienze, farmacia e medicina. Nel 1919-1920, grazie a un intervento delle istituzioni locali, che deliberarono la costituzione di un consorzio per la gestione dell'ospedale civico in cui trovano sede provvisoria le cliniche, anche medicina complet\u00f2 i suoi corsi.\nStruttura.\nIn seguito alla riforma dello schema organizzativo dell'universit\u00e0 del 2010, l'ateneo \u00e8 suddiviso in dodici dipartimenti:\nL'Ateneo \u00e8 formato da quattro poli collocati in diverse aree della citt\u00e0:\nLa cittadella sportiva.\nGli impianti sportivi dell'ateneo sono concentrati in due siti, nella parte nord della citt\u00e0 ed offrono la possibilit\u00e0 di svolgere molteplici discipline sportive. La cittadella sportiva comprende: un campo di baseball in erba naturale, un campo da calcio, rugby ed hockey in erba sintetica, tre campi da tennis coperti, due campi polivalenti da tennis o calcetto, tre palestre polifunzionali e due piscine, di cui una coperta.\nRettori.\nElenco cronologico dei rettori:"}
{"id": "2382167", "revid": "7", "url": "https://it.wikipedia.org/wiki?curid=2382167", "title": "British Film Academy", "text": ""}
{"id": "2382168", "revid": "125947045", "url": "https://it.wikipedia.org/wiki?curid=2382168", "title": "Statistiche e record del Football Club Internazionale Milano", "text": "Di seguito sono riportati i record e i dati statistici relativi al Football Club Internazionale Milano.\nStatistiche individuali.\nA livello individuale il giocatore con il maggior numero di presenze in nerazzurro \u00e8 Javier Zanetti con 858 partite disputate in 19 stagioni dal 1995 al 2014. Seguono Giuseppe Bergomi (756 presenze, 20 stagioni), Giacinto Facchetti (634 presenze, 18 stagioni), Sandro Mazzola (565 presenze in 17 stagioni) e Giuseppe Baresi (559 presenze in 15 stagioni). Javier Zanetti, con 615 presenze in Serie A, \u00e8 il primo giocatore per numero di presenze nell'Inter, il quarto in campionato dietro a Paolo Maldini, Gianluigi Buffon e Francesco Totti ed \u00e8 anche primo fra i giocatori di tutti i tempi non nati in Italia.\nIl capocannoniere di tutti i tempi \u00e8 Giuseppe Meazza con 288 gol segnati in 14 stagioni. Alle sue spalle Alessandro Altobelli (209 gol in 11 stagioni), Roberto Boninsegna (171 in 7 stagioni), Sandro Mazzola (160 in 17 stagioni) e Luigi Cevenini III (159 in 10 stagioni).\nStatistiche di squadra.\nBilancio dell'Inter con le squadre affrontate nei campionati dal 1929.\nLa tabella seguente riporta il bilancio complessivo dell'Inter contro le squadre affrontate nei campionati a girone unico, dal 6 ottobre 1929 al 6 febbraio 2022. \u00c8 inclusa la Divisione Nazionale 1945-1946.\nN.B.: in grassetto le squadre che disputano la stagione 2021-2022.\nRecord di squadra.\nPrimati e piazzamenti.\nA livello nazionale.\nIn 108 stagioni di partecipazione al campionato italiano di calcio a partire dall'esordio ufficiale, risalente al 10 gennaio 1909, l'Inter ha disputato 106 tornei di primo livello nazionale (90 campionati di Serie A, 7 di Prima Categoria, 5 di Prima Divisione e 4 di Divisione Nazionale), mentre per 2 volte non ha superato le eliminatorie regionali di massima serie (1909 e 1912-13). I nerazzurri hanno terminato il campionato 19 volte primi, 15 volte secondi e 14 volte terzi. Dall'avvento del girone unico l'Inter \u00e8 stata 17 volte \"campione d'inverno\" (1933-34, 1937-38, 1950-51, 1952-53, 1953-54, 1960-61, 1961-62, 1965-66, 1966-67, 1979-80, 1988-89, 1990-91, 2006-07, 2007-08, 2008-09, 2009-10 e 2021-22).\nL'Inter \u00e8 l'unica squadra italiana ad aver sempre militato (con 90 partecipazioni) nel campionato di Serie A sin dalla sua istituzione nel 1929 e la prima ad aver vinto il campionato di Serie A nella stagione 1929-30. Inoltre \u00e8 l'unica squadra ad aver gareggiato ininterrottamente nella massima serie del campionato nazionale fin dalla propria stagione di debutto (la 1908-1909). L'Inter e la erano le uniche due squadre ad non essere mai state nella seconda serie del campionato italiano fino ai fatti di Calciopoli, quando la societ\u00e0 bianconera fu condannata alla Serie B. La curiosit\u00e0 \u00e8 che l'Inter non \u00e8 l'unica squadra mai retrocessa in Serie B, perch\u00e9 condivide questo record con il e con lo , che rispettivamente dalla stagione 2013-14 e 2020-21 militano in Serie A senza mai essere state retrocesse nel campionato cadetto.\nNella stagione 2005-06, l'Inter \u00e8 stata la prima squadra italiana a realizzare il \"treble\" nazionale, vincendo campionato, Coppa nazionale e Supercoppa di Lega.\nIn base alle partite ufficiali finora disputate, la miglior vittoria dell'Inter \u00e8 il 16-0 del 10 gennaio 1915 contro il (Prima Categoria 1914-15) mentre la peggiore sconfitta \u00e8 il 9-1 subito contro la Juventus il 10 giugno 1961 (Serie A 1960-61) partita nella quale l'Inter schier\u00f2 la squadra De Martino per protesta.\nAl termine della stagione 1988-89 l'Inter ha stabilito il record di punti in un campionato a 18 squadre: in quel periodo si assegnavano 2 punti per vittoria e i nerazzurri raggiunsero quota 58 punti. Quella squadra detiene tuttora altri due record per i campionati di serie A a 18 squadre, il maggior numero di vittorie complessive, 26 su 34 gare, ed il maggior numero di vittorie in trasferta, 11 su 17 gare (quest'ultimo record eguaglia quello raggiunto nella stagione 1963-64).\nNel 2004-05 invece, la squadra ha fatto registrare la pi\u00f9 lunga serie di pareggi consecutivi nel campionato di Serie A: 7, dalla 7\u00aa alla 13\u00aa giornata. Sempre in quell'anno ha stabilito il record di pareggi complessivi per un campionato a 20 squadre: 18 pari in 38 partite, successivamente eguagliato dall' nel campionato 2014-15.\nLa stagione 2006-07 \u00e8 stata foriera di numerosi primati. L'Inter ha stabilito i record di punti (97, poi superato dalla Juventus nella stagione 2013-14), di vittorie consecutive assolute (17) e in trasferta (11, poi superato dalla a cavallo fra le stagioni 2016-17 e 2017-18), nonch\u00e9 di vittorie esterne (15 su 19 incontri disputati) in un campionato a 20 squadre (poi superato dal nella stagione 2020-21); ha inoltre stabilito il nuovo record italiano di punti conquistati in trasferta (49 su 57 disponibili), poi eguagliato dal Milan nella stagione 2020-21, e il primato di squadre battute sia nel girone di andata che in quello di ritorno (12, poi superato dalla Juventus nella stagione 2013-14). La squadra ha chiuso il campionato senza subire sconfitte fuori casa, cos\u00ec come capitato anche a , , Milan e Juventus, e con una sola sconfitta in assoluto, eguagliando il record per il campionato di Serie A a 20 squadre (poi superato dalla Juventus nella stagione 2011-12, capace di chiudere l'intero campionato senza sconfitte). Cinque, come il , la Fiorentina e la Juventus, i turni d'anticipo sulla fine del torneo coi quali \u00e8 stato vinto aritmeticamente lo scudetto.\nNella stagione 2020-2021 i nerazzurri hanno conseguito il primato del maggior numero di vittorie consecutive dall'inizio del girone di ritorno (11), e hanno eguagliato il record, precedentemente ottenuto dalla Juventus nelle stagioni dal 2013-2014 al 2017-2018, del maggior numero di squadre avversarie battute in campionato (19 su 19). Nel 2021 i meneghini hanno stabilito il nuovo primato di punti totalizzati nel campionato italiano in un anno solare (104), battendo il precedente record stabilito dalla Juventus nel 2018.\nA livello di coppe nazionali l'Inter \u00e8 al quarto posto per numero di finali disputate: 13 di Coppa Italia (con 7 vittorie, delle quali 2 consecutivamente per due volte) e 9 di Supercoppa italiana (5 successi, di cui 2 consecutivamente) per un totale di 22, dietro alla Juventus prima con 36 finali e alla coppia formata da Milan e Roma con 23 finali nelle due coppe nazionali (sono esclusi dal conteggio i gironi finali di Coppa Italia).\nL'avversario affrontato pi\u00f9 volte dall'Inter in gare ufficiali \u00e8 la Juventus (238 volte), seguita dal Milan (226 volte), dalla Roma (207 volte) e dal Torino (195 volte).\nA livello internazionale.\nIn ambito internazionale l'Inter \u00e8 la prima (e unica) squadra italiana ad aver conquistato, nella stagione 2009-10, il \"treble\", ovvero la conquista nello stesso anno di campionato, coppa nazionale e Champions League.. Nel 1963-64 \u00e8 stata la prima squadra in assoluto a vincere la UEFA Champions League (ai tempi Coppa dei Campioni) senza subire sconfitte. Sempre nel 1964 \u00e8 stata la prima compagine italiana a vincere la Coppa Intercontinentale, divenendo anche l'unica italiana ad aver vinto scudetto, Coppa dei Campioni e Coppa Intercontinentale nello stesso anno, il 1965 (primato bissato nel 2010). \u00c8 poi la squadra italiana che vanta il maggior numero di partecipazioni alla Coppa UEFA/Europa League, avendo disputato 28 volte la manifestazione. I suoi avversari classici sono il (19 incontri), il (14 incontri), il (10 incontri) e il (7 incontri). A livello di club, le nazioni pi\u00f9 volte affrontate sono la Germania con 53 incontri, seguita dalla Spagna con 52 e dall'Inghilterra con 38.\nDal 1971, anno di nascita della Coppa UEFA/Europa League, a oggi, l'Inter, con 236 punti conquistati, \u00e8 la squadra ad aver conquistato pi\u00f9 punti di tutti nella competizione.\nNella stagione 2011-2012, l'Inter ha partecipato per il decimo anno consecutivo alla Champions League. A partire dall'edizione 2002-03, infatti, la formazione nerazzurra non ha saltato alcuna stagione. Questo record \u00e8 condiviso con la Juventus, che dalla stagione 2012-13 partecipa ininterrottamente a questa competizione.\nNel dicembre 2010 l'Inter ha stabilito diversi primati durante la sua partecipazione alla Coppa del mondo per club. I due 3-0 inflitti a e eguagliano le massime vittorie di un club italiano in questa manifestazione; in precedenza ci erano riuscite la stessa Inter (3-0 sull' l'8 settembre 1965) ed il (3-0 contro l' l'8 ottobre 1969 e contro l' il 9 dicembre 1990), ma tutte nella vecchia Coppa Intercontinentale; nella Coppa del mondo per club \u00e8 record assoluto per una rappresentante italiana, che supera il 4-2 del Milan sul nella finale 2007. Il 3-0 inflitto al TP Mazembe nella finalissima diventa la finale vinta con il maggior scarto nell'odierna Coppa del mondo per club che batte, anche in questo caso, il 4-2 milanista sul Boca Juniors del 16 dicembre 2007 (record poi eguagliato dal Real Madrid nel 2018 con il 4-1 all').\nL'Inter inoltre si \u00e8 laureata campione del mondo con il miglior attacco di sempre nella formula odierna della Coppa del mondo per club: prima dei nerazzurri, solo il nel 2008 aveva fatto altrettanto bene, segnando 5 gol ai giapponesi del in semifinale ed uno alla nella finalissima; sei reti le aveva segnate anche il nel 2000, ma con una formula diversa che vide i brasiliani disputare quattro partite, finale inclusa, e non due soltanto (il record sar\u00e0 poi superato dal Real Madrid nel 2018 con 7 gol segnati in due partite). Tra le cinque squadre che hanno segnato almeno 6 reti nella Coppa del mondo per club, solo i nerazzurri hanno mandato in gol 6 giocatori diversi: Biabiany, Eto'o, Milito, Pandev, Stankovi\u0107 e Zanetti. L'Inter, infine, \u00e8 stata la prima squadra ad aggiudicarsi la moderna Coppa del mondo per club senza aver subito alcuna rete nei 180' disputati per vincere il titolo iridato."}
{"id": "2382171", "revid": "125727190", "url": "https://it.wikipedia.org/wiki?curid=2382171", "title": "Remigio dei Girolami", "text": "Fu lettore nello Studio di Santa Maria Novella. Pronunci\u00f2 i suoi sermoni in vari momenti della vita politica di Firenze. Oggi la critica sembra concorde nel rinvenire una certa influenza delle opere di Remigio nel pensiero dantesco. Definito da Ernst Kantorowicz ne \"I due corpi del re\" \"curioso protoegheliano tomista\", per le sue oltranziste tesi politiche, \u00e8 sepolto nella chiesa Santa Maria Novella."}
{"id": "2382172", "revid": "197807", "url": "https://it.wikipedia.org/wiki?curid=2382172", "title": "Tatsunoko vs. Capcom", "text": ""}
{"id": "2382174", "revid": "599", "url": "https://it.wikipedia.org/wiki?curid=2382174", "title": "W. Edwards Deming", "text": ""}
{"id": "2382176", "revid": "287204", "url": "https://it.wikipedia.org/wiki?curid=2382176", "title": "Pandavapura", "text": " \nPandavapura (detta anche French Rocks o Hirod) \u00e8 una suddivisione dell'India, classificata come \"town panchayat\", di 18.236 abitanti, situata nel distretto di Mandya, nello stato federato del Karnataka. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 12\u00b0 30' 2 N e 76\u00b0 40' 24 E e ha un'altitudine di 708 .\nSociet\u00e0.\nEvoluzione demografica.\nAl censimento del 2001 la popolazione di Pandavapura assommava a 18.236 persone, delle quali 9.211 maschi e 9.025 femmine. I bambini di et\u00e0 inferiore o uguale ai sei anni assommavano a 2.108, dei quali 1.076 maschi e 1.032 femmine. Infine, coloro che erano in grado di saper almeno leggere e scrivere erano 12.198, dei quali 6.633 maschi e 5.565 femmine."}
{"id": "2382185", "revid": "287204", "url": "https://it.wikipedia.org/wiki?curid=2382185", "title": "Pavagada", "text": " \nPavagada (o Pavugada) \u00e8 una suddivisione dell'India, classificata come \"town panchayat\", di 28.036 abitanti, situata nel distretto di Tumkur, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 14\u00b0 5' 60 N e 77\u00b0 16' 0 E e ha un'altitudine di 645 .\nSociet\u00e0.\nEvoluzione demografica.\nAl censimento del 2001 la popolazione di Pavagada assommava a 28.036 persone, delle quali 14.406 maschi e 13.630 femmine. I bambini di et\u00e0 inferiore o uguale ai sei anni assommavano a 3.360, dei quali 1.699 maschi e 1.661 femmine. Infine, coloro che erano in grado di saper almeno leggere e scrivere erano 18.716, dei quali 10.629 maschi e 8.087 femmine."}
{"id": "2382201", "revid": "287204", "url": "https://it.wikipedia.org/wiki?curid=2382201", "title": "Piriyapatna", "text": " \nPiriyapatna \u00e8 una suddivisione dell'India, classificata come \"town panchayat\", di 14.922 abitanti, situata nel distretto di Mysore, nello stato federato del Karnataka. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 12\u00b0 20' 23 N e 76\u00b0 5' 57 E e ha un'altitudine di 843 .\nSociet\u00e0.\nEvoluzione demografica.\nAl censimento del 2001 la popolazione di Piriyapatna assommava a 14.922 persone, delle quali 7.601 maschi e 7.321 femmine. I bambini di et\u00e0 inferiore o uguale ai sei anni assommavano a 1.715, dei quali 893 maschi e 822 femmine. Infine, coloro che erano in grado di saper almeno leggere e scrivere erano 9.930, dei quali 5.489 maschi e 4.441 femmine."}
{"id": "2382213", "revid": "287204", "url": "https://it.wikipedia.org/wiki?curid=2382213", "title": "Rabkavi-Banhatti", "text": " \nRabkavi-Banhatti \u00e8 una citt\u00e0 dell'India di 70.242 abitanti, situata nel distretto di Bagalkot, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 16\u00b0 28' 0 N e 75\u00b0 5' 60 E e ha un'altitudine di 534 .\nSociet\u00e0.\nEvoluzione demografica.\nAl censimento del 2001 la popolazione di Rabkavi-Banhatti assommava a 70.242 persone, delle quali 35.762 maschi e 34.480 femmine. I bambini di et\u00e0 inferiore o uguale ai sei anni assommavano a 9.312, dei quali 4.874 maschi e 4.438 femmine. Infine, coloro che erano in grado di saper almeno leggere e scrivere erano 40.920, dei quali 24.048 maschi e 16.872 femmine."}
{"id": "2382218", "revid": "22475", "url": "https://it.wikipedia.org/wiki?curid=2382218", "title": "Rapsodie", "text": "Rapsodie \u00e8 stato il primo reattore nucleare veloce con fluido di lavoro e raffreddamento a sodio liquido. Il nome venne scelto a causa delle virt\u00f9 musicali del termine, che associa i neutroni rapidi al sodio. Reattore sperimentale della potenza di 20 MWt, era situato sul sito di Cadarache del CEA.\nConcepito nel 1957 dal CEA, la costruzione del reattore cominci\u00f2 nel 1962 sul sito di Cadarache e venne acceso nel gennaio 1967, per raggiungere la massima potenza nel marzo 1967. Fu spento nell'aprile 1983.\nCon Rapsodie si \u00e8 cercato per la prima volta di fertilizzare l'uranio-238 come materiale fertile e utilizzare in campo civile il plutonio fissile derivante dalla produzione bellica."}
{"id": "2382224", "revid": "287204", "url": "https://it.wikipedia.org/wiki?curid=2382224", "title": "Ranibennur", "text": " \nRanibennur (o Ranebennur, Renibennur) \u00e8 una citt\u00e0 dell'India di 89.594 abitanti, situata nel distretto di Haveri, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 14\u00b0 37' 0 N e 75\u00b0 37' 0 E e ha un'altitudine di 604 .\nSociet\u00e0.\nEvoluzione demografica.\nAl censimento del 2001 la popolazione di Ranibennur assommava a 89.594 persone, delle quali 46.001 maschi e 43.593 femmine. I bambini di et\u00e0 inferiore o uguale ai sei anni assommavano a 11.648, dei quali 6.028 maschi e 5.620 femmine. Infine, coloro che erano in grado di saper almeno leggere e scrivere erano 62.307, dei quali 34.616 maschi e 27.691 femmine."}
{"id": "2382225", "revid": "599", "url": "https://it.wikipedia.org/wiki?curid=2382225", "title": "Boris Dalaunay", "text": ""}
{"id": "2382227", "revid": "287204", "url": "https://it.wikipedia.org/wiki?curid=2382227", "title": "Raybag", "text": " \nRaybag (o Raibag, Raybagh) \u00e8 una suddivisione dell'India, classificata come \"town panchayat\", di 15.924 abitanti, situata nel distretto di Belgaum, nello stato federato del Karnataka. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 16\u00b0 28' 60 N e 74\u00b0 46' 60 E e ha un'altitudine di 589 .\nSociet\u00e0.\nEvoluzione demografica.\nAl censimento del 2001 la popolazione di Raybag assommava a 15.924 persone, delle quali 8.295 maschi e 7.629 femmine. I bambini di et\u00e0 inferiore o uguale ai sei anni assommavano a 2.191, dei quali 1.206 maschi e 985 femmine. Infine, coloro che erano in grado di saper almeno leggere e scrivere erano 10.768, dei quali 6.207 maschi e 4.561 femmine."}
{"id": "2382230", "revid": "287204", "url": "https://it.wikipedia.org/wiki?curid=2382230", "title": "Robertson Pet", "text": " \nRobertson Pet \u00e8 una citt\u00e0 dell'India di 141.294 abitanti, situata nel distretto di Kolar, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 12\u00b0 58' 0 N e 78\u00b0 16' 60 E e ha un'altitudine di 843 .\nSociet\u00e0.\nEvoluzione demografica.\nAl censimento del 2001 la popolazione di Robertson Pet assommava a 141.294 persone, delle quali 70.568 maschi e 70.726 femmine. I bambini di et\u00e0 inferiore o uguale ai sei anni assommavano a 14.141, dei quali 7.358 maschi e 6.783 femmine. Infine, coloro che erano in grado di saper almeno leggere e scrivere erano 114.374, dei quali 60.039 maschi e 54.335 femmine."}
{"id": "2382232", "revid": "1573940", "url": "https://it.wikipedia.org/wiki?curid=2382232", "title": "Reattore nucleare J\u014dy\u014d", "text": " \u00e8 un reattore nucleare veloce autofertilizzante (FBR) sperimentale localizzato a \u014carai, Ibaraki, Giappone, gestito dalla Agenzia dell'energia atomica giapponese. Il nome viene dal precedente nome della regione intorno Ibaraki.\nFu realizzato con lo scopo di fare test e migliorare lo sviluppo di quel tipo di reattore.\nIl nucleo del reattore \u00e8 passato per 3 cicli di rifornimento:"}
{"id": "2382233", "revid": "32445488", "url": "https://it.wikipedia.org/wiki?curid=2382233", "title": "Praefectus augustalis", "text": ""}
{"id": "2382234", "revid": "287204", "url": "https://it.wikipedia.org/wiki?curid=2382234", "title": "Ron (citt\u00e0)", "text": " \nRon \u00e8 una suddivisione dell'India, classificata come \"town panchayat\", di 21.671 abitanti, situata nel distretto di Gadag, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 40' 0 N e 75\u00b0 43' 60 E e ha un'altitudine di 591 .\nSociet\u00e0.\nEvoluzione demografica.\nAl censimento del 2001 la popolazione di Ron assommava a 21.671 persone, delle quali 10.797 maschi e 10.874 femmine. I bambini di et\u00e0 inferiore o uguale ai sei anni assommavano a 3.082, dei quali 1.497 maschi e 1.585 femmine. Infine, coloro che erano in grado di saper almeno leggere e scrivere erano 12.906, dei quali 7.614 maschi e 5.292 femmine."}
{"id": "2382243", "revid": "767487", "url": "https://it.wikipedia.org/wiki?curid=2382243", "title": "Stan Stutz", "text": ""}
{"id": "2382249", "revid": "26630", "url": "https://it.wikipedia.org/wiki?curid=2382249", "title": "Luca Baldisseri", "text": ""}
{"id": "2382252", "revid": "933835", "url": "https://it.wikipedia.org/wiki?curid=2382252", "title": "22", "text": ""}
{"id": "2382253", "revid": "300067", "url": "https://it.wikipedia.org/wiki?curid=2382253", "title": "Stanley Stutz", "text": ""}
{"id": "2382254", "revid": "33689", "url": "https://it.wikipedia.org/wiki?curid=2382254", "title": "L'informazione", "text": ""}
{"id": "2382258", "revid": "599013", "url": "https://it.wikipedia.org/wiki?curid=2382258", "title": "Bud Palmer", "text": "Era figlio della cantante Blanche Palmer e dell'ex giocatore di football Maurice 'Lefty' Flynn."}
{"id": "2382260", "revid": "111576618", "url": "https://it.wikipedia.org/wiki?curid=2382260", "title": "Villa Badoer Fattoretto", "text": "Villa Badoer, De Chantal, Fattoretto \u00e8 una villa veneta situata a Sambruson di Dolo, lungo la Riviera del Brenta.\nDescrizione.\nLa villa fu rimaneggiata nel XVIII secolo dandole l'attuale aspetto. Al corpo centrale \u00e8 affiancata una barchesse per parte con la casa del custode.\n\u00c8 circondata da un vasto parco. L'invaso del laghetto fu scavato dal barone De Chantal poich\u00e9, secondo il suo custode, nella villa era custodito un tesoro nascosto secoli prima da dei monaci.\nIn alcune sale della villa i proprietari hanno allestito il \"Museo del Villano\", raccolta di numerosissimi utensili e manufatti che raccontano la vecchia cultura contadina locale.\nLa villa, gravemente decaduta, \u00e8 stata restaurata ed abbellita nel 1964 dall'architetto Piero Pra.\nStoria.\nI documenti testimoniano che la famiglia patrizia dei Badoer aveva propriet\u00e0 nella zona sin dall'inizio del XVI secolo; si suppone che a questo periodo risale il nucleo originale della costruzione. \nNel 1846 i Badoer vendettero la villa a Giacinto Foratti. Da questo momento la villa pass\u00f2 a numerosi proprietari: fu di Giovanni Maurogordato (1852), di Carlo Bragato (1879), di Vincenzo Ferrari Bravo (1884), di Teodolinda Breda (1900) e di Carlo De Chantal (1903). \nDurante la seconda guerra mondiale la villa fu requisita e trasformata in ospedale militare tedesco, quindi divenne un magazzino dell'esercito inglese, subendo un notevole deterioramento.\nNel 1945 fu infine acquistata da Ulderico Fattoretto che vi ha installato un'azienda vinicola, tuttora continuata dal figlio Luigino."}
{"id": "2382263", "revid": "767487", "url": "https://it.wikipedia.org/wiki?curid=2382263", "title": "Lee Knorek", "text": ""}
{"id": "2382264", "revid": "31886", "url": "https://it.wikipedia.org/wiki?curid=2382264", "title": "Edoardo Ciccodicola", "text": "Biografia.\nEdoardo Ciccodicola, \"membro di molte accademie scientifiche e letterarie, italiane e straniere\", nasce da una famiglia di proprietari terrieri che proprio in quegli anni, in piena Rivoluzione Industriale, stava trasformandosi in facoltosa famiglia dedita all'industria e particolarmente attiva nel settore della produzione di panni e carta.\nGiovanissimo dedica la propria vita al sacerdozio e nel giro di pochi anni entra a far parte stabilmente della Curia Romana ricoprendo incarichi e dedicandosi alla scrittura di libri su tematiche religiose, politiche e storiche.\nFu particolarmente legato alla figura di papa Pio IX a cui dedic\u00f2 ben due volumi di cui il primo, \"L'eroe del secolo ed il vero cittadino\" edito nel 1868 veniva cos\u00ec recensito sulle colonne de \"La Civilt\u00e0 Cattolica\":\nIl secondo volume dedicato a papa Mastai era in realt\u00e0 l'elogio funebre composto nel 1878 alla morte del pontefice.\nAltri due libri, pubblicati tra il 1870 ed il 1872, \"L'insocialit\u00e0 ossia la democrazia pura\" e \"Incoerenza e cecit\u00e0 dimostrate al cospetto dell'Europa\", analizzano politicamente, pur se dal punto di vista di un membro della Curia, la situazione successiva alla breccia di Porta Pia.\n\"Il Concilio Vaticano: pietra di paragone pei cattolici\", si presenta invece come un'analisi dei grandi temi proposti dal Concilio Vaticano I quali tra gli altri razionalismo, liberalismo, materialismo, ispirazione della Bibbia ed infallibilit\u00e0 papale.\n\"L'Imitazione di Maria\", edita nel 1901, \u00e8 opera strettamente teologica.\nDonazione delle reliquie al Santuario di Pompei.\nOltre a papa Pio IX, conobbe ed intrattenne rapporti con altri grandi personaggi della sua epoca come Carlo III di Monaco o Bartolo Longo al quale don\u00f2, nel 1902, per il Santuario di Pompei, alcune reliquie di propriet\u00e0 della sua famiglia. Nello specifico si trattava di una spina, intrisa di sangue, che sarebbe appartenuta alla corona di spine posta sul capo di Ges\u00f9 Cristo, e di un pezzetto di legno della croce. Cos\u00ec \u00e8 narrata la cronaca della donazione nel \"Calendario del Santuario e delle opere di beneficenza cristiana di Pompei del 1950\":\nEdoardo Ciccodicola, insieme con suo fratello Roberto Ciccodicola, port\u00f2 di persona il dono il 29 settembre 1902. Le reliquie alla fine del XVII secolo erano presso l'Arcivescovo di Chieti Luigi Manzo. Sopraggiunta la rivoluzione del 1799 questi le diede ad una sua nipote, la marchesa Mariannina Manzo in Ciccodicola, madre dei prefati Ciccodicola."}
{"id": "2382265", "revid": "1543377", "url": "https://it.wikipedia.org/wiki?curid=2382265", "title": "Acipenser", "text": "Acipenser \u00e8 uno dei quattro generi appartenenti alla famiglia degli Acipenseridi. \u00c8 un genere molto antico, del quale sono stati rinvenuti fossili risalenti al Cretaceo superiore. L'areale complessivo, seppur estremamente ridotto rispetto a qualche secolo fa, \u00e8 ancora molto vasto e si estende per gran parte delle regioni temperate e fredde dell'emisfero boreale. Il maggior numero di specie si rinviene nell'Europa orientale (bacini del mar Nero e del mar Caspio e zone limitrofe), mentre una sola \u00e8 presente nell'Atlantico.\nDescrizione.\nMolte specie del genere \"Acipenser\" raggiungono grandi dimensioni (alcuni esemplari di storione cinese possono raggiungere i 6 metri di lunghezza e la maggior parte delle specie raggiunge almeno i 2-2,5 metri); le femmine sono pi\u00f9 grandi dei maschi, specialmente quando hanno le ovaie cariche di uova, che possono costituire fino al 20% del peso dell'intero animale. Non \u00e8 presente dimorfismo sessuale. Gli \"Acipenser\" si differeziano per il fatto di avere barbigli non nastriformi, ma spesso pi\u00f9 o meno compressi, un opercolo che non ricopre completamente le branchie, di cui il margine posteriore rimane scoperto, e spiracoli sempre presenti. La superficie di testa, opercoli e scudi ossei \u00e8 pi\u00f9 o meno ruvida, a causa della presenza di granuli e rugosit\u00e0. Questi ultimi presentano una punta rivolta all'indietro, collocata in posizione centrale o eccentrica. Le pinne ventrali, la pinna dorsale e quella anale sono situate in posizione molto arretrata; in particolare l'ultima \u00e8 quasi totalmente posteriore rispetto alla pinna dorsale. Le pinne pettorali hanno forma arrotondata e sono inserite piuttosto in basso sui fianchi. Il lobo superiore della pinna caudale \u00e8 rivestito sui lati da placchette ossee oblunghe e ha l'apice appuntito, cos\u00ec come quello inferiore.\nBiologia.\nAlcune specie sono migratrici anadrome, mentre altre trascorrono l'intera esistenza nelle acque dolci. Le specie anadrome risalgono i fiumi in primavera per andare a deporre le uova. Queste sono piuttosto piccole (circa ), ma vengono depositate in numero ingente; negli ultimi decenni, a causa delle gravi difficolt\u00e0 che questi pesci incontrano nel risalire i fiumi a causa della presenza di chiuse e sbarramenti, le uova vengono deposte anche in prossimit\u00e0 delle foci. Gli avannotti trascorrono in acqua dolce non pi\u00f9 di un anno di vita. Gli storioni si nutrono di piccoli invertebrati che vivono sul fondo, ma gli esemplari pi\u00f9 grandi catturano anche pesci e grandi crostacei e, talvolta, mangiano sostanze di origine vegetale.\nTassonomia.\nCon 17 specie, \"Acipenser\" \u00e8 il pi\u00f9 grande genere dell'ordine degli Acipenseriformi:\nConservazione.\nFatta eccezione per due specie nordamericane (\"A. fulvescens\" e \"A. transmontanus\"), tutte le specie di storioni del genere \"Acipenser\" sono pi\u00f9 o meno minacciate: purtroppo, sono ben dieci quelle che si trovano in pericolo critico. Un complesso di cause (pesca, inquinamento, sbarramenti) ne ha portato alla rarefazione. Gli storioni vengono catturati per la carne, assai pregiata, per le uova (il famoso caviale) e per la vescica natatoria, utilizzata nella preparazione della colla di pesce o nei processi di chiarificazione di alcune pregiate qualit\u00e0 di vino."}
{"id": "2382266", "revid": "125396146", "url": "https://it.wikipedia.org/wiki?curid=2382266", "title": "Canadair CL-41 Tutor", "text": "Il Canadair CL-41 Tutor \u00e8 un addestratore intermedio monomotore turboventola progettato e costruito dall'azienda aeronautica canadese Canadair dagli anni sessanta.\nCaratterizzato da una configurazione ad ala bassa, piano di coda verticale \"a T\" e un abitacolo a 2 posti affiancati, viene utilizzato principalmente dalla Canadian Forces Air Command, precedentemente Royal Canadian Air Force, per la formazione dei propri piloti militari. Bench\u00e9 radiato dal servizio come addestratore militare, alcuni CL-41 Tutor dismessi e ceduti sul mercato dell'aviazione generale continuano a rimanere in condizioni operative.\nStoria del progetto.\nIl progetto del CL-41 fu sviluppato dal Canadair Preliminary Design department. Il progetto era riferito ad un velivolo a getto con configurazione monoplana ad ala bassa caratterizzato dall'impennaggio a T e carrello d'atterraggio triciclo anteriore completamente retrattile. I controlli di volo erano manuali ad attuazione meccanica e ritorno a molla. La cabina di pilotaggio, dotata di un cupolino incernierato posteriormente, poteva essere pressurizzata con una pressione differenziale pari a 3\u00a0psi (20\u00a0kPa), equivalente a circa 2\u00a0000\u00a0m di quota.\nL'abitacolo era progettato per accogliere i due membri dell'equipaggio affiancati per poter provvedere alla formazione degli allievi sia al livello elementare del pilotaggio di un velivolo a reazione, sia per l'addestramento avanzato. Il prototipo venne portato in volo per la prima volta il 13 gennaio 1960.\nUn'area critica del progetto fu il posizionamento dell'elemento verticale dell'impennaggio (deriva). Il CL-41 era infatti destinato a dimostrare la possibilit\u00e0 di uscire facilmente dalla vite e se la deriva fosse stata posizionata troppo avanti questa sarebbe stata impossibile da iniziare mentre se posizionata troppo all'indietro l'uscita sarebbe risultata altrettanto impossibile. I test effettuati su un modello per la galleria del vento riuscirono tuttavia a determinare la posizione ottimale. Inizialmente il modello era dotato di un impennaggio cruciforme ma in seguito fu rivisto adottando la configurazione a T eliminando la parte al di sopra dei due stabilizzatori."}
{"id": "2382267", "revid": "767487", "url": "https://it.wikipedia.org/wiki?curid=2382267", "title": "Sonny Hertzberg", "text": ""}
{"id": "2382268", "revid": "300067", "url": "https://it.wikipedia.org/wiki?curid=2382268", "title": "Sidney Hertzberg", "text": ""}
{"id": "2382271", "revid": "767487", "url": "https://it.wikipedia.org/wiki?curid=2382271", "title": "Leo Gottlieb", "text": ""}
{"id": "2382273", "revid": "1573940", "url": "https://it.wikipedia.org/wiki?curid=2382273", "title": "Acipenser baerii", "text": "Lo storione siberiano (Acipenser baerii ) \u00e8 un raro pesce osseo della famiglia degli Acipenseridi.\nDescrizione.\nLo storione siberiano pu\u00f2 raggiungere la lunghezza massima di circa ed un peso di , ma solitamente la media degli esemplari non supera i di peso. Presenta muso allungato, pi\u00f9 lungo della porzione post-oculare del capo, con bocca tubolare e protrattile situata in posizione ventrale, dal labbro inferiore interrotto da un'incisura mediana. Ai lati di essa si trovano quattro barbigli non sfrangiati, inseriti anteriormente. Le branchiospine presentano tubercoli sulla parte distale. La colorazione varia dal grigio-olivastro al marrone scuro, a seconda delle condizioni fisiologiche del pesce e di quelle ambientali. Sui fianchi il colore diviene progressivamente pi\u00f9 chiaro, fino ad assumere una tinta biancastra sul ventre.\nBiologia.\nComportamento.\nDiversamente da molte altre specie di storioni, questa specie non \u00e8 anadroma e trascorre l'intera esistenza in acqua dolce. Vive nelle zone pi\u00f9 profonde dei grandi fiumi a corrente lenta o moderata. Si riproduce nel corso principale di essi, dove la corrente garantisce un buon tenore di ossigeno disciolto, su fondali misti a sabbia, ghiaia e ciottoli. Esistono popolazioni stanziali ed altre che compiono notevoli spostamenti per raggiungere le aree di fregola. Prima della costruzione dell'attuale sistema di dighe, le popolazioni del bacino del fiume Ob' si spingevano nell'interno risalendo il fiume anche per 3000 km. Attualmente migrano nel golfo dell'Ob' nel periodo invernale a causa dello stagionale calo della concentrazione di ossigeno disciolto nelle acque del fiume. Le popolazioni migratrici di \"A. b. stenorrhynchus\", che vivono in regioni remote e relativamente incontaminate, sono le sole che compiono ancora lunghi spostamenti per raggiungere i quartieri di riproduzione. La maggioranza delle popolazioni di \"A. b. baicalensis\", forma endemica del lago Bajkal, che vivono nell'area settentrionale del lago, vicino al delta del fiume Selenga e nelle baie del Barguzin e del \u010civyrk, all'avvicinarsi del periodo di fregola risalgono il fiume per oltre 1000 km, penetrando anche nei tributari dei grandi affluenti Chikoi, Delgerm\u00f6r\u00f6n, Orkhon e Tuul.\nAlimentazione.\nLe componenti principali della dieta dello storione siberiano sono costituite da organismi bentonici, tra cui predominano larve di chironomidi, crostacei anfipodi e isopodi, policheti e molluschi. In minore quantit\u00e0, vengono catturati anche pesci e crostacei decapodi.\nRiproduzione.\nLe migrazioni per raggiungere i luoghi di fregola iniziano generalmente in autunno, mentre la fregola si svolge da maggio a giugno, quando la temperatura \u00e8 compresa tra 9 e . Da osservazioni svolte su femmine allevate in cattivit\u00e0, risulta che gli esemplari pi\u00f9 giovani producono una quantit\u00e0 di caviale pari a circa il 10% del proprio peso; questa percentuale sale al 18-20% nelle femmine che hanno raggiunto o superato i 18 anni di et\u00e0. Lo storione siberiano pu\u00f2 raggiungere e superare i 60 anni di vita.\nDistribuzione e habitat.\nQuesta specie \u00e8 presente in tutti i fiumi siberiani che sfociano nel mare di Kara, nel mare di Laptev e nel mare della Siberia orientale: pi\u00f9 precisamente \u00e8 rinvenibile nei bacini dei fiumi Ob', Taz, Enisej, Pjasina, Chatanga, Anabar, Olen\u00ebk, Lena, Jana, Indigirka, Alazeja (dove per\u00f2 si spinge raramente) e Kolyma, nel lago Bajkal (appartenente al bacino dell'Enisej) e nei fiumi che si gettano in esso - Selenga, Barguzin e Angara superiore. Tuttavia, \u00e8 maggiormente abbondante nei fiumi Ob', Enisej e Lena.\nQuesta specie era presente anche nelle acque del fiume Irty\u0161, che scorre nell'angolo nord-occidentale della provincia dello Xinjiang, in Cina. Tuttavia, le popolazioni qui presenti sono scomparse negli anni '50 e le piccole popolazioni che ancora vi si possono rinvenire sono il frutto di reintroduzioni a scopo ittico.\nIntroduzioni in Europa.\nIn Francia, nel dicembre 1999, a seguito di due gravi tempeste, diverse migliaia di avannotti e di femmine gravide di storione siberiano fuggirono dagli allevamenti per finire nel fiume Gironda. La sopravvivenza di questi esemplari e la loro interazione con le popolazioni selvatiche di storione comune non sono per ora note. In ogni caso non si pu\u00f2 escludere del tutto la possibilit\u00e0 della comparsa di nuovi germi patogeni, di competizione alimentare e di ibridazioni con quest'ultima specie, a rischio critico di estinzione. In Germania, nel corso inferiore e negli estuari dei fiumi che si gettano nel Baltico ad est di Rostock \u00e8 sempre pi\u00f9 frequente la cattura di esemplari ibridi di storione comune e siberiano, probabilmente fuggiti da impianti di acquacoltura situati a monte o rilasciati in natura da proprietari di acquari a causa delle loro grandi dimensioni. In Italia la specie \u00e8 stata introdotta negli impianti ittici negli anni '90 e fatta ibridare con lo storione cobice. Esemplari di storione siberiano, provenienti molto probabilmente dai numerosi laghetti di pesca sportiva, vengono occasionalmente catturati in acque libere. La presenza di questa specie potrebbe avere un impatto negativo sui tentativi di salvaguardia e reintroduzione di storione cobice nell'ambiente di origine.\nTassonomia.\nNe vengono riconosciute tre sottospecie:\nL'areale di \"A. b. baerii\" \u00e8 limitato al bacino del fiume Ob'. \"A. b. stenorrhynchus\" vive nei bacini della Siberia orientale, nei sistemi dei fiumi Alazeja, Anabar, Chatanga, Enisej, Indigirka, Jana, Kolyma, Lena, Olen\u00ebk e Pjasina. \"A. b. baicalensis\" \u00e8 endemica del lago Bajkal. Studi recenti mettono in dubbio la validit\u00e0 di queste sottospecie, suggerendo che \"A. baerii\" possa essere una specie monotipica, in grado di formare popolazioni continue nei grandi sistemi fluviali.\nConservazione.\nIn Russia la maggior parte dell'areale della specie \u00e8 andato perduto a causa della costruzione di dighe e sbarramenti invalicabili. Particolarmente colpite dalla frammentazione del corso dei fiumi sono state le forme migratrici, per le quali \u00e8 risultato impossibile raggiungere le zone di riproduzione. L'aumento dell'inquinamento causato dai processi di estrazione di combustibili fossili e di quello derivante dall'uso dei pesticidi in agricoltura hanno gravemente compromesso la qualit\u00e0 dei corsi d'acqua siberiani, provocando gravi effetti sulla fisiologia dei pesci. \u00c8 stata riscontrata soprattutto una diminuzione della fecondit\u00e0 in tutte le specie di storioni, a seguito della produzione di ovociti degenerati. Negli anni '80 il petrolio e i suoi derivati dispersi nel fiume Ob' superavano di dieci volte i limiti normalmente consentiti. Molti corsi d'acqua siberiani sono stati inquinati da sostanze radioattive e, nelle regioni orientali, dalle sostanze impiegate per l'estrazione dell'oro. Sullo status delle popolazioni di Cina e Kazakistan esistono solo scarse informazioni. Dai dati provenienti dalla Russia risulta comunque una perdita di aree di riproduzione pari a circa il 40%, il calo della fertilit\u00e0 ed una ovogenesi anormale, probabilmente indotta dalla radioattivit\u00e0.\nLa Russia ha inserito la popolazione del lago Bajkal nella propria Lista Rossa delle specie minacciate nel 1983 e quella del fiume Ob' nel 1990. Verso la fine degli anni '90 le autorit\u00e0 proibirono la pesca commerciale di tutte le specie di storioni nel bacino del fiume Enisej, a causa di un improvviso calo numerico delle popolazioni e della bassa fecondit\u00e0 riscontrata. Da quel momento \u00e8 consentita la pesca, solo per studi scientifici e di monitoraggio, di solo di storione siberiano. Il provvedimento non appare sufficiente ad arrestare il declino della specie, principalmente a causa della crescita delle attivit\u00e0 di pesca di frodo e delle attivit\u00e0 illecite legate al commercio del caviale. A scopo di precauzione, alcuni scienziati russi stanno allevando esemplari di \"A. b. baicalensis\" in un impianto sperimentale nei pressi di Mosca, per fini di ricerca e di conservazione. Questa struttura produce annualmente avannotti da reintrodurre nel bacino del lago Bajkal. Sulla lista rossa della IUCN lo storione siberiano viene classificato come \u00abspecie in pericolo\u00bb (\"Endangered\").\nPesca.\nLa specie \u00e8 molto apprezzata sia per la produzione di caviale che per la sua carne. La resa \u00e8 di circa una tonnellata di caviale per venti tonnellate di carne. Lo storione siberiano figura tra le specie di storione pi\u00f9 frequentemente allevate in cattivit\u00e0. \"A. b. stenorrhynchus\" viene fatto riprodurre con successo in vari paesi europei. Nel 1997, la produzione annuale di storione siberiano venne stimata in circa in Francia, in Italia e in Germania. In Francia la produzione di caviale da storioni siberiani di allevamento ha superato le nel 1999 e le nel 2000. Dal 1997 questa specie viene allevata in Italia per la carne e per la produzione di esemplari da destinare ai laghi privati di pesca sportiva.\nIn Russia il volume del pescato \u00e8 in generale declino, probabilmente per le cause di origine antropica citate in precedenza e per l'eccessiva pressione di pesca. In ogni caso, la Russia \u00e8 l'unico paese in cui vengono ancora effettuate catture in quantit\u00e0 significativa. La pesca industriale di questa specie non riveste pi\u00f9 un ruolo economicamente importante. Ad esempio la quantit\u00e0 di storione siberiano pescato nel bacino dell'Ob'-Irty\u0161 \u00e8 calata dalle tonnellate degli anni '30 alle 11 tonnellate del 1997. Attualmente la maggior parte della carne e del caviale di questa specie presente sul mercato proviene quasi esclusivamente da allevamenti."}
{"id": "2382274", "revid": "767487", "url": "https://it.wikipedia.org/wiki?curid=2382274", "title": "Tommy Byrnes", "text": ""}
{"id": "2382278", "revid": "767487", "url": "https://it.wikipedia.org/wiki?curid=2382278", "title": "Frido Frey", "text": ""}
{"id": "2382280", "revid": "599013", "url": "https://it.wikipedia.org/wiki?curid=2382280", "title": "Bob Cluggish", "text": ""}
{"id": "2382284", "revid": "767487", "url": "https://it.wikipedia.org/wiki?curid=2382284", "title": "Bob Fitzgerald", "text": ""}
{"id": "2382287", "revid": "281901", "url": "https://it.wikipedia.org/wiki?curid=2382287", "title": "Acipenser baerii baicalensis", "text": ""}
{"id": "2382288", "revid": "386131", "url": "https://it.wikipedia.org/wiki?curid=2382288", "title": "Acipenser baerii baerii", "text": ""}
{"id": "2382290", "revid": "119276703", "url": "https://it.wikipedia.org/wiki?curid=2382290", "title": "Marcel Courthiade", "text": "Visse in Albania, ex-Yugoslavia, Grecia, Polonia, Francia e fu un ricercatore e promotore della lingua e cultura lingua romanes/roman\u00ec (Rromani secondo la trascrizione fonetica creata da Courthiade stesso). Poliglotta straordinario, parlava fluentemente - a livello di un nativo - il rroman\u00ec (nei suoi quattro principali dialetti e in molti parlari vernacolari), il francese, lo spagnolo, l'inglese, il tedesco, il greco moderno, l'albanese, il serbo-croato, il polacco, il russo, l'ucraino, il bulgaro, il macedone, il romeno (nello standard letterario e in numerosi dialetti rurali), l'occitano. Poteva tranquillamente sostenere una conversazione, e leggeva qualunque testo, in ceco, slovacco, italiano, portoghese, hindi, bengalese, ungherese, finlandese. Aveva conoscenze approfondite, da linguista, di cinese e delle lingue classiche antiche: sanscrito, latino, greco.\nBiografia.\nInizi\u00f2 gli studi di medicina all'universit\u00e0 di Clermont-Ferrand (Francia) che lasci\u00f2 da parte per dedicarsi allo studio delle lingue slave, specializzandosi nell'area delle lingue serbo-croata e polacca.\nDopo gli studi all'INALCO (Institut national des langues et civilisation orientales) di Parigi, dove si laure\u00f2 nelle lingue albanese, macedone e polacca, consegu\u00ec il dottorato sulla \u00abfonologia delle variet\u00e0 dialettali rromani e diasistemi grafici della lingua rromani\u00bb.\nDurante i suoi studi fu coinvolto nel lavoro delle ONG attive nei progetti educativi rivolti ai rom albanesi.\nCoordin\u00f2 diversi progetti educativi e culturali. Per quattro anni lavor\u00f2 come analista politico ed interprete presso l'ambasciata di Francia in Albania.\nNel 1995, dopo aver discusso la sua tesi di dottorato, diveenne professore associato in socio-linguistica Rromani presso l'EPHE (\u00c9cole pratique des hautes \u00e9tudes).\nInsegn\u00f2 all'INALCO di Parigi, dal 1997 come professore associato e dal 2020 come ordinario.\nMor\u00ec nella sua casa di Tirana, il 4 marzo 2021."}
{"id": "2382291", "revid": "1442080", "url": "https://it.wikipedia.org/wiki?curid=2382291", "title": "Aggro Anti Ansage Nr. 8", "text": "Aggro Anti Ansage Nr. 8 \u00e8 il sesto e ultimo \"Sampler\" album dell\u00b4etichetta Aggro Berlin. Fu pubblicato nel dicembre del 2008."}
{"id": "2382292", "revid": "1305772", "url": "https://it.wikipedia.org/wiki?curid=2382292", "title": "Baselga", "text": ""}
{"id": "2382293", "revid": "3115", "url": "https://it.wikipedia.org/wiki?curid=2382293", "title": "Acipenser dabryanus", "text": "Lo storione di Dabry o storione dello Yangtze (Acipenser dabryanus) \u00e8 un pesce della famiglia degli Acipenseridi. \u00c8 endemico della Cina."}
{"id": "2382295", "revid": "767487", "url": "https://it.wikipedia.org/wiki?curid=2382295", "title": "Amadito Vald\u00e9s", "text": "Amadito ha studiato presso il Conservatorio di L'Avana con i maestri Guillermo Barreto e Alfredo de los Reyes. \u00c8 l\u00ec che ha iniziato a sviluppare il suo particolare stile di improvvisazione con i timbales, mescolando il tempo di 6/8 dei ritmi afro con i 2/4 dei ritmi sincopati del son cubano.\nAmadito Vald\u00e9s ha lavorato con i pi\u00f9 grandi gruppi cubani degli anni 70 e ha registrato album con Las d'Aida, Paquito D'Rivera, Emiliano Salvador, Bebo Valdes, Las Estrellas de Areito e Peruchin.\nNel 1997, grazie all'artista Juan de Marcos Gonz\u00e1lez, ha avuto l'occasione di entrare a far parte del gruppo Afro-Cuban All Stars e, poco dopo, di partecipare alla registrazione dell'album e del film Buena Vista Social Club. In seguito alla popolarit\u00e0 acquisita grazie a queste apparizioni \u00e8 stato definito il timbalero pi\u00f9 conosciuto dopo il leggendario Tito Puente.\nNel 2003, il suo album da solista \"Bajando Gervasio\" \u00e8 stato nominato per il Grammy Award come miglior album di musica tradizionale tropicale.\nIl 23 marzo del 2006 viene pubblicata la sua biografia in un libro intitolato \"Amadito Vald\u00e9s, Las baquetas de oro de Buena Vista Social Club. Una historia personal en la m\u00fasica cubana\" scritto da Orlando Matos e pubblicato dalla casa editrice messicana Aires del Mayab. Tra il 9 e il 13 maggio dello stesso anno ha partecipato alla 31a edizione del Festival Jazz di Berna, in Svizzera.\nIl 7 luglio 2007 si \u00e8 esibito al Live Earth di Amburgo, in Germania."}
{"id": "2382299", "revid": "1573940", "url": "https://it.wikipedia.org/wiki?curid=2382299", "title": "Acipenser gueldenstaedtii", "text": "Lo storione danubiano (Acipenser gueldenstaedtii ), noto anche come storione russo, \u00e8 un pesce appartenente alla famiglia degli Acipenseridi.\nDescrizione.\nLo storione danubiano pu\u00f2 raggiungere i 236\u00a0cm di lunghezza e i 115\u00a0kg di peso, ma la maggior parte degli esemplari misura intorno ai 145\u00a0cm. Ha il muso corto e largo, ad apice arrotondato, pi\u00f9 breve della porzione post-oculare del capo. La bocca, situata in posizione ventrale come quella di tutti gli storioni, \u00e8 tubolare e protrattile, relativamente stretta e preceduta da quattro barbigli corti, rotondi, non sfrangiati e inseriti pi\u00f9 vicino all'apice del muso che non all'apertura boccale, tanto da non arrivare a toccarla posteriormente. L'apice della coda presenta una marcata zigrinatura. Gli scudi ossei della serie medio-dorsale sono disposti a formare una fila di dimensione progressivamente decrescente. Altre serie longitudinali di piccoli scudi ossei sono interposte fra la serie dorsale e quelle laterali e talvolta anche fra queste ultime e quelle ventrali. Il corpo, allungato, presenta una sezione sub-cilindrica. La colorazione varia a seconda dell'ambiente e assume, sul dorso, tinte grigio-olivastre o grigio-nerastre pi\u00f9 o meno scure. Sui fianchi la livrea schiarisce progressivamente, fino ad assumere una tinta biancastra sul ventre.\nBiologia.\nAlimentazione.\nNegli esemplari che appartengono a popolazioni anadrome la migrazione riproduttiva dal mare ai fiumi ha inizio in primavera inoltrata e raggiunge il culmine in luglio. La risalita si estende pi\u00f9 a monte di quella dello storione stellato, specie che occupa lo stesso areale. Gli avannotti e i giovani si nutrono di molluschi, crostacei e larve acquatiche di insetti. Questi animali iniziano generalmente a nutrirsi di altri pesci quando raggiungono circa 80\u00a0cm di lunghezza, ma anche da adulti continuano a prediligere i molluschi.\nRiproduzione.\nLo storione danubiano raggiunge la maturit\u00e0 sessuale tra gli otto e i sedici anni nei maschi e tra i quindici e i venti anni nelle femmine. Le migliori femmine riproduttrici pesano, generalmente, tra venti e trenta chili. Lo storione danubiano si riproduce per lo pi\u00f9 tra giugno e luglio. La fregola avviene a una profondit\u00e0 variabile tra i quattro e gli otto metri, su fondale ghiaioso, in acque dalla velocit\u00e0 compresa tra 0,9 e 1,2 metri al secondo e dalla temperatura di 12-20\u00a0\u00b0C. Le femmine depongono da 50.000 a 800.000 uova, che vengono subito fecondate dai maschi. Queste si schiudono dopo circa 90 ore.\nDistribuzione e habitat.\nLa specie \u00e8 originaria dei bacini del mar Caspio, del mar Nero e del mar d'Azov. Le pratiche di acquacoltura, tuttavia, hanno portato ad una serie di introduzioni, sia intenzionali che accidentali, un po' in tutta Europa. Attualmente lo storione danubiano \u00e8 presente solamente nel mar Caspio e nel mar Nero. Per deporre le uova, gli esemplari che vivono nel Caspio risalgono i fiumi Volga e Ural; quelli del mar Nero depongono le uova nel corso inferiore del Danubio e nel Rioni (dove \u00e8 stato segnalato l'ultima volta nel 1999). Nel mar d'Azov non esiste pi\u00f9 una popolazione originaria, ma solamente esemplari reintrodotti. Se la specie si riproduca o no anche nel Kura \u00e8 oggetto di discussione. Lo storione danubiano vive in mare, sui fondali sabbiosi e fangosi prossimi alle coste dei fiumi, ma esistono anche popolazioni che trascorrono l'intera esistenza in acqua dolce.\nConservazione.\nLa pesca intensa e l'alterazione dell'ambiente di questa specie ne hanno ridotto la capacit\u00e0 di riprodursi in modo naturale e di dare origine a una quantit\u00e0 di nuovi individui sufficienti a mantenerne la consistenza numerica. Dal governo russo ha perci\u00f2 intrapreso da tempo un programma di allevamento destinato alla produzione di avannotti da ripopolamento. La riproduzione artificiale \u00e8 praticata con particolare intensit\u00e0 per il ripopolamento del mar d'Azov e del Caspio. Questo programma riesce a rimediare, almeno in parte, alla drastica riduzione della riproduzione naturale, ma necessita di costante impegno e di finanziamenti. La grande importanza economica della specie ha indotto i russi, nel periodo 1955-1973, a introdurre nel bacino del Caspio circa 200 milioni di avannotti e altri 54 milioni nel bacino dei mar d'Azov."}
{"id": "2382303", "revid": "1573940", "url": "https://it.wikipedia.org/wiki?curid=2382303", "title": "Acipenser mikadoi", "text": "Lo storione di Sakhalin (Acipenser mikadoi ) \u00e8 un pesce della famiglia degli Acipenseridi. Vive in Cina, Giappone, Corea del Nord, Corea del Sud e Russia."}
{"id": "2382304", "revid": "287204", "url": "https://it.wikipedia.org/wiki?curid=2382304", "title": "Parma Associazione Calcio 1996-1997", "text": "Questa voce raccoglie le informazioni riguardanti il Parma Associazione Calcio nelle competizioni ufficiali della stagione 1996-1997.\nStagione.\nL'estate 1996 segn\u00f2 una svolta nella storia parmense, con l'ingresso diretto della famiglia Tanzi, fin l\u00ec solo sponsor e azionista di maggioranza, nella gestione della societ\u00e0: sul piano dirigenziale furono denefestrati senza troppi complimenti i due maggiori artefici dell\"escalation\" ducale d'inizio decennio, il presidente Giorgio Pedraneschi e il direttore generale Giambattista Pastorello, sostituiti dal neo \"numero uno\" Stefano Tanzi e da un nuovo organigramma che vide, tra gli altri, l'arrivo del \"digg\u00ec\" Riccardo Sogliano e del direttore esecutivo Michele Uva.\nUn simile \"repulisti\" si riverber\u00f2 anche sul versante tecnico, con l'emergente Carlo Ancelotti chiamato a raccogliere l'eredit\u00e0 in panchina di un altro protagonista delle precedenti e vittoriose stagioni giallobl\u00f9, Nevio Scala; per quanto riguarda invece il calciomercato, l'organico ducale venne rinforzato dagli acquisti delle punte Enrico Chiesa ed Hern\u00e1n Crespo.\nIn campionato, pur presentandosi ai nastri di partenza con un promettente 3-0 ai danni del Napoli, la formazione pat\u00ec un rendimento deficitario soprattutto in trasferta. Particolarmente pesanti furono le sconfitte rimediate contro Inter e Udinese, con i giallobl\u00f9 che in entrambi i casi subirono tre gol dopo essere passati in vantaggio. Sul finire del girone di andata, il Parma risollev\u00f2 tuttavia le proprie sorti con una striscia di quattro vittorie consecutive \u2014 delle quali fecero le spese, tra le altre, Milan e Juventus \u2014 svoltando al giro di boa in quarta posizione.\nSpinti dai gol di Crespo, gli emiliani recuperarono terreno nella fase di ritorno. Raggiunto il secondo posto, inciamparono per\u00f2 contro l'Udinese, sicch\u00e9 le speranze di uno storico scudetto confluirono nel decisivo scontro diretto sul campo della Juventus, in programmata a due giornate dal termine: il pareggio di Torino favor\u00ec i bianconeri, che si aggiudicarono il tricolore nel turno successivo.\nLa squadra parmense concluse il campionato al secondo posto, suo miglior piazzamento di sempre nella massima categoria, che valse \u2014 con le contemporanee riforme in atto nelle competizioni UEFA \u2014 la prima qualificazione della propria storia alla Champions League.\nMaglie e sponsor.\nLo sponsor tecnico per la stagione 1996-1997 fu Puma, mentre lo sponsor ufficiale fu Parmalat.\nOrganigramma societario.\nArea direttiva\nArea sanitaria\nArea tecnica"}
{"id": "2382307", "revid": "1552438", "url": "https://it.wikipedia.org/wiki?curid=2382307", "title": "Parma Associazione Calcio 1997-1998", "text": "Questa voce raccoglie le informazioni riguardanti il Parma Associazione Calcio nelle competizioni ufficiali della stagione 1997-1998.\nStagione.\nIl secondo posto del campionato 1996-97, congiuntamente alla riforma delle competizioni continentali, permise al Parma di debuttare in Champions League. Abbinati ai campioni di Polonia del Widzew Lodz, i ducali misero un'ipoteca sul passaggio del turno gi\u00e0 all'andata: la tripletta di Chiesa archivi\u00f2 infatti la pratica sul 3-1, rendendo una formalit\u00e0 il ritorno nel quale l'undici di Ancelotti si impose per 4-0.\nIniziato il campionato con una vittoria a Bari, seguita dal pareggio casalingo con l'Atalanta, il Parma debutt\u00f2 anche nel girone di coppa. Sul campo dello Sparta Praga, una partita nervosa \u2014 tanto che alla fine si contarono ben 10 ammonizioni, equamente ripartite \u2014 si concluse senza gol. Alla seconda giornata, i ducali ospitarono il turco Galatasaray; reduci dalle nette affermazioni su Piacenza e Udinese, vinsero facilmente contro la squadra del Bosforo (2-0). Le speranze di qualificazione si fecero pi\u00f9 concrete al terzo turno, per effetto di un'altra vittoria interna: il gol di Crespo mise al tappeto i campioni in carica del Borussia Dortmund (guidati dall'ex Nevio Scala), portando gli emiliani al comando del raggruppamento.\nAgli inizi di novembre, i gialloblu persero la propria imbattibilit\u00e0 cedendo all'Inter in trasferta; in Europa capitolarono invece contro i tedeschi, malgrado le prodezze di Buffon il quale evit\u00f2 un passivo peggiore neutralizzando, tra le altre cose, anche due rigori. Lo snodo del girone si consum\u00f2 alla penultima giornata, in cui lo Sparta Praga pareggi\u00f2 al Tardini (2-2) riducendo al lumicino le possibilit\u00e0 dei parmensi di accedere ai quarti; l'esclusione divenne aritmetica nella gara conclusiva, a causa di un altro pareggio (stavolta per 1-1) in Turchia.\nTagliata fuori dalle posizioni di vertice in campionato, la squadra crociata si prefisse l'obiettivo della Coppa Italia: in semifinale venne per\u00f2 eliminata dal Milan, per via dei gol incassati sul proprio terreno. Il sesto posto finale \u2014 a pari merito con la Fiorentina, avantaggiata da una miglior differenza reti \u2014 consent\u00ec di partecipare alla Coppa UEFA; ma Ancelotti, nel frattempo entrato in conflitto con la dirigenza, fu esonerato.\nMaglie e sponsor.\nIl fornitore tecnico della stagione fu Puma, mentre lo sponsor ufficiale fu Parmalat; nelle gare di Champions League, in ossequio alle regole UEFA, sulle maglie compare il solo \"lettering\" Parmalat, senza logo.\nOrganigramma societario.\nArea direttiva\nArea comunicazione\nArea sanitaria\nArea tecnica"}
{"id": "2382308", "revid": "254059", "url": "https://it.wikipedia.org/wiki?curid=2382308", "title": "Valle delle Volpi", "text": "La Valle delle Volpi o \"val di vulp\" in milanese, \u00e8 una valle alluvionale presso il comune di Pieve Emanuele (nel Parco Agricolo Sud Milano). Nel corso degli ultimi secoli il colatore Lambro Meridionale ha scavato il suo letto per erosione creando questa valle alluvionale con un dislivello che varia tra i 10 e i 20 metri dai campi adiacenti.\nDurante le frequenti e abbondanti precipitazioni nei mesi autunnali/primaverili il fiume esonda dagli argini, riempiendo in parte la valle di acqua.\nLungo valle si presentano fino a sei risorgive derivanti dalle numerose falde freatiche nel sottosuolo.\nLa valle \u00e8 ricca di boscaglie incontaminate dall'uomo se non fosse per alcuni rifiuti trasportati dal fiume e per l'ex depuratore ormai in fase di abbandono.\nLa fauna \u00e8 quella caratteristica del parco agricolo sud Milano e si compone di svariati animali, tra cui il diffusissimo riccio, il tasso, il coniglio selvatico, la lepre, l'airone e la volpe da cui la valle prende il nome; in effetti questo nome gli fu attribuito dai paesani dell'ancora rurale Pieve dell'inizio del secolo scorso in virt\u00f9 dei numerosi avvistamenti.\nLa volpe, un tempo diffusissima nei campi pievesi, negli ultimi anni viene disturbata dalle attivit\u00e0 umane con l'estensione del centro abitato; attualmente gli avvistamenti sono confinati soltanto alla Valle delle Volpi stessa dove, indisturbata, vive e si riproduce.\nLa Valle delle Volpi \u00e8 stata per anni zona frequentata da molti cacciatori ma, su ordinanza comunale, dal 2007 \u00e8 diventata zona di caccia proibita come oasi di ripopolamento faunistico.\nNella valle vi \u00e8 situata una vera e propria palude al di l\u00e0 della golena con un acquitrino che, nei mesi freddi, diventa un terreno fangoso pericoloso per l'uomo.\nOgni anno, specie nel mese di aprile, la Valle e i campi adiacenti presentano ottimi pascoli per un gregge di pecore proveniente dalle Alpi Orobie; la zona di Pieve Emanuele infatti, come gran parte del sud/sud-est milanese, \u00e8 sede di transumanza ogni anno.\nSebbene la Valle delle Volpi appartenga al territorio di Pieve Emanuele si pu\u00f2 considerare l'appartenenza naturale anche ai comuni di Opera e di Locate di Triulzi visto che il Lambro Meridionale delimita, per qualche chilometro, il confine tra Pieve e i due paesi.\nNella zona appartenente al comune di Opera la Valle prende il nome di \"Oasi del Lamberin\"."}
{"id": "2382310", "revid": "287204", "url": "https://it.wikipedia.org/wiki?curid=2382310", "title": "Amadito Valdes", "text": ""}
{"id": "2382320", "revid": "37401", "url": "https://it.wikipedia.org/wiki?curid=2382320", "title": "Volume alcolico", "text": ""}
{"id": "2382323", "revid": "188116", "url": "https://it.wikipedia.org/wiki?curid=2382323", "title": "Federico Umberto D'Amato", "text": "L'11 febbraio 2020 la procura generale di Bologna, nella chiusura delle indagini, lo ha indicato come uno dei 4 mandanti, organizzatori o finanziatori della strage alla stazione di Bologna del 1980 insieme a Licio Gelli, Umberto Ortolani e Mario Tedeschi.\nBiografia.\nNato a Marsiglia da padre napoletano, questore di P.S., e madre piemontese, visse in giovent\u00f9 tra Parigi e Roma. Entrato in polizia durante la Seconda guerra mondiale, da giovane vicecommissario di Pubblica sicurezza a Roma, fu dopo l'8 settembre 1943 anche agente alleato, lavorando alle dipendenze di James Angleton, capo del servizio segreto USA, l'OSS (Office of Strategic Services) e nel biennio 1943-1945 comp\u00ec operazioni di controspionaggio.\nFinita la guerra nel 1945, fu assegnato all'ufficio politico della Questura di Roma, di cui negli anni '50 divenne dirigente.\nIn seguito divent\u00f2 sovrintendente alla Segreteria speciale Patto Atlantico, l'anello di congiunzione dell'Italia con la NATO e gli Stati Uniti. Nel 1957 fu trasferito alla questura di Firenze, dal ministro dell'interno Fernando Tambroni.\nNel 1959 entr\u00f2 all'Ufficio Affari Riservati del Ministero dell'Interno: qui comp\u00ec tutta la carriera: capo della sesta sezione nel 1964, D'Amato nel 1965 promosse l'Operazione manifesti cinesi, una campagna di disinformazione contro il Partito Comunista Italiano, cercando di far ricadere la responsabilit\u00e0 su esponenti interni al partito stesso. Una strategia teorizzata nel documento \"La nostra azione politica\", sequestrato nel 1974 nella sede dell\u2019Aginter Press a Lisbona. Ebbe la collaborazione del direttore del periodico \"Il Borghese\", Mario Tedeschi e del movimento neofascista di Avanguardia Nazionale di Stefano Delle Chiaie. \nPromosso questore, divenne vice direttore degli \"Affari riservati\" nel 1969 e ne fu direttore dal novembre 1971 al 1974. Gli anni, dal 1969 al 1974, sono quelli in cui si precisa la cosiddetta \"strategia della tensione e degli opposti estremismi\". Nella primavera del 1972 l'ufficio viene ridenominato SIGSI.\nFu rimosso nel maggio 1974 dal ministro dell'interno Paolo Emilio Taviani, due giorni dopo la Strage di Piazza della Loggia, ma, promosso dirigente generale di P.S., fu inviato a dirigere la Polizia di frontiera. Continu\u00f2 ad avere grande influenza sull'ufficio fino alla sua chiusura nel 1978. Nel 1981 risult\u00f2 iscritto alla P2 di Licio Gelli, con la tessera 1643, ma del quale disse \"\u00abpoliticamente, un cretino. Come si fa a dire che uno cos\u00ec doveva fare un golpe?\u00bb\". And\u00f2 in pensione dalla polizia nel 1984. \nGastronomo, scrisse con lo pseudonimo \"Abate Faria\" per \"Il Borghese\" di Mario Tedeschi e quindi diresse una rubrica di cucina per L'Espresso, sotto lo pseudonimo \"Federico Godio\". Fu l'ideatore della guida dei ristoranti del Gruppo Editoriale L'Espresso.\nArchivi riconducibili alla sua attivit\u00e0.\nAlla sua morte nel 1996, dopo i funerali, il giudice Carlo Mastelloni perquis\u00ec la sua casa in via Cimarosa a Roma. Gi\u00e0 nel novembre 1995 il giudice Pietro Saviotti aveva disposto una perquisizione della casa e sequestrati documenti.\nIl 17 agosto 1996 Aldo Giannuli, esperto nominato dal giudice Guido Salvini, ritrov\u00f2 in una palazzina in circonvallazione Appia circa 150.000 fascicoli non catalogati, contenenti documenti ed altro materiale, come per esempio il quadrante del timer utilizzato per l\u2019attentato del 9 agosto 1969 sul treno Pescara-Roma. Nel complesso si tratt\u00f2 di una sorta di archivio parallelo del Viminale, nel quale furono reperti legati all\u2019attivit\u00e0 di spionaggio interno: un archivio segreto che non venne distrutto ma depositato alla rinfusa in una sorta di magazzino. Per il Ministro dell'interno dell'epoca, \"si tratta di materiale abbandonato e rimosso, non solo non in trattazione ordinaria e normalmente non frequentato, ma totalmente lasciato l\u00e0 anche con il rischio che una parte di esso marcisse: questo \u00e8 il punto pi\u00f9 grave\".\nProcedimenti giudiziari e giudizio storico.\nFederico Umberto D'Amato \u00e8 stato accusato di aver svolto un'intensa attivit\u00e0 di depistaggio delle indagini sull\u2019eversione di destra e nella copertura dei responsabili delle stragi di quegli anni.\nSecondo l'ex leader di Lotta Continua Adriano Sofri nel 2007, un dirigente degli apparati di sicurezza (secondo Sofri \u00abaffari riservati\u00bb, come l'omonimo ufficio diretto da D'Amato), nei primi anni Settanta gli avrebbe proposto di agire insieme (una sorta di prassi di infiltrazione) facendogli capire che voleva compiere un omicidio, cosa rifiutata da Sofri.\nL'11 febbraio 2020 la procura generale di Bologna, nella chiusura delle indagini, lo ha indicato come uno dei 4 mandanti, organizzatori o finanziatori della strage alla stazione di Bologna del 1980 insieme a Licio Gelli, Umberto Ortolani e Mario Tedeschi, tutti deceduti.\nCultura di massa.\nNel film del 2012 \"Romanzo di una strage\", di Marco Tullio Giordana, Federico Umberto D'Amato \u00e8 interpretato dall'attore Giorgio Colangeli.\nVita privata.\nVedovo e senza figli, Federico Umberto D'Amato ha vissuto nel quartiere Parioli di Roma insieme alla sua segretaria personale. Alcuni suoi colleghi gastronomi alle guide de L'Espresso, come Edoardo Raspelli e Luigi Cremona, in un'intervista del 2021 lo hanno descritto come un uomo umanamente simpatico e alla mano, nonch\u00e9 come un grande esperto di cucina e di distillati. I due, tuttavia, hanno anche messo in luce come D'Amato fosse solito schedare e prendere informazioni anche sui suoi colleghi gastronomi. Raspelli, nello specifico, ha raccontato di quando l'ex direttore dell'Ufficio Affari Riservati si era fatto consegnare il fascicolo giudiziario sul proprio conto alla ricerca di eventuali notizie compromettenti.\nOnorificenze.\nFu insignito di una medaglia della CIA (la \"Bronze Star\"), una del Congresso degli Stati Uniti (la \"Medal of Freedom\") e una della Legion d'Onore francese."}
{"id": "2382325", "revid": "2028092", "url": "https://it.wikipedia.org/wiki?curid=2382325", "title": "Pliche circolari", "text": "Le valvole di Kerckring, dette anche \"pieghe di Kerckring\" o \"conniventi\", sono grosse pliche, situate all'interno della mucosa dell'intestino tenue, che sporgono nel lume fino a 8 mm, e sono orientate trasversalmente rispetto all'asse maggiore dell'intestino. \nIl loro scopo \u00e8 di rallentare il transito del chimo e di aumentare la superficie di mucosa a contatto con il materiale alimentare, favorendo cos\u00ec i processi assorbitivi. \nSono ampie e molto numerose nella prima parte del digiuno e tendono a diminuire in numero e in ampiezza, fino a scomparire completamente nell'ultima parte dell'ileo. "}
{"id": "2382326", "revid": "252732", "url": "https://it.wikipedia.org/wiki?curid=2382326", "title": "Valvola di Kerkring", "text": ""}
{"id": "2382327", "revid": "204012", "url": "https://it.wikipedia.org/wiki?curid=2382327", "title": "Plica circolare", "text": ""}
{"id": "2382329", "revid": "125262311", "url": "https://it.wikipedia.org/wiki?curid=2382329", "title": "Davide Giacalone", "text": "Biografia.\nNato da una famiglia di origine marsalese, dal 1979 ha collaborato con Vincenzo Muccioli insieme al quale scrive, anni dopo, \"La mia battaglia contro la droga, l'emarginazione e l'egoismo\".\n\u00c8 il vicepresidente della Fondazione Luigi Einaudi Onlus.\nCarriera politica.\nDal 1980 al 1986 \u00e8 stato segretario nazionale della Federazione Giovanile Repubblicana e dirigente del PRI. Dal 1981 al 1982 \u00e8 stato Capo della Segreteria del Presidente del Consiglio dei ministri, Giovanni Spadolini. Dal 1987 al 1991 \u00e8 stato consigliere del Ministro delle poste e delle telecomunicazioni Oscar Mamm\u00ec. \n\u00c8 stato consigliere d'amministrazione e membro del comitato esecutivo delle societ\u00e0 SIP, Italcable e Telespazio.\nInchieste giudiziarie.\nCoinvolto in Tangentopoli nel 1993, con l'accusa di avere smistato tangenti per il Partito Repubblicano Italiano, fu arrestato e confess\u00f2 di avere ricevuto denaro da Giuseppe Parrella, direttore dell'azienda di Stato per i servizi telefonici, e di averlo consegnato a Giorgio Medri, chiamando in causa anche Oscar Mamm\u00ec e Giorgio La Malfa. Nel 2001 fu assolto nel filone maggiore dell'inchiesta, e prosciolto per prescrizione in un filone minore; affermando la propria completa innocenza, Giacalone fece ricorso contro la prescrizione in Cassazione, ma quest'ultima decise di archiviare comunque il procedimento.\nCarriera giornalistica.\nPubblicista dal 1985, lasciata la politica, \u00e8 direttore di \"Smoking\", ed editorialista de \"L'Opinione\". \u00c8 stato anche consulente della Fininvest. Attualmente \u00e8 una delle firme di \"Libero\" e collabora con l'emittente radiofonica nazionale RTL 102.5 dove ogni mattina, da luned\u00ec a sabato, alle 7:10 circa durante la rassegna stampa contenuta nel programma \"Non stop news\", commenta una notizia apparsa sulle prime pagine dei quotidiani nazionali. Da questa esperienza \u00e8 nato il libro \"Diario Civile\", edito nel 2005. Scrive inoltre articoli pubblicati sul suo sito www.davidegiacalone.it.\nNel gennaio 2010 il consiglio dei ministri (Governo Berlusconi IV) lo nomina presidente di DigitPA, nuova denominazione del \"Centro nazionale per l'informatica nella pubblica amministrazione\". Nel 2011 \u00e8 nominato presidente dell'Agenzia per la diffusione delle tecnologie per l'innovazione, creata da Renato Brunetta, allora ministro della Funzione Pubblica e l'Innovazione.\nIl 18 novembre 2016 il sindaco di Sant'Angelo Lomellina Matteo Grossi gli conferisce la Chiave del paese, con la quale egli diventa cittadino onorario.\nCollabora periodicamente con il giornale online \"SocialNews\" fondato da Massimo Fanni Canelles.\nIl 2 giugno 2021 fonda La Ragione, di cui \u00e8 direttore, in stretta collaborazione con Fulvio Giuliani.\nLibri.\nHa pubblicato:\nInoltre ha collaborato alla collana \"Manuali di conversazione politica\", edita da Free foundation e abbinata al quotidiano \"Libero\", tra i quali:"}
{"id": "2382330", "revid": "729019", "url": "https://it.wikipedia.org/wiki?curid=2382330", "title": "Flessura epatica", "text": "Nell'anatomia umana la flessura epatica \u00e8 il bordo che separa il colon ascendente e il colon trasverso.\nAnatomia.\nRisulta legata al fegato tramite piega peritoneale\nPatologia.\nPossono riscontrarsi masse tumorali che vengono operati con emicolectomia."}
{"id": "2382336", "revid": "767487", "url": "https://it.wikipedia.org/wiki?curid=2382336", "title": "Chucho Vald\u00e9s", "text": "Biografia.\nVald\u00e9s proviene da una famiglia di pianisti: in particolare il padre, Bebo Vald\u00e9s, ha vinto un Grammy Award nel 2003 insieme a Israele \"Cachao\" L\u00f3pez e Patato Vald\u00e9s, ed un altro, nel 2005, insieme al cantante di flamenco Diego El Cigala.\nChucho suona il pianoforte dall'et\u00e0 di tre anni e sino ai sei viene costantemente seguito dai genitori; dopo, fino a nove anni, prende lezioni dal maestro Oscar M. Bouffartique e nel 1950, grazie al superamento dell'esame di ammissione, accede al Conservatorio di L'Avana. Da adolescente suona in alcune band della citt\u00e0 dirette dal padre e a sedici anni entra a far parte dell\"'Orquesta de Musica Moderna\" sotto la direzione di Armondo Romeu. In quel periodo Vald\u00e9s risente delle influenze musicali dell'amato cantante afro-cubano Benny Mor\u00e9 e del grande pianista e compositore cubano Ernesto Lecuona.\nDal 1963 ha suonato con Arturo Sandoval e Paquito D'Rivera con i quali, nel 1967, ha fondato l\"'Orquestra Cubana de Musica Moderna\" e, nel 1973, il gruppo \"Irakere\" (termine Yoruba che significa \"foresta\"), accreditato come la pi\u00f9 importante orchestra jazz cubana.\nNel 1978 ha partecipato al Montreux Jazz Festival e al Newport Jazz Festival. Dopo aver firmato un contratto con la Blue Note Records Vald\u00e9s ha concentrato le sue energie lavorando in diversi progetti con trii, quartetti oppure da solista. Ha lavorato, inoltre, con Roy Hargrove.\nChucho ha vinto tre Grammy Awards: uno nel 1978 per l'album \"Live at Newport by Irakere\", il secondo nel 1998 per il contributo al CD \"Havana\" con la sua band Crisol (formata nel 1997), con due canzoni \"Mr. Bruce\" e \"Mambo para Roy\" e il terzo, nel 2003, per il suo album \"Live at the Village Vanguard\".\nConsiderato da molti critici il pi\u00f9 importante musicista della Cuba post-rivoluzionaria, Vald\u00e9s, continua a rimanere in prima linea tra gli artisti che sperimentano nuove sonorit\u00e0 attraverso la fusione di elementi afro, afro-cubani e afro-latini col jazz afro-americano. Tra le sue influenze musicisti egli cita artisti jazz americani come Art Tatum, Duke Ellington, Erroll Garner, Bud Powell, Dizzy Gillespie, Hank Jones, Bill Evans, e McCoy Tyner. Tuttora continua ad esplorare nuovi territori musicali, spesso accompagnato nelle sue performance dalla sorella cantante Mayra Caridad Vald\u00e9s.\n\u00c8 cittadino onorario di Ponce (Porto Rico), Los Angeles, San Francisco, New Orleans e Madison (U.S.A.)."}
{"id": "2382337", "revid": "76963", "url": "https://it.wikipedia.org/wiki?curid=2382337", "title": "David Twohy", "text": "Biografia.\nDopo aver scritto le sceneggiature per alcuni film minori di genere horror/fantastico e una versione, poi non utilizzata, per \"Alien\u00b3\", esordisce alla regia nel 1992 con \"Timescape\", sul tema dei viaggi nel tempo, basato su una celebre novella di Henry Kuttner e C.L. Moore. In seguito alterna progetti personali, di cui cura sia sceneggiatura che regia, come \"The Arrival\" (1996), sul tema del contatto alieno in chiave cospirazionista alla \"X-Files\", a sceneggiature per importanti blockbuster, come \"Il fuggitivo\", di cui scrive soggetto e sceneggiatura (e per il quale ottiene una \"nomination\" ai WGA Awards, i premi del sindacato degli sceneggiatori), \"Waterworld\" (1995) e \"Soldato Jane\" (1997).\nIl salto di qualit\u00e0 arriva nel 2000 con \"Pitch Black\", film di fantascienza a basso costo che conquista l'attenzione degli appassionati del genere e non solo, mette in evidenza per primo un interprete sconosciuto, Vin Diesel, destinato ad esplodere l'anno successivo con \"Fast and Furious\", e fa intravedere la possibilit\u00e0 di dar vita ad un nuovo, lucroso \"franchise\" ad una casa di produzione importante come la Universal, che investe massicciamente nella realizzazione di un \"sequel\" ben pi\u00f9 ambizioso dell'originale.\nMa il risultato di \"The Chronicles of Riddick\" (2004) non \u00e8 all'altezza delle grandi aspettative di cui il film \u00e8 stato investito: a fronte di un budget produttivo superiore ai cento milioni di dollari (centocinque contro i ventitr\u00e9 di \"Pitch Black\"),\n ne incassa a livello mondiale appena centoquindici, precludendo le successive possibilit\u00e0 di sviluppo della serie. Lo stesso Twohy non esclude per\u00f2 che, visti gli ottimi risultati in home video di \"The Chronicles of Riddick\", possa comunque essere realizzato un terzo episodio, su un livello produttivo da film indipendente.\nL'opera successiva del regista, di genere completamente diverso, \u00e8 il thriller \"A Perfect Getaway - Una perfetta via di fuga\" (2009)."}
{"id": "2382338", "revid": "135491", "url": "https://it.wikipedia.org/wiki?curid=2382338", "title": "David N. Twohy", "text": ""}
{"id": "2382339", "revid": "135491", "url": "https://it.wikipedia.org/wiki?curid=2382339", "title": "David Neil Twohy", "text": ""}
{"id": "2382343", "revid": "287204", "url": "https://it.wikipedia.org/wiki?curid=2382343", "title": "Chucho Valdes", "text": ""}
{"id": "2382344", "revid": "438678", "url": "https://it.wikipedia.org/wiki?curid=2382344", "title": "La fabbrica degli eroi", "text": "La fabbrica degli eroi (\"Le bon et les m\u00e9chants\") \u00e8 un film del 1976, scritto e diretto da Claude Lelouch.\nCritica.\n\u00abUn film leggero e scanzonato\u00bb, ma \u00abun po' troppo semplicistico dal punto di vista politico\u00bb: \u00abmescolare una storia alla Bonnie &amp; Clyde con la Resistenza e l'occupazione tedesca \u00e8 un esercizio superiore alle forze del manieristico C. Lelouch\u00bb."}
{"id": "2382350", "revid": "326822", "url": "https://it.wikipedia.org/wiki?curid=2382350", "title": "Gianni Ludovisi", "text": ""}
{"id": "2382357", "revid": "216538", "url": "https://it.wikipedia.org/wiki?curid=2382357", "title": "Dr. Kananga", "text": ""}
{"id": "2382358", "revid": "154893", "url": "https://it.wikipedia.org/wiki?curid=2382358", "title": "Swingbeat", "text": ""}
{"id": "2382359", "revid": "287204", "url": "https://it.wikipedia.org/wiki?curid=2382359", "title": "NGC 4889", "text": "NGC 4889 (nota anche come C 35) \u00e8 una galassia ellittica visibile nella costellazione della Chioma di Berenice.\nSi tratta di una galassia ellittica supergigante di classe E4; in un telescopio da 120\u00a0mm di apertura si pu\u00f2 scorgere come una macchia ovale priva di dettagli significativi. In cielo si trova molto vicina alla stella e alla galassia NGC 4874, nei pressi del polo nord galattico; si trova a circa 250 milioni di anni luce. L'ammasso di galassie di cui fa parte, l'Ammasso della Chioma, si allontana da noi alla velocit\u00e0 di circa 7000 km/s, mentre NGC 4889 si allontana alla velocit\u00e0 di 6495\u00a0km/s.\nNel dicembre del 2011 \u00e8 stato scoperto all'interno di questa galassia un buco nero la cui massa \u00e8 stata stimata come maggiore di 10 miliardi di masse solari, probabilmente attorno a 21 miliardi; si tratta del buco nero pi\u00f9 massiccio che \u00e8 stato possibile osservare direttamente. Si sa da tempo che buchi neri di tale massa si nascondono all'interno dei quasar, mentre nelle galassie pi\u00f9 vicine simili oggetti vengono osservati rarissimamente."}
{"id": "2382361", "revid": "154893", "url": "https://it.wikipedia.org/wiki?curid=2382361", "title": "Endzeit Elektro", "text": ""}
{"id": "2382362", "revid": "154893", "url": "https://it.wikipedia.org/wiki?curid=2382362", "title": "Hellektro", "text": ""}
{"id": "2382363", "revid": "154893", "url": "https://it.wikipedia.org/wiki?curid=2382363", "title": "Terror EBM", "text": ""}
{"id": "2382364", "revid": "154893", "url": "https://it.wikipedia.org/wiki?curid=2382364", "title": "Aggressive techno", "text": ""}
{"id": "2382367", "revid": "1543377", "url": "https://it.wikipedia.org/wiki?curid=2382367", "title": "NGC 6885", "text": "NGC 6885 (noto anche come C 37) \u00e8 un ammasso aperto molto disperso visibile nella costellazione della Volpetta. La sua posizione, indicata come coincidente con l'ammasso NGC\u00a06882, ha sollevato nel corso del tempo diversi equivoci e interrogativi.\nOsservazione.\nSi individua nella parte settentrionale della costellazione, poco a nord della Nebulosa Manubrio, nella stessa area di cielo in cui si trova la stella 20\u00a0Vulpeculae, una stella blu di magnitudine 5,91. Attraverso un binocolo appare come un vago addensamento concentrato poco a nordovest di questa stella, ma non sono visibili ulteriori dettagli; con un telescopio di 200mm e bassi ingrandimenti si osservano diverse decine di stelle fino alla magnitudine 13 molto sparse e con solo un debole accenno di concentrazione, in una zona di cielo gi\u00e0 di per s\u00e9 piuttosto ricca di campi stellari.\nQuest'ammasso pu\u00f2 essere osservato da entrambi gli emisferi terrestri, sebbene la sua declinazione molto settentrionale favorisca discretamente gli osservatori dell'emisfero nord; dalle regioni boreali si presenta estremamente alto nel cielo nelle notti d'estate, mentre dall'emisfero australe resta sempre piuttosto basso, ad eccezione delle aree prossime all'equatore. \u00c8 comunque visibile da tutte le aree abitate della Terra. Il periodo migliore per la sua osservazione nel cielo serale \u00e8 quello compreso fra giugno e novembre.\nStoria delle osservazioni e l'enigma di NGC 6882.\nNGC 6885 viene spesso indicato nelle carte come un oggetto \"sovrapposto\" al pi\u00f9 grande NGC 6882 e concentrato attorno alla stella 20\u00a0Vulpeculae; in un'area dove gi\u00e0 di per s\u00e9 \u00e8 difficile identificare un ammasso, trovarne due \u00e8 ancora pi\u00f9 problematico.\nNGC 6885 venne osservato da William Herschel nel 1784 e lo descrisse come un ammasso di stelle disperse e non ricco; questa descrizione tuttavia non coincide con quella fornita nel New General Catalogue, dove lo si indica come molto esteso, ricco e luminoso, con stelle comprese fra la magnitudine 6 e 11. Tale descrizione \u00e8 riportata anche nell'antecedente General Catalogue of Nebulae and Clusters di John Herschel, figlio di William, il quale probabilmente si discost\u00f2 dalla descrizione del padre per venire incontro a ci\u00f2 che lui stesso osservava. In effetti William Herschel osserv\u00f2 in questa zona due ammassi, oggi noti come NGC\u00a06882 e NGC\u00a06885; il primo lo indic\u00f2 come posto a ESE della stella 18\u00a0Vulpeculae, poco a sud della stella 19\u00a0Vulpeculae (dove in realt\u00e0 non \u00e8 visibile alcun ammasso), mentre il secondo ricevette una simile descrizione, portando alcuni studiosi a ipotizzare che si tratti del medesimo oggetto.\nNel \"Webb Society Deep-Sky Observer's Handbook\" \u00e8 presente una nota in cui si afferma che NGC\u00a06885 sia sovrapposto al pi\u00f9 grande NGC\u00a06882. Robert Julius Trumpler, uno dei pi\u00f9 grandi studiosi di ammassi aperti di inizio Novecento, invert\u00ec la situazione, indicando NGC\u00a06882 come un piccolo ammasso a nordest di 20\u00a0Vulpeculae e NGC\u00a06885 come un grande ammasso attorno a questa stella; un altro grande studioso dell'epoca, Per Collinder, riscambi\u00f2 le dimensioni dei due ammassi nel suo catalogo, indicandoli con i numero 416 e 417.\nNell'edizione rivista del New General Catalogue, edita alla fine del Novecento, si considerano i due oggetti come coincidenti.\nCaratteristiche.\nNGC 6885 appare come un ammasso con componenti piuttosto disperse e costituenti un leggero addensamento specialmente a nordovest della stella 20\u00a0Vulpeculae, che essendo in primo piano non appartiene fisicamente all'ammasso. La sua distanza di solito \u00e8 indicata attorno ai 600\u00a0parsec (1950 anni luce), ricadente pertanto sul bordo interno del Braccio di Orione, a breve distanza dal sistema nebuloso della Fenditura del Cigno. Alcuni studi indicano che l'oggetto si troverebbe a una distanza maggiore, per altro riproponendo la distinzione fra NGC\u00a06882 e NGC\u00a06885, indicando per quest'ultimo che potrebbe trattarsi di una sezione di un'associazione OB.\nData l'et\u00e0 di circa 1,4 miliardi di anni, le stelle visibili in quest'ammasso sono considerevolmente vecchie. Nella sua direzione sono state individuate tradizionalmente due variabili \u03b4 Scuti, indicate come V381\u00a0Vulpeculae e V382\u00a0Vulpeculae; successivamente si \u00e8 scoperto che la prima di queste \u00e8 effettivamente una variabile di questa classe, seppur con un periodo pi\u00f9 lungo della media, facente parte di un gruppo stellare situato a 450\u00a0parsec, mentre la seconda sarebbe in realt\u00e0 una variabile \u03b2 Cephei situata a 1200\u00a0parsec assieme ad altre stelle che evidentemente non fanno parte di NGC\u00a06885, trovandosi due volte pi\u00f9 lontane."}
{"id": "2382368", "revid": "183483", "url": "https://it.wikipedia.org/wiki?curid=2382368", "title": "NGC 6882", "text": ""}
{"id": "2382374", "revid": "57872", "url": "https://it.wikipedia.org/wiki?curid=2382374", "title": "Promessa del Redentore", "text": "La promessa del Redentore \u00e8 la prima delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea del peso di 1300\u00a0kg circa, opera di Filippo Martinengo del 1777, conservata nell'oratorio dei Santi Giovanni Battista, Giovanni Evangelista e Petronilla. La \"cassa\" \u00e8 portata a spalla da 24 portatori essendo una delle opere di maggiori dimensioni di tutto il corteo penitenziale. Il gruppo ligneo \u00e8 di gusto neoclassico, costituito da sei figure principali attorniate da quattro angeli. Vi sono rappresentati Adamo ed Eva incatenati (simbolo del peccato) che stanno per essere liberati dagli angeli. Lo sguardo dei due progenitori \u00e8 rivolto verso una donna vestita di bianco rappresentante la Fede che tiene in mano la croce. La donna si staglia, tra raggi di luce e teste di cherubini, al di sopra dell'albero della scienza del Bene e del Male. Un angelo tiene un libro aperto con scritto \"Victoria Crucis\", mentre un altro minaccia con una spada infuocata il serpente avvolto all'albero. Dietro, in un angolo, uno scheletro raffigurante la Morte, fugge disperato. L'intera opera fu restaurata nel 1998."}
{"id": "2382375", "revid": "287204", "url": "https://it.wikipedia.org/wiki?curid=2382375", "title": "LLandaff Oratory", "text": ""}
{"id": "2382376", "revid": "1543377", "url": "https://it.wikipedia.org/wiki?curid=2382376", "title": "European League 2005", "text": "La II European League di pallavolo maschile si svolse dal 3 giugno al 24 luglio 2005. Dopo la fase a gironi che si disput\u00f2 dal 3 giugno al 10 luglio, la fase finale, a cui si qualificarono le prime tre squadre classificate tra i due gironi di qualificazione, pi\u00f9 la Russia, paese ospitante, si svolse dal 23 al 24 luglio a Kazan', in Russia. La vittoria finale and\u00f2 per la prima volta alla Russia.\nPodio.\nCampione.\nRussia(Primo titolo)\nSecondo posto.\nFinlandia\nTerzo posto.\nSpagna"}
{"id": "2382377", "revid": "287204", "url": "https://it.wikipedia.org/wiki?curid=2382377", "title": "Xanthi BC", "text": "Lo Xanthi BC \u00e8 una societ\u00e0 cestistica avente sede a Xanthi, in Grecia. Fondata nel 2003, gioca nel campionato greco.\nDisputa le partite interne nella Xanthi Arena, che ha una capacit\u00e0 di 5.000 spettatori."}
{"id": "2382382", "revid": "287204", "url": "https://it.wikipedia.org/wiki?curid=2382382", "title": "Rethymno Cretan Kings B.C.", "text": "I Rethymno Cretan Kings sono una societ\u00e0 cestistica avente sede a Retimo, in Grecia. Fondata nel 1986, gioca nel campionato greco.\nDisputa le partite interne nella Rethymno Indoor Hall, che ha una capacit\u00e0 di 1.600 spettatori.\nRoster 2019-2020.\n\"Aggiornato al 28 dicembre 2019.\""}
{"id": "2382383", "revid": "486946", "url": "https://it.wikipedia.org/wiki?curid=2382383", "title": "Rethymno BC", "text": ""}
{"id": "2382389", "revid": "254059", "url": "https://it.wikipedia.org/wiki?curid=2382389", "title": "Annunciazione (Anton Maria Maragliano)", "text": "L'Annunciazione, o L'Annunziata, \u00e8 la seconda delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea risalente al 1717 circa, opera dello scultore Anton Maria Maragliano e conservata nell'Oratorio del Cristo Risorto. Viene portata a spalla da 12 portatori. Vi \u00e8 rappresentato il momento in cui l'Arcangelo Gabriele annuncia a Maria la futura nascita di Ges\u00f9, mentre la Madonna in ginocchio si accinge a recitare il Magnificat. Considerata una delle opere pi\u00f9 riuscite dell'artista, colpisce per la teatralit\u00e0 ed espressivit\u00e0 della scena, per la ricchezza delle dorature e dei panneggi che sposano il pi\u00f9 schietto stile rococ\u00f2. La \"cassa\" fu ristrutturata tra il 1993 e il 1994."}
{"id": "2382398", "revid": "4711", "url": "https://it.wikipedia.org/wiki?curid=2382398", "title": "David Vaughn III", "text": ""}
{"id": "2382401", "revid": "287204", "url": "https://it.wikipedia.org/wiki?curid=2382401", "title": "A.O. Near East Kesariani", "text": "L'A.O. Near East Kesariani \u00e8 una societ\u00e0 cestistica avente sede a Kaisarian\u012b, nella prefettura di Atene, in Grecia. Fondata nel 1927, gioca nel campionato greco.\nDisputa le partite interne nella Near East Indoor Arena, che ha una capacit\u00e0 di 1.300 spettatori."}
{"id": "2382402", "revid": "300067", "url": "https://it.wikipedia.org/wiki?curid=2382402", "title": "Near Est BC", "text": ""}
{"id": "2382403", "revid": "729019", "url": "https://it.wikipedia.org/wiki?curid=2382403", "title": "Sindrome di Weill-Marchesani", "text": "La sindrome di Weill-Marchesani \u00e8 una malattia rara a trasmissione ereditaria.\nPresentazione clinica.\nSi riconosce da:\nTrattamento.\nPer il momento non esiste una cura per la sindrome, ma alcuni interventi chirurgici per migliorare la qualit\u00e0 di vita.\nBibliografia.\n "}
{"id": "2382404", "revid": "300067", "url": "https://it.wikipedia.org/wiki?curid=2382404", "title": "Near East BC", "text": ""}
{"id": "2382407", "revid": "142813", "url": "https://it.wikipedia.org/wiki?curid=2382407", "title": "Orazione nell'orto (Savona)", "text": "L'orazione nell'orto \u00e8 la terza delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea risalente al 1728 circa ed \u00e8 attribuita all'artista Anton Maria Maragliano e a suoi allievi. Conservata nell'oratorio dei Santi Giovanni Battista, Giovanni Evangelista e Petronilla, viene portata a spalla da 20 portatori per tappa (posa). Vi sono rappresentanti Ges\u00f9 in atteggiamento supplicante che osserva un angelo il quale gli porge il calice e la croce. Al centro dominano la scena le figure di due discepoli dormienti. Il gruppo ligneo \u00e8 stato restaurato nel 1998."}
{"id": "2382410", "revid": "838137", "url": "https://it.wikipedia.org/wiki?curid=2382410", "title": "26 a.C.", "text": ""}
{"id": "2382412", "revid": "767487", "url": "https://it.wikipedia.org/wiki?curid=2382412", "title": "21 a.C.", "text": ""}
{"id": "2382413", "revid": "3115", "url": "https://it.wikipedia.org/wiki?curid=2382413", "title": "Bacio di Giuda (Runggaldier)", "text": "Il bacio di Giuda \u00e8 la quarta delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea risalente al 1926, opera dell'artista Giuseppe Runggaldier di Ortisei. Conservata nella chiesa di Santa Lucia, viene portata a spalla da 16 portatori per tappa (posa). Vi sono rappresentanti Ges\u00f9 con espressione attonita, quasi assente, nel momento in cui riceve il bacio da Giuda Iscariota posto alla sua destra. Alla sinistra del Cristo si stagliano due figure di soldati, il primo con una lanterna in mano nell'atto di illuminargli il volto e il secondo con un braccio alzato nel gesto di afferrarlo. Lo stile dell'opera \u00e8 nettamente diverso da quasi tutte le altre soprattutto per l'intaglio del legno che rimane molto marcato quasi a sottolineare la tensione e la tragicit\u00e0 del momento. L'opera \u00e8 stata oggetto di interventi di ripulitura nel 1996."}
{"id": "2382417", "revid": "838137", "url": "https://it.wikipedia.org/wiki?curid=2382417", "title": "58", "text": ""}
{"id": "2382430", "revid": "838137", "url": "https://it.wikipedia.org/wiki?curid=2382430", "title": "73", "text": ""}
{"id": "2382431", "revid": "3115", "url": "https://it.wikipedia.org/wiki?curid=2382431", "title": "Ges\u00f9 legato alla colonna", "text": "Ges\u00f9 legato alla colonna \u00e8 la quinta delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea risalente al secondo o terzo decennio del XVIII secolo, opera di ignoto artista di scuola genovese il quale, secondo alcune ipotesi, potrebbe essere Giovanni Battista, figlio di Anton Maria Maragliano. Conservata nell'oratorio dei Santi Giovanni Battista, Giovanni Evangelista e Petronilla, viene portata a spalla da 12 portatori per tappa. La rappresentazione \u00e8 caratterizzata dall'unica figura del Cristo che con posa elegante e sofferente allo stesso tempo guida lo sguardo dello spettatore lungo il corpo in torsione fino a porre l'attenzione sulla braccia semincrociate e legate per i polsi alla colonna. La scultura \u00e8 stata restaurata nel 1980."}
{"id": "2382434", "revid": "830939", "url": "https://it.wikipedia.org/wiki?curid=2382434", "title": "Andronico Callisto", "text": "Biografia.\nNacque a Costantinopoli probabilmente nel primo quarto del XV secolo e giunse in Italia durante il Concilio di Ferrara. Negli anni 1441-1444 dimor\u00f2 a Padova. Visse a Bologna tra il 1453 ed il 1455 ma tra il 1458 ed il 1463/66 si trasfer\u00ec nuovamente a Padova dove lavor\u00f2 come insegnante. Dal 1466 abit\u00f2 a Roma con il Bessarione, suo protettore. Nel 1471 subentr\u00f2 a Giovanni Argiropulo come insegnante presso lo Studio fiorentino dove suscit\u00f2 entusiasmo nel Poliziano come testimoniano due componimenti in latino dell'umanista fiorentino:\nAndronico Callisto tenne sicuramente lezioni riguardo alla poesia greca, i lirici dell\"'Antologia\", Pindaro, Teocrito ed Apollonio Rodio. Pare abbia fatto argomento di lezione anche delle epistole di Falaride e di Aristotele in lingua latina.\nNel 1475 si spost\u00f2 nuovamente, questa volta a Milano, per poi trasferirsi a Londra l'anno successivo. Non ebbe per\u00f2 molta fortuna e mor\u00ec in Inghilterra povero ed abbandonato prima del 1487 come afferma Costantino Lascaris in una lettera datata a quell'anno.\nCallisto fu un copista di codici molto attivo e prolifico, attivit\u00e0 questa che probabilmente gli serviva a mantenersi economicamente."}
{"id": "2382437", "revid": "1573940", "url": "https://it.wikipedia.org/wiki?curid=2382437", "title": "Darwinius masillae", "text": "Darwinius masillae \u00e8 un primate vissuto durante il Luteziano, periodo centrale dell'Eocene.\n\u00c8 considerato una forma transizionale tra le attuali linee evolutive degli strepsirrini e degli aplorrini.\nNome.\nIl nome del genere \u00e8 un omaggio a Charles Darwin nel bicentenario della sua nascita; il nome specifico ricorda Messel (in latino \"Masilla\"), il luogo di provenienza dell'olotipo.\nStoria.\nLo scheletro fossile dell'olotipo, soprannominato \"Ida\", era stato trovato da uno sconosciuto ricercatore di fossili nel 1983 nel pozzo di Messel (Germania) ed era stato diviso in due parti, vendute separatamente e finite in un museo privato nel Wyoming (Stati Uniti d'America) e al museo di storia naturale dell'universit\u00e0 di Oslo (Norvegia). Le due parti sono state ricongiunte solo nel 2007 e per due anni sono state sottoposte a studi che hanno portato nel 2009 alla descrizione della nuova specie da parte di Franzen et al.\nIl fossile \u00e8 stato presentato nel corso di una conferenza il 19 maggio 2009 all'American museum of natural history di New York, in una \"atmosfera da grandi eventi\".\nLa spettacolarizzazione della presentazione e alcune dichiarazioni roboanti (History Channel, per lanciare il documentario \"The Link\", ha definito la scoperta \"il pi\u00f9 importante ritrovamento in 47 milioni di anni\"; uno degli autori della descrizione, J\u00f8rn Hurum, ha definito l'animale \"come un santo graal della paleontologia\") hanno suscitato qualche perplessit\u00e0, cui Hurum ha replicato dicendo che \u00e8 un modo per portare l'attenzione del pubblico sulla scienza e che non lo trova cos\u00ec sbagliato.\nDescrizione.\nLo scheletro dell'olotipo, risalente a 47 milioni di anni fa, \u00e8 completo al 95%, il che lo rende anche il fossile di primate pi\u00f9 completo mai ritrovato. Si tratta di una giovane femmina morta entro il primo anno di vita, lunga circa 24\u00a0cm, con una coda di 34\u00a0cm.\nPer gli autori della descrizione, l'animale presenta caratteristiche tali da far supporre che sia una forma di transizione verso gli aplorrini.\n\"Darwinius masillae\" confermerebbe quindi la teoria di chi sostiene che gli antenati delle scimmie (e dell'uomo) siano da cercare tra gli adapidi. Per i critici di questa teoria, per\u00f2, le caratteristiche indicate dagli autori potrebbero essere frutto di convergenze evolutive e non sono decisive.\nBiologia.\nAlimentazione.\nNei resti dello stomaco di Ida sono stati trovati ancora i resti del suo ultimo pasto, a base di vegetali.\nLocomozione.\nTrattandosi di un primate molto simile agli odierni lemuri, \u00e8 molto probabile che la sua locomozione fosse altrettanto simile."}
{"id": "2382440", "revid": "287204", "url": "https://it.wikipedia.org/wiki?curid=2382440", "title": "K.A.O. Dramas", "text": "Il K.A.O. Dramas \u00e8 una societ\u00e0 cestistica avente sede a Drama, in Grecia. Fondata nel 1989, gioca nel campionato greco.\nDisputa le partite interne nella Drama Indoor Hall, che ha una capacit\u00e0 di 1.700 spettatori."}
{"id": "2382441", "revid": "123178247", "url": "https://it.wikipedia.org/wiki?curid=2382441", "title": "Svenska Cupen 2009", "text": "La Svenska Cupen 2009 \u00e8 stata la 54\u00aa edizione della Svenska Cupen, coppa nazionale calcistica svedese.\nTurno preliminare.\nLe partite di questo turno sono state disputate il 14, 21, o 22 marzo 2009.\nPrimo turno.\nLe partite di questo turno sono state disputate tra le seguenti date: 25, 28, 29, 30 marzo, 2, 3 o 4 aprile 2009.\nSecondo turno.\nLe partite di questo turno sono state disputate l'8 o 9 aprile 2009.\nTerzo turno.\nLe partite di questo turno sono state disputate il 25 o 26 aprile 2009.\nOttavi di finale.\nLe partite di questo turno sono state disputate il 13 o 14 maggio 2009.\nQuarti di finale.\nLe partite di questo turno sono state disputate il 28 giugno, 8 luglio o 9 luglio 2009.\nSemifinali.\nLe partite di questo turno sono state disputate il 6 settembre e il 16 settembre 2009.\nFinale.\nLa partita di questo turno \u00e8 stata disputata il 7 novembre."}
{"id": "2382443", "revid": "300067", "url": "https://it.wikipedia.org/wiki?curid=2382443", "title": "Drama BC", "text": ""}
{"id": "2382448", "revid": "21880", "url": "https://it.wikipedia.org/wiki?curid=2382448", "title": "Ida (fossile)", "text": ""}
{"id": "2382451", "revid": "287204", "url": "https://it.wikipedia.org/wiki?curid=2382451", "title": "ICBS Salonicco BC", "text": "Il ICBS Salonicco BC \u00e8 una societ\u00e0 cestistica avente sede a Salonicco, in Grecia. Fondata nel 1993, gioca nel campionato greco.\nDisputa le partite interne nell'ICBS Forum, che ha una capacit\u00e0 di 1.600 spettatori."}
{"id": "2382454", "revid": "123020207", "url": "https://it.wikipedia.org/wiki?curid=2382454", "title": "323", "text": ""}
{"id": "2382455", "revid": "188323", "url": "https://it.wikipedia.org/wiki?curid=2382455", "title": "Accensione comandata", "text": ""}
{"id": "2382457", "revid": "188323", "url": "https://it.wikipedia.org/wiki?curid=2382457", "title": "Accensione spontanea", "text": ""}
{"id": "2382459", "revid": "287204", "url": "https://it.wikipedia.org/wiki?curid=2382459", "title": "MENT BC Vassilakis", "text": "Il Morf\u014dtik\u012b En\u014dsis Neolaias Toumpas BC Vassilakis, noto anche come MENT BC Vassilakis, \u00e8 una societ\u00e0 cestistica avente sede a Salonicco, in Grecia. Fondata nel 1926, gioca nel campionato greco.\nDisputa le partite interne nell'Toumba Indoor Hall, che ha una capacit\u00e0 di 1.000 spettatori."}
{"id": "2382460", "revid": "161273", "url": "https://it.wikipedia.org/wiki?curid=2382460", "title": "Magnetosfera gioviana", "text": ""}
{"id": "2382461", "revid": "4711", "url": "https://it.wikipedia.org/wiki?curid=2382461", "title": "Morfotiki Enosis Neoleas Toumbas BC", "text": ""}
{"id": "2382462", "revid": "41851", "url": "https://it.wikipedia.org/wiki?curid=2382462", "title": "Incoronazione di spine (Maragliano)", "text": "L'incoronazione di spine della Confraternita dei SS. Agostino e Monica custodita presso la Chiesa di Santa Lucia \u00e8 la settima delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea del 1710 attribuita con una certa sicurezza ad Anton Maria Maragliano. Conservata nella chiesa di Santa Lucia, viene portata a spalla da 12 portatori per tappa. Le sue dimensioni sono di m 1,50 x 1,70 x 1,30. Al centro della scena la figura di Ges\u00f9 seduto e legato. Il soldato alla sua sinistra gli imprime la corona di spine sul capo ghignando, mentre quello a destra pone una mano sul collo del Cristo e contemporaneamente con l'altra si preapara a sferrargli un pugno. L'opera, di grande espressivit\u00e0 e tragicit\u00e0 sottolineate anche dai colori forti, fu restaurata nel 1996."}
{"id": "2382463", "revid": "4711", "url": "https://it.wikipedia.org/wiki?curid=2382463", "title": "MENT BC", "text": ""}
{"id": "2382464", "revid": "171091", "url": "https://it.wikipedia.org/wiki?curid=2382464", "title": "Corno di camoscio", "text": "Il gemshorn (dal tedesco \"G\u00e4mse\", \"camoscio\"), noto anche come corno di camoscio, \u00e8 un antico flauto medievale.\nLo strumento rientra nella categoria degli aerofoni labiali (ovvero i flauti); ha la particolarit\u00e0 per\u00f2 di non avere una risonanza acustica a tubo aperto come la maggior parte degli altri flauti, ma \u00e8 analogo all'ocarina in quanto la camera di risonanza (scavata nel corno di camoscio o di altri ungulati) ha un volume costante (si tratta di un flauto globulare).\nA partire dal XVI secolo gli organari imitarono le caratteristiche sonore del gemshorn con registri che ancora oggi portano questo nome.\nStoria.\nVi sono evidenze che lo strumento fosse gi\u00e0 in uso nel XV secolo. \nAlcuni gemshorn furono raffigurati nel \"Musica Getutscht\" di Sebastian Virdung (1511) e da D\u00fcrer in un libro di preghiere per Massimiliano I d'Asburgo. A parte una descrizione di Praetorius nel suo \"De Organographica\" e qualche altra piccola apparizione casuale in alcune illustrazioni (ad esempio in una danza macabra del 1485 uno scheletro tiene in mano un gemshorn) il corno di camoscio sembra non apparire pi\u00f9 in letteratura e non avere un largo uso nei secoli successivi.\nRarissimi sono gli esemplari di corno di camoscio ritrovati intatti, per cui \u00e8 difficile stabilirne le caratteristiche tecniche ed acustiche con precisione.\nAlcuni manufatti riconducibili a gemshorn sono stati ritrovati in Italia e Germania, incluso un modello in terracotta risalente al 1450 circa.\nRecentemente, grazie a movimenti di riscoperta di musica antica, sono stati ricostruiti differenti modelli di \"gemshorn\", creando un certo interesse ed una nuova popolarit\u00e0 allo strumento.\nFunzionamento.\nIl gemshorn \u00e8 fatto partendo da un corno di animale vuoto: nella parte larga del corno viene inserita una zeppa di legno che lascia spazio ad un canale che invia l'aria verso un labium inciso nel corno, la punta del corno viene lasciata intatta e chiusa.\nI disegni di Virdung mostrano solo tre fori anteriori ed uno posteriore: questo permette una estensione di una ottava circa.\nCome per gli altri flauti globulari l'altezza delle note dipende dall'area totale dei fori aperti. L'unico esemplare di gemshorn antico si trova al \"Musikinstrumenten-Museum des Staatlichen Instituts f\u00fcr Musikforschung\" a Berlino ed ha sei fori per le dita anteriori, nessuno posteriore.\nIl gemshorn in terracotta ritrovato aveva l'estensione di una ottava e la possibilit\u00e0 di suonare la scala cromatica; costruttori moderni hanno spesso scelto di utilizzare una diteggiatura analoga al flauto dolce.\nAlcuni costruttori moderni hanno fatto uso di materiali sintetici invece di corno di animale oppure ne hanno costruito versioni in legno."}
{"id": "2382466", "revid": "125495637", "url": "https://it.wikipedia.org/wiki?curid=2382466", "title": "Edmund Blair Leighton", "text": "Biografia.\nLeighton fu figlio dell'artista Charles Blair Leighton. Frequent\u00f2 l'University College School e successivamente la Royal Academy of Arts. Nel 1885 si spos\u00f2 con Katherine Nash dalla quale ebbe un figlio e una figlia. Dal 1878 al 1920 espose le sue opere alla Royal Academy con cadenza annuale.\nLeighton fu un artigiano molto meticoloso e cre\u00f2 dei dipinti decorativi molto rifiniti. Pare che non abbia lasciato alcun diario, e sebbene abbia esposto per oltre quarant'anni alla Royal Academy non \u00e8 mai stato un accademico o un associato.\nOpere.\nI soggetti preferiti da Leighton furono quelli di carattere storico, in particolar modo si dedicava alla pittura di scene medievali oppure della reggenza inglese.\nLe sue opere sono attualmente conservate principalmente alla Manchester Art Gallery, al Bristol City Museum and Art Gallery oppure fanno parte di collezioni private."}
{"id": "2382473", "revid": "640277", "url": "https://it.wikipedia.org/wiki?curid=2382473", "title": "Europa Jupiter System Mission", "text": "L'Europa Jupiter System Mission (EJSM) era una missione spaziale congiunta dell'Agenzia Spaziale Statunitense (NASA) e dell'Agenzia Spaziale Europea (ESA) che prevedeva l'utilizzo di due sonde spaziali automatiche e indipendenti per l'esplorazione coordinata del sistema gioviano. Il nome di lavoro utilizzato nei documenti ESA era EJSM-Laplace. \nSul fronte NASA, questa missione si inseriva nel contesto della selezione di una missione di classe \"Flagship\" per l'esplorazione futura del Sistema solare esterno, mentre sul fronte ESA era inquadrata nella selezione di una missione di classe L (\"large\") nell'ambito del programma \"Cosmic Vision 2015-2025\". Il contributo dell'ESA non poteva superare i 700 milioni di euro (pari a circa 1 miliardo di dollari), mentre per la NASA non esisteva un tetto preciso di spesa, bench\u00e9 il costo complessivo stimato, pari a 4,7 miliardi di dollari (di cui 3,7 miliardi forniti dalla NASA e appunto 1 miliardo dall'ESA), il 7 marzo 2011 sia stato giudicato troppo elevato dal comitato di valutazione della \"Decadal Survey\". Pertanto la missione poteva essere adottata dalla NASA solo a patto di tagliare significativamente la spesa. Il 2 maggio 2012 l'ESA aveva approvato la missione e avviato i lavori che avrebbero dovuto condurre al lancio nel 2020.\nA ESA e NASA era stata affidata rispettivamente la costruzione del Jupiter Ganymede Orbiter (JGO) e del Jupiter Europa Orbiter (JEO). Il Jupiter Ganymede Orbiter si sarebbe concentrato sullo studio di Ganimede e Callisto: entrato in orbita attorno a Giove, nel primo anno di attivit\u00e0 avrebbe completato alcune orbite che avrebbero consentito di eseguire una decina di sorvoli ravvicinati di Callisto, prima di entrare in orbita attorno a Ganimede, dove sarebbe rimasto per almeno 10 mesi prima di impattare sulla sua superficie. Il JEO, invece, si sarebbe concentrato sullo studio di Europa ed Io: entrato in orbita attorno a Giove, avrebbe eseguito alcuni sorvoli di Io, Europa, Ganimede e Callisto prima di entrare in orbita attorno ad Europa e rimanervi per almeno 9 mesi, e cadere infine sulla sua superficie. Era stata avanzata la possibilit\u00e0 che l'Agenzia Spaziale Giapponese (JAXA) contribuisse al progetto con una terza sonda indipendente, il Jupiter Magnetospheric Orbiter (JMO), che avrebbe avuto quale obiettivo primario lo studio della magnetosfera gioviana da un'orbita polare attorno al pianeta. Inoltre, anche la Russia aveva espresso il proprio interesse nella missione, contribuendo con un lander per Europa, che sarebbe stato lanciato separatamente con un lanciatore Sojuz 2-1c. Dopo la cancellazione della EJSM, il lander di Europa \u00e8 stato riproposto nel 2009 all'agenzia spaziale russa federale (Roskosmos),\nLe due sonde (eventualmente tre o quattro) sarebbero state lanciate separatamente. Nello studio di riferimento, le due sonde JEO e JGO sarebbero partite indicativamente nel 2020 e avrebbero raggiunto il sistema di Giove dopo circa 6 anni di crociera, nel 2026. A quel punto sarebbe iniziata la missione nominale, che si sarebbe conclusa circa tre anni dopo. Nel caso non fosse stato possibile rispettare la finestra di lancio del 2020, era prevista una soluzione di backup per un lancio nel 2022.\nNel 2009, la missione \u00e8 stata cancellata per tagli al budget della NASA. L'ESA, dal canto suo, ha deciso di continuare il progetto del JGO sotto il nome di Jupiter Icy Moon Explorer nell'ambito del programma Cosmic Vision 2015-2025.\nJupiter Europa Orbiter.\nI principali obiettivi della missione della sonda erano:\nIl lancio di JEO era previsto per il 29 febbraio 2020 a bordo di un vettore Atlas V 551 o in alternativa un Delta IV Heavy dalla \"Cape Canaveral Air Force Station\". La sonda avrebbe percorso una fase di crociera che l'avrebbe condotta ad effettuare un sorvolo ravvicinato di Venere (il 28 giugno 2020) e due della Terra (rispettivamente il 24 aprile 2021 e il 26 luglio 2023). Dopo l'inserimento in orbita attorno a Giove (previsto per il 21 dicembre 2025) e prima di quello attorno ad Europa (previsto per il 3 luglio 2028), la sonda avrebbe dovuto eseguire una serie di sorvoli ravvicinati: 3 di Io (con la possibilit\u00e0 di attraversare un pennacchio vulcanico), 6 di Europa stessa, 6 di Ganimede e 9 di Callisto (un sorvolo di Callisto avverr\u00e0 a latitudini polari), allo scopo di ridurre l'energia orbitale e permettere un meno costoso inserimento in orbita attorno ad Europa. Nella fase saliente della missione, della durata di 318 giorni, l'orbita sarebbe stata polare e circolare, suddivisa in due fasi (della durata di 33 e 285 giorni) condotte rispettivamente a una quota di 200 km e 100 km dalla superficie di Europa. Il termine della missione di JEO era previsto per il 17 maggio 2029: quel giorno la sonda avrebbe ridotto la propria quota fino a cadere sulla superficie di Europa.\nL'energia elettrica sarebbe stata fornita da un generatore termoelettrico a radioisotopi e la propulsione assicurata da un razzo chimico bipropellente.\nJupiter Ganymede Orbiter.\nScopi scientifici primari della missione della sonda erano:\nEra prevista una massa a secco di circa 1700 kg, che sommata al propellente necessario avrebbe prodotto un peso al lancio di circa 4200 kg, di cui 104 kg di strumentazione scientifica. L'energia elettrica sarebbe stata generata da 4 pannelli fotovoltaici; la propulsione assicurata attraverso propulsori chimici. Il motore principale sarebbe stato l\"'European Apogee Motor\" (EAM), caratterizzato da un impulso specifico (Isp) di 320 s.\nIl lancio era previsto per l'8 marzo 2020, a bordo di un razzo Ariane-5 ECA, dal centro spaziale di Kourou. La sonda non avrebbe proseguito direttamente verso Giove, ma eseguito tre manovre di fionda gravitazionale: una con Venere (il 1\u00ba luglio 2020) e due con la Terra (rispettivamente il 27 aprile 2021 e il 28 luglio 2023). L'ingresso in orbita attorno a Giove era previsto per il 4 febbraio 2026.\nDurante una prima fase, la sonda avrebbe percorso manovre di fionda gravitazionale con Ganimede per ridurre progressivamente l'apocentro della propria orbita. Durante questa fase sarebbe avvenuto lo studio dell'atmosfera e della magnetosfera di Giove. Successivamente la sonda sarebbe stata spostata su una serie di orbite che l'avrebbero condotta a ripetuti sorvoli ravvicinati di Ganimede e Callisto, con un massimo avvicinamento previsto di 200 km per entrambe le lune. Il 22 settembre 2028 la sonda sarebbe entrata finalmente in orbita attorno a Ganimede, su una traiettoria polare che dapprima sarebbe stata ellittica (200 x 10000 km per 120 giorni, ma con una fase intermedia di circa 80 giorni in cui l'orbita sar\u00e0 quasi circolare a una quota media di 5000 km) e successivamente circolare (a una quota di 500 km per 120 giorni e a una quota di 200 km per gli ultimi 60 giorni di missione).\nAl termine della sua vita operativa, il 25 luglio 2029, la sonda avrebbe ridotto progressivamente la propria quota fino a schiantarsi sulla superficie di Ganimede. Altre soluzioni dinamiche, come un ritorno a un'orbita a quota maggiore, a un'orbita ellittica o un lento allontanamento da Ganimede, erano state scartate perch\u00e9 troppo onerose dal punto di vista del propellente necessario e quindi della massa e dei costi."}
{"id": "2382474", "revid": "647919", "url": "https://it.wikipedia.org/wiki?curid=2382474", "title": "G\u00e4mshorn", "text": ""}
{"id": "2382475", "revid": "1543377", "url": "https://it.wikipedia.org/wiki?curid=2382475", "title": "European League maschile 2009", "text": "La VI European League di pallavolo maschile si svolse dal 5 giugno al 19 luglio 2009. Dopo la fase a gironi che si disput\u00f2 dal 5 giugno al 12 luglio, la fase finale, a cui si qualificarono le prime tre squadre classificate tra i tre gironi di qualificazione, pi\u00f9 il Portogallo, paese ospitante, si svolse dal 18 al 19 luglio a Portim\u00e3o, in Portogallo. La vittoria finale and\u00f2 per la prima volta alla Germania.\nPodio.\nCampione.\nGermania(Primo titolo)\nSecondo posto.\nSpagna\nTerzo posto.\nPortogallo"}
{"id": "2382476", "revid": "547034", "url": "https://it.wikipedia.org/wiki?curid=2382476", "title": "Johann Maria Philipp Frimont", "text": "Biografia.\nNato nella Lorena del Sacro Romano Impero Germanico, presso la citt\u00e0 di Finstingen (l'odierna F\u00e9n\u00e9trange, oggi in Francia), frequent\u00f2 ancora giovane il collegio di Pont-\u00e0-Mousson ed entr\u00f2 nel 1776 come soldato semplice nel reggimento austriaco di ussari comandato dal conte Wurmser. Durante la Guerra di Successione bavarese venne nominato ufficiale col grado di \"Rittmeister\" (capitano), e partecip\u00f2 alla guerra contro i turchi. Negli anni dal 1792 al 1800 si distinse, in particolare a Mannheim, nelle prime battaglie contro l'Esercito Rivoluzionario Francese, e venne promosso al grado di comandante di un reggimento di cacciatori sottoposto al comando del Conte Bussy.\nNel 1796, a Frankenthal fu insignito dell'Croce dell'Ordine Militare di Maria Teresa. Nella campagna del 1800, si distinse come comandante di cavalleria nella Battaglia di Marengo del 14 giugno, e nell'anno seguente fu promosso a Maggior generale. Nel 1805 prest\u00f2 nuovamente servizio in Italia, ricomprendendo un ruolo fondamentale nella battaglia di Caldiero, in seguito alla quale l'arciduca Carlo d'Austria-Teschen lo promosse al grado di Feldmaresciallo Luogotenente. Torn\u00f2 ancora in Italia nel 1809, prendendo parte alla Battaglia di Sacile, e ricevendo la croce di commendatore dell'Ordine Militare di Maria Teresa, prima di guidare il reggimento cavalleria di Carlo I di Schwarzenberg nella Campagna di Russia.\nNel 1813, nominato generale di cavalleria e comandante della Quinta Armata, serv\u00ec nell'alto comando nella Battaglia di La Rothi\u00e8re e nella Battaglia di Arcis-sur-Aube. Dopo il Trattato di Parigi del 1814, divenne Governatore Militare di Magonza e nel 1815 divenne comandante in capo delle armate austriache in Italia, con le quali combatt\u00e9 dapprima Murat e invase la Francia arrivando dall'Alta Savoia fino a Lione, dove entr\u00f2 l'11 luglio, mentre altre truppe austro-sarde sotto il suo comando combattevano in Savoia, in Provenza e nel Delfinato, dove ebbe luogo la battaglia di Grenoble. Rest\u00f2 in Francia con il suo esercito per alcuni anni, finch\u00e9 non fu mandato nel 1819 a Venezia.\nNel 1821 guid\u00f2 l'esercito austriaco che fu impiegato contro i napoletani nella battaglia di Antrodoco; il moto costituzione fu stroncato definitivamente il 24 maggio, quando cattur\u00f2 la citt\u00e0 di Napoli. Ritornando la citt\u00e0 nelle mani dei Borboni, fu ricompensato dal Re Ferdinando I con il titolo di Principe di Antrodoco e con il rango di generale di cavalleria, oltre che con una rilevante somma di denaro (220.000 ducati). Nel 1825 fu richiamato nel Nord Italia per reprimere ancora ribellioni degli indipendentisti italiani. Fu nominato nel 1831 presidente del Consiglio Aulico, ma pochi mesi dopo si spense a Vienna."}
{"id": "2382480", "revid": "729019", "url": "https://it.wikipedia.org/wiki?curid=2382480", "title": "Campionato africano di pallavolo maschile 1997", "text": "L'XI campionato africano di pallavolo maschile si \u00e8 svolto nel 1997 a Lagos, in Nigeria. Al torneo hanno partecipato 8 squadre nazionali africane e la vittoria finale \u00e8 andata per la sesta volta, la seconda consecutiva, alla Tunisia.\nPodio.\nCampione.\nTunisia(Sesto titolo)\nSecondo posto.\nCamerun\nTerzo posto.\nAlgeria"}
{"id": "2382481", "revid": "599013", "url": "https://it.wikipedia.org/wiki?curid=2382481", "title": "Societ\u00e0 per la pace e la giustizia internazionale", "text": "La Societ\u00e0 per la pace e la giustizia internazionale \u00e8 un'associazione storica creata nel 1887 dal premio Nobel Ernesto Teodoro Moneta\nStoria.\nL'associazione fondata nel 1887 da Ernesto Teodoro Moneta che ebbe il premio Nobel per la Pace (nel 1907), venne poi guidata da suo nipote Doro Rosetti.\nSciolta con decreto prefettizio del 5 maggio 1937, venne ripristinata con decreto del Prefetto della liberazione, Riccardo Lombardi del 24 luglio 1945.\nLa presidenza venne nuovamente assunta da Doro Rosetti (morto nel 1963), con il segretario Gaspare Vezzoli. A Rosetti succedettero Eucardio Momigliano, Giuseppe Tramarollo e Giulio Polotti. Alla morte di Polotti, nel 1999, la guida pass\u00f2 a Walter Galbusera (presidente) e Renato Ferrari (segretario tesoriere), che diedero nuovo impulso alle attivit\u00e0 della Societ\u00e0.\nLa sede, dapprima a Milano, poi a Pavia, dal 1\u00ba settembre 2012 \u00e8 ospitata nei locali della fondazione Anna Kuliscioff a Milano."}
{"id": "2382484", "revid": "287204", "url": "https://it.wikipedia.org/wiki?curid=2382484", "title": "AEP Olympias Patrasso KAE", "text": "L'AEP Olympias Patrasso KAE, noto anche come Olympiada Patrasso, \u00e8 una societ\u00e0 cestistica, parte della polisportiva omonima, avente sede a Patrasso, in Grecia. Fondata nel 1961, gioca nel campionato greco.\nDisputa le partite interne nel Pampelloponisiako, che ha una capacit\u00e0 di 5.500 spettatori."}
{"id": "2382485", "revid": "4711", "url": "https://it.wikipedia.org/wiki?curid=2382485", "title": "Olympiada Patrasso", "text": ""}
{"id": "2382486", "revid": "4711", "url": "https://it.wikipedia.org/wiki?curid=2382486", "title": "Olympiada Patras", "text": ""}
{"id": "2382489", "revid": "1573940", "url": "https://it.wikipedia.org/wiki?curid=2382489", "title": "Chiesa di San Bernardo (Bellinzona)", "text": "La chiesa di San Bernardo di Mentone \u00e8 un edificio religioso che si trova a Bellinzona (frazione Monte Carasso), in Canton Ticino.\nStoria.\nEretta alla fine dell'XI secolo, nel XV secolo venne ampliata. Nel XVI secolo vennero costruiti il campanile, il portico antistante la facciata ed una cappella interna.\nDescrizione.\nLa chiesa ha una pianta ad unica navata ricoperta da un soffitto a travi in vista. L'interno \u00e8 quasi completamente ricoperto da affreschi."}
{"id": "2382492", "revid": "729019", "url": "https://it.wikipedia.org/wiki?curid=2382492", "title": "Campionato africano di pallavolo maschile 1999", "text": "Il XII campionato africano di pallavolo maschile si \u00e8 svolto dal 1 al 9 agosto 1999 a Il Cairo, in Egitto. Al torneo hanno partecipato 6 squadre nazionali africane e la vittoria finale \u00e8 andata per la settima volta, la terza consecutiva, alla Tunisia.\nPodio.\nCampione.\nTunisia(Settimo titolo)\nSecondo posto.\nEgitto\nTerzo posto.\nAlgeria"}
{"id": "2382495", "revid": "104337901", "url": "https://it.wikipedia.org/wiki?curid=2382495", "title": "Anselmo Ronchetti", "text": "I suoi genitori erano originari di Busto Arsizio. Inizi\u00f2 i suoi studi presso il Collegio Rotondi di Gorla Minore, pur dovendo abbandonarli prematuramente a causa delle sue esigenze economiche.\nSi narra che Napoleone Bonaparte, durante la sua Campagna d'Italia, abbia incontrato questo ciabattino e gli abbia chiesto di preparargli uno stivale in sostituzione di un altro perduto. L'imperatore francese l'avrebbe calzato senza avvertire alcun tipo di differenza. Secondo un'altra tradizione, gli stivali rovinati sarebbero stati tutti e due. Dopo averne fatto uno, il calzolaio chiese a Napoleone se fosse comodo. Napoleone rispose di si ma aggiunse che in Francia sapevano far meglio gli stivali. Quindi, in pratica, i calzolai francesi erano migliori. Allora Ronchetti sbott\u00f2 stizzito:\" L'altro stivale se lo faccia fare dai calzolai francesi!\".\nDal suo genio creativo, scatur\u00ec l'idea di creare una calzatura, met\u00e0 ciabatta e met\u00e0 scarpa, a cui diede il nome di \"Ronchettino\"."}
{"id": "2382496", "revid": "57872", "url": "https://it.wikipedia.org/wiki?curid=2382496", "title": "Cristo spirante", "text": "Il Cristo spirante in croce \u00e8 la decima delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di un crocefisso ligneo circondato da angioletti che reggono candelabri. La drammaticit\u00e0 dell'espressione sofferente del Cristo \u00e8 sottolineata dalla posizione contorta del corpo e del viso rivolto al cielo. L'opera risale al 1728 circa e fu realizzata da Anton Maria Maragliano. Le sue dimensioni sono di m 3,40 x 2,60 x 2,50 e viene portata a spalla da 20 portatori. Conservata nell'oratorio dei Santi Giovanni Battista, Giovanni Evangelista e Petronilla, fu restaurata nel 2000."}
{"id": "2382501", "revid": "729019", "url": "https://it.wikipedia.org/wiki?curid=2382501", "title": "Campionato africano di pallavolo maschile 2001", "text": "Il XIII campionato africano di pallavolo maschile si \u00e8 svolto dal 5 all'11 novembre 2001 a Port Harcourt, in Nigeria. Al torneo hanno partecipato 5 squadre nazionali africane e la vittoria finale \u00e8 andata per la seconda volta al Camerun.\nPodio.\nCampione.\nCamerun(Secondo titolo)\nSecondo posto.\nNigeria\nTerzo posto.\nSudafrica"}
{"id": "2382506", "revid": "767487", "url": "https://it.wikipedia.org/wiki?curid=2382506", "title": "La bella di Roma", "text": "La bella di Roma \u00e8 un film del 1955 di genere commedia diretto da Luigi Comencini con Alberto Sordi e Silvana Pampanini\nTrama.\nNannina \u00e8 fidanzata con un pugile fannullone e scapestrato che finisce in carcere dopo una rissa con un vigile urbano.\nLa ragazza, bella e provocante, viene assunta come cassiera in un bar di propriet\u00e0 di Oreste, un vedovo che si innamora di lei, nonostante la gelosia della cognata, sua socia nella gestione del bar. La bellezza di Nannina attira anche l'attenzione di Gracco, un tappezziere che ha bottega di fronte al bar. Impenitente dongiovanni, egli tenta sempre di sfuggire agli obblighi famigliari per correre dietro ad avventure galanti.\nIl sogno di Nannina \u00e8 quello di aprire una trattoria e sembra avverarsi quando individua un locale di propriet\u00e0 di un istituto di suore. Oreste le promette di finanziare l'iniziativa, ma poi deve amaramente rendersi conto che la sua attrazione di uomo anziano per Nannina lo espone al ridicolo. Gracco si offre di subentrare nell'affare, sperando cos\u00ec di aver l'occasione per sedurre Nannina. Ma una sera il figlioletto si perde ed egli, sconvolto dal dolore, promette con un voto solenne di ravvedersi.\nQuando il ragazzino viene ritrovato, sano e salvo, Gracco cerca invano di farsi sciogliere dall'impegno assunto. Finalmente il voto \u00e8 annullato, ed egli tenta allora un ultimo approccio verso Nannina, ma tutto si concluder\u00e0 invece con la recita del rosario assieme alla giovane ed alle suore proprietarie del locale ed \u00e8 cos\u00ec che lo scopre la moglie che pensava invece di coglierlo in flagrante tradimento. La serenit\u00e0 famigliare di Gracco \u00e8 salva, mentre Nannina riuscir\u00e0 infine a coronare il suo sogno sia in amore che negli affari.\nProduzione.\nProdotto dalla Lux Film la pellicola venne girata per gli interni negli studi di Cinecitt\u00e0"}
{"id": "2382508", "revid": "287204", "url": "https://it.wikipedia.org/wiki?curid=2382508", "title": "San Fortunato", "text": ""}
{"id": "2382511", "revid": "729019", "url": "https://it.wikipedia.org/wiki?curid=2382511", "title": "AD Scout", "text": "L'AD Scout, conosciuto anche con la designazione non ufficiale Sparrow, fu un aereo da caccia monomotore biplano progettato da Harris Booth e realizzato in soli quattro esemplari dalle aziende britanniche Hewlett &amp; Blondeau e Blackburn Aircraft negli anni dieci del XX secolo.\nDestinato a difendere lo spazio aereo britannico dagli attacchi dei dirigibili Zeppelin della Luftstreitkr\u00e4fte durante la prima guerra mondiale, a causa delle sue modeste prestazioni rimase al livello di prototipo.\nStoria del progetto.\nNei primi anni della Grande Guerra, l'Air Department of the British Admiralty emise una specifica per la fornitura di un velivolo in grado di poter contrastare gli attacchi dei dirigibili tedesco imperiali. Alla richiesta rispose il progettista Harris Booth che propose all'Ammiragliato un velivolo tradizionale nella costruzione ma non convenzionale nell'impostazione, l'AD Scout.\nBooth ide\u00f2 un biplano con la fusoliera montata sull'ala \"superiore\", con un doppio timone assicurato al resto del velivolo da quattro bracci e un carrello strettissimo posto sotto l'ala inferiore. L'armamento originale prevedeva l'installazione di un cannone Davis, che fu per\u00f2 scartato a favore di una Lewis calibro .303 in a causa della fragilit\u00e0 dell'aereo.\nFurono ordinati quattro prototipi nel 1915 e furono costruiti due da Hewlett &amp; Blondeau e due da Blackburn Aircraft Limited.\nTecnica.\nL'AD Scout era un monomotore biplano a configurazione spingente dall'aspetto anticonvenzionale.\nLa fusoliera, realizzata con struttura in legno ricoperta di pannelli in compensato e tela, era posizionata alta, tra le due semiali superiori, ed integrava l'unico abitacolo aperto destinato al pilota protetto da una struttura frangivento. Posteriormente era collocato il motore, un rotativo Gn\u00f4me Monosoupape, in posizione spingente abbinato ad un'elica bipala in legno a passo fisso.\nLa configurazione alare era biplana, con l'ala inferiore, ricavata in un unico pezzo, spostata verso la parte posteriore e collegata alla parte inferiore della fusoliera tramite un castello tubolare, collegata alla superiore, posizionata alta sulla fusoliera, tramite una coppa di montanti integrati da tiranti in filo d'acciaio. Entrambe erano realizzate con struttura in legno ricoperta in tela ed integravano gli alettoni presenti sulle ali superiore ed inferiore. Alle ali era collegato l'impennaggio tramite una doppia trave di coda, costituito da un unico piano orizzontale che collegava i due timoni.\nIl carrello d'atterraggio era semplice, fisso, con ruote collegate tra loro da un assale rigido ed integrate da elementi a slitta antiribaltamento, collegato tramite una struttura tubolare all'ala inferiore.\nImpiego operativo.\nI test di volo furono eseguiti dai piloti del Royal Naval Air Service e dimostrarono che il velivolo era gravemente in sovrappeso, fragile, lento e difficile da gestire, anche al suolo. Il progetto fu abbandonato e tutti e quattro i prototipi rottamati."}
{"id": "2382512", "revid": "124050679", "url": "https://it.wikipedia.org/wiki?curid=2382512", "title": "Gozzo (anatomia)", "text": "In anatomia degli uccelli, il gozzo \u00e8 una porzione del tratto alimentare di alcuni animali.\nSi ritrova in varie specie di animali fra cui uccelli, gasteropodi e insetti; situato nei pressi dell'esofago, sotto il becco negli uccelli, viene utilizzato come magazzino del cibo prima dell'inizio della digestione. Nel gozzo dei piccioni \u00e8 contenuto il latte, utilizzato nella nutrizione dei pulcini."}
{"id": "2382513", "revid": "228587", "url": "https://it.wikipedia.org/wiki?curid=2382513", "title": "Santa Fortunata", "text": ""}
{"id": "2382514", "revid": "79968", "url": "https://it.wikipedia.org/wiki?curid=2382514", "title": "92 a.C.", "text": ""}
{"id": "2382521", "revid": "599013", "url": "https://it.wikipedia.org/wiki?curid=2382521", "title": "Pero Anti\u0107", "text": "Carriera.\nEuropa.\nEsordisce nel campionato macedone con il KK Rabotni\u010dki, nel 1999, e due anni dopo \u00e8 gi\u00e0 abbastanza conosciuto e apprezzato da vanire chiamato dall'AEK Atene. Rimane nella squadra greca fino al 2005, periodo coronato dal primo campionato vinto dalla squadra in 32 anni di attivit\u00e0. Successivamente milita in diverse squadre dell'Europa dell'est.\nLe sue qualit\u00e0 tecniche e agonistiche lo portano, nel 2011, nella rosa dell'Olympiakos, una delle due squadre greche (oltre al Panathinaikos) ai massimi vertici della pallacanestro europea. In due anni la squadra del Pireo, capitanata da Vasil\u012bs Spanoul\u012bs, entra nella storia vincendo due edizioni consecutive dell'Eurolega (2011-12 e 2012-13), conquistando entrambe le finali grazie a rimonte sorprendenti nel finale di gara. Nel 2012 vincono inoltre il campionato greco, interrompendo la striscia di titoli dei rivali del Panathinaikos (sconfitti 3-2 nella serie di finale) che durava ininterrotta dal 2003.\nNBA.\nIl 25 luglio 2013 inizia la sua prima esperienza nella NBA, firmando un contratto con gli Atlanta Hawks della durata di un anno con opzione sul secondo.\nL'8 aprile 2015 viene arrestato, insieme al compagno di squadra Thabo Sefolosha, per aver fatto ostruzione mentre la polizia tentava di delimitare il luogo dove poco prima era stato accoltellato in seguito ad una rissa il giocatore degli Indiana Pacers Chris Copeland. Durante la stessa giornata viene rilasciato su cauzione.\nDi nuovo Europa.\nIl 30 giugno 2015 firma un contratto biennale con opzione per il terzo anno con il Fenerbah\u00e7e.\nNella prima stagione vince la Coppa di Turchia, e raggiunge la finale di Eurolega perdendola. L'anno successivo arriva invece la vittoria nella maggiore competizione Europea, battendo in finale la sua ex squadra, l'Olympiakos.\nL'11 settembre 2017 firma un contratto stagionale con la Stella Rossa di Belgrado.\nNazionale.\nAnti\u0107 \u00e8 stato anche uno dei giocatori di punta della nazionale macedone. Agli Europei del 2011 la Macedonia, partendo come una delle squadre meno in vista, riusc\u00ec ad ottenere uno storico quarto posto, sconfiggendo nei quarti di finale una nazionale molto pi\u00f9 accreditata come la Lituania (squadra ospitante del torneo) e arrendendosi in semifinale solo alla Spagna, che poco dopo si sarebbe confermata squadra campione."}
{"id": "2382522", "revid": "181699", "url": "https://it.wikipedia.org/wiki?curid=2382522", "title": "Campionato nordamericano di pallavolo maschile 1973", "text": "Il III campionato nordamericano di pallavolo maschile si \u00e8 svolto dal 2 al 6 agosto 1973 a Tijuana, in Messico. Al torneo hanno partecipato 7 squadre nazionali nordamericane e la vittoria finale \u00e8 andata per la prima volta agli Stati Uniti.\nPodio.\nCampione.\nStati Uniti(Primo titolo)\nSecondo posto.\nCuba\nTerzo posto.\nCanada"}
{"id": "2382523", "revid": "155634", "url": "https://it.wikipedia.org/wiki?curid=2382523", "title": "Open di Francia 2008", "text": "L'Open di Francia 2008, la 107\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 25 maggio all'8 giugno 2008.\nIn campo maschile sono stati rispettati i pronostici e il titolo \u00e8 andato per il quarto anno consecutivo e senza perdere un set allo spagnolo Rafael Nadal che ha sconfitto in finale, con un netto 6-1, 6-3, 6-0, il numero uno del mondo Roger Federer per la terza volta in tre anni.\nNadal eguaglia cos\u00ec due record detenuti dallo svedese Bj\u00f6rn Borg che era stato capace di aggiudicarsi il torneo per quattro edizioni consecutive (dal 1978 al 1981) in una delle quali senza perdere un set (1980).\nLa sorpresa del torneo maschile \u00e8 il francese Ga\u00ebl Monfils, 63\u00b0 della entry list, capace di arrivare fino in semifinale eliminando a sorpresa agli ottavi il croato Ivan Ljubi\u010di\u0107 e ai quarti lo spagnolo David Ferrer prima di arrendersi in semifinale contro Federer e che grazie a questo risultato passer\u00e0 dalla 59\u00aa alla 32\u00aa posizione del ranking.\nIn campo femminile il successo \u00e8 andato, dopo la sconfitta in finale dell'anno precedente per mano di Justine Henin, alla serba seconda testa di serie Ana Ivanovi\u0107 che conquista il primo slam in carriera e raggiunge il primo posto del ranking sconfiggendo in finale la russa Dinara Safina (tds 13) con il punteggio di 6-3, 6-3,\nLa stessa Safina aveva precedentemente estromesso dal torneo agli ottavi la prima giocatrice al mondo e testa di serie numero 1 Marija \u0160arapova.\nNon si sono registrati particolari exploit, le uniche due tenniste non testa di serie giunte ai quarti sono state l'estone Kaia Kanepi e la spagnola Carla Su\u00e1rez Navarro, eliminate dalle pi\u00f9 quotate Kuznecova e Jankovi\u0107.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nJunior.\nSingolare ragazzi.\n Tsung-hua Yang ha battuto in finale Jerzy Janowicz, 6\u20133, 7\u20136(5)\nSingolare ragazze.\n Simona Halep ha battuto in finale Elena Bogdan, 6\u20134, 6\u20137(3), 6\u20132\nDoppio ragazzi.\n Henri Kontinen / Christopher Rungkat hanno battuto in finale Jaan-Frederik Brunken / Matt Reid, 6\u20130, 6\u20133\nDoppio ragazze.\n Polona Hercog / Jessica Moore hanno battuto in finale Lesley Kerkhove / Arantxa Rus, 5\u20137, 6\u20131, 10\u20137\nAltri eventi.\nDoppio leggende under 45.\n Goran Ivani\u0161evi\u0107 / Michael Stich hanno battuto in finale Richard Krajicek / Emilio S\u00e1nchez, 6\u20131, 7\u20136(5)\nDoppio leggende over 45.\n Anders J\u00e4rryd / John McEnroe hanno battuto in finale Mansour Bahrami / Henri Leconte, 6\u20134, 7\u20136(2)\nSingolare maschile in carrozzina.\n Shingo Kunieda ha battuto in finale Robin Ammerlaan, 6\u20130, 7\u20136(5)\nSingolare femminile in carrozzina.\n Esther Vergeer ha battuto in finale Korie Homan, 6\u20132, 6\u20132\nDoppio maschile in carrozzina.\n Shingo Kunieda / Maikel Scheffers hanno battuto in finale Robin Ammerlaan / Ronald Vink, 6\u20132, 7\u20135\nDoppio femminile in carrozzina.\n Jiske Griffioen / Esther Vergeer hanno battuto in finale Korie Homan / Sharon Walraven, 6\u20134, 6\u20134"}
{"id": "2382528", "revid": "1821847", "url": "https://it.wikipedia.org/wiki?curid=2382528", "title": "Battaglia di Casaglia", "text": "La battaglia di Casaglia fu combattuta il 12 aprile 1815 durante la guerra austro-napoletana tra le forze austriache comandate da Johann Friedrich von Mohr e Johann Frimont e quelle del Regno di Napoli guidate dal suo re, Gioacchino Murat. La battaglia avvenne al villaggio di Casaglia, ad una decina di chilometri da Ferrara, e termin\u00f2 con la sua riconquista da parte degli austriaci.\nLa battaglia.\nDopo la battaglia di Occhiobello (8 e 9 aprile), dove era stato sconfitto, Gioacchino Murat form\u00f2 una linea difensiva presso il Po occupando il villaggio di Casaglia, strategicamente essenziale per mantenere l'assedio, in essere dal 7 aprile, di Ferrara, citt\u00e0-chiave per il sistema difensivo degli austriaci. L'assedio fu mantenuto nonostante una prima offensiva di Johann Frimont.\nIl 12 aprile inizi\u00f2 la battaglia vera e propria: una colonna austriaca attacc\u00f2 il grosso delle truppe napoletane che, dopo diverse ore di schermaglie, si ritir\u00f2 secondo gli ordini di Murat. I superstiti napoletani ripiegarono quindi ordinatamente verso Bologna.\nLa citt\u00e0 di Mirandola fu presa dagli austriaci il giorno dopo, togliendo la possibilit\u00e0 a Murat di ritirarsi dietro la sua linea difensiva e costringendolo quindi a togliere definitivamente l'assedio di Ferrara."}
{"id": "2382538", "revid": "729019", "url": "https://it.wikipedia.org/wiki?curid=2382538", "title": "Campionato sudamericano di pallavolo maschile 1961", "text": "Il IV campionato sudamericano di pallavolo maschile si \u00e8 svolto nel 1961 a Lima, in Per\u00f9. Al torneo hanno partecipato 5 squadre nazionali sudamericane e la vittoria finale \u00e8 andata per la quarta volta consecutiva al Brasile.\nPodio.\nCampione.\nBrasile(Quarto titolo)\nSecondo posto.\nCile\nTerzo posto.\nArgentina"}
{"id": "2382541", "revid": "729019", "url": "https://it.wikipedia.org/wiki?curid=2382541", "title": "Csoma", "text": "Csoma \u00e8 un comune dell'Ungheria di 455 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382542", "revid": "1305772", "url": "https://it.wikipedia.org/wiki?curid=2382542", "title": "Soul Surfer", "text": "Sega Soul Surfer \u00e8 un simulatore di surf da sala giochi sviluppato da una divisione di SEGA chiamata Sega Rosso. Gira su scheda Naomi 2, una scheda SH-4 128-bit RISC CPU a 200\u00a0MHz.\nModalit\u00e0 di gioco.\nNel videogioco non sono selezionabili surfisti famosi, ma quattro surfisti di fantasia: Hawk, Fox, Daisy e Viper.\nIl gioco vanta di notevoli sponsorizzazioni famose nel mondo del surf, che hanno reso perfettamente ogni dettaglio (tavole, mute, costumi ecc.) tra cui: O'Neill, Billabong, Lost e Hurley International.\nGli spot riprendono perfettamente quelli reali, dando al giocatore un'esperienza mai vista prima, ricordiamo:\npi\u00f9 un livello segreto, Jaws, alle Hawaii sull'isola di Maui."}
{"id": "2382543", "revid": "3115", "url": "https://it.wikipedia.org/wiki?curid=2382543", "title": "Deposizione nel sepolcro (Brilla)", "text": "La Deposizione nel sepolcro \u00e8 la quattordicesima delle quindici \"casse\" che vengono portate a spalla durante la processione del Venerd\u00ec Santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea opera di Antonio Brilla del 1866, conservata nell'Oratorio del Cristo Risorto. La cassa \u00e8 portata a spalla da 24 portatori essendo una delle opere di maggiori dimensioni di tutto il corteo penitenziale e forse la pi\u00f9 pesante (kg 1600). Fu realizzata in sostituzione di una pi\u00f9 antica raffigurante il \"Cristo Morto\". Vi sono rappresentati: Maria Maddalena e Maria Madre di Ges\u00f9 in atteggiamento sofferente, Nicodemo, Giuseppe di Arimatea e l'apostolo Giovanni intenti a sollevare il corpo di Ges\u00f9. Fu restaurata nel 2004."}
{"id": "2382544", "revid": "729019", "url": "https://it.wikipedia.org/wiki?curid=2382544", "title": "Csomb\u00e1rd", "text": "Csomb\u00e1rd \u00e8 un comune dell'Ungheria di 310 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382547", "revid": "1935652", "url": "https://it.wikipedia.org/wiki?curid=2382547", "title": "Francesco Paleari", "text": "Biografia.\nFrancesco Paleari nacque a Pogliano Milanese il 22 ottobre 1863, da Angelo Paleari e Serafina Oldani, contadini, penultimo di otto figli di cui 2 morti in tenerissima et\u00e0.\nSi iscrisse a Torino al seminario superiore della Piccola Casa della Divina Provvidenza. Fu ordinato sacerdote il 18 settembre 1886, a 23 anni, dal cardinale Gaetano Alimonda, Arcivescovo di Torino.\nFin da giovane fu incaricato di insegnare latino e filosofia nel seminario dei Tommasini, e poi anche ai Missionari della Consolata, fondati dal beato Giuseppe Allamano di cui fu consigliere e collaboratore. Per pi\u00f9 di 40 anni fu confessore e direttore spirituale del seminario diocesano e predicatore di esercizi spirituali. Nel 1922 fu nominato Canonico della Collegiata della SS. Trinit\u00e0 di Torino. Fu anche Provicario generale e Vicario per la Vita Consacrata dell'Arcidiocesi torinese.\nNel 1936 a causa di una malattia cardiaca, fu costretto in pochi mesi ad una inattivit\u00e0 quasi assoluta.\nMor\u00ec a Torino il 7 maggio 1939.\nIl culto.\nProcesso di beatificazione.\nL'11 giugno 1947, facendo eccezione alla regola cottolenghina di non dedicare risorse a cause di beatificazione dei suoi appartenenti, si apr\u00ec per don Francesco Paleari il primo processo diocesano, proseguito nel 1979 presso la Congregazione per le Cause dei Santi.\nIl 6 aprile 1998 si \u00e8 giunti al decreto sulle virt\u00f9 e di conseguenza al titolo di \"venerabile\".\nIl 17 settembre 2011 \u00e8 stato dichiarato beato."}
{"id": "2382549", "revid": "729019", "url": "https://it.wikipedia.org/wiki?curid=2382549", "title": "Csurg\u00f3nagymarton", "text": "Csurg\u00f3nagymarton \u00e8 un comune dell'Ungheria di 214 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382556", "revid": "78895929", "url": "https://it.wikipedia.org/wiki?curid=2382556", "title": "Fossette gastriche", "text": "Nell'anatomia umana le fossette gastriche sono piccole depressioni, che uniscono i dotti delle ghiandole gastriche all'epitelio dello stomaco.\nQueste lievi infossature della mucosa dello stomaco presentano alla base (o collo) cellule staminali che si riproducono attivamente per sostituire le cellule superficiali che via via si sfaldano e vengono incluse nel chimo.\nIl continuo ricambio delle cellule epiteliali \u00e8 un'ulteriore difesa nei confronti del contenuto gastrico.\nAnatomia.\nOgni fossetta gastrica comunica con diverse ghiandole gastriche.\nLe ghiandole gastriche sono presenti nella lamina propria sottostante l'epitelio, principalmente nel fondo e nel corpo dello stomaco. \nSono costituite da cellule tubulari semplici e ramificate. La loro grandezza \u00e8 di circa 0,1- 0,5 mm.\nSono costituite solitamente da 4 tipi ci cellule secernenti: cellule mucose del colletto, cellule parietali, cellule principali e cellule enterocromaffini\nLe cellule parietali e principali cooperano ogni giorno nella produzione di 1,5 litri di succo gastrico."}
{"id": "2382557", "revid": "767487", "url": "https://it.wikipedia.org/wiki?curid=2382557", "title": "Dar\u00e1ny", "text": "Dar\u00e1ny \u00e8 un comune dell'Ungheria di 970 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382558", "revid": "767487", "url": "https://it.wikipedia.org/wiki?curid=2382558", "title": "Dr\u00e1vag\u00e1rdony", "text": "Dr\u00e1vag\u00e1rdony \u00e8 un comune dell'Ungheria di 164 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382560", "revid": "1442080", "url": "https://it.wikipedia.org/wiki?curid=2382560", "title": "Brisbane International 2009 - Singolare maschile", "text": "Il singolare maschile del Brisbane International 2009 \u00e8 stato un torneo di tennis facente parte dell'ATP World Tour 2009.\nMicha\u00ebl Llodra era il detentore del titolo, ma ha perso al 2\u00ba turno contro Radek \u0160t\u011bp\u00e1nek.\nRadek \u0160t\u011bp\u00e1nek ha vinto in finale 3\u20136, 6\u20133, 6\u20134, contro Fernando Verdasco."}
{"id": "2382561", "revid": "24128118", "url": "https://it.wikipedia.org/wiki?curid=2382561", "title": "Coppa di Svezia 2009", "text": ""}
{"id": "2382564", "revid": "767487", "url": "https://it.wikipedia.org/wiki?curid=2382564", "title": "Stop the Bitch Campaign", "text": " \u00e8 un film del 2001, diretto da K\u014dsuke Suzuki, tratto dal manga \"Another one bites the dust\" di Tetsuya Koshiba e Hideo Yamamoto.\n\u00c8 il primo lungometraggio di una trilogia proseguita con \"\" e \"Enjo-k\u014dsai bokumetsu und\u014d\", entrambi diretti da K\u014dsuke Suzuki nel 2004 e nel 2009.\nTrama.\nUna ragazza attira uomini anziani e li porta in un sudicio appartamento con la promessa di fare sesso. L\u00ec interviene il suo ragazzo, che inizia a pestare a sangue e a umiliare gli uomini, quindi pianta un chiodo nelle loro mani e li rapina.\nKuni \u00e8 un folle yakuza, proprietario di phone club. Insieme al suo assistente, intercetta le telefonate tra le liceali che si prostituiscono e i loro clienti. Per fermare la prostituzione giovanile, Kuni incontra le ragazze e inizia a stuprarle e a torturarle, quindi si allontana senza pagarle.\nDopo che una ragazza \u00e8 stata ricoverata in ospedale in seguito alle torture di Kuni, le sue amiche decidono di vendicarsi e la ragazza dell'incipit tende una trappola all'assistente di Kuni. Credendo sia lui il responsabile, le ragazze lo pestano a sangue e lo umiliano, quindi fanno vedere la fotografia del pestaggio alla loro amica, che non riconosce il suo assalitore. Le ragazze allora si mettono alla ricerca del vero colpevole, fino a quando trovano Kuni. Attirato da una ragazza, Kuni viene minacciato con un coltello dal ragazzo di questa. Kuni tira fuori una pistola e immobilizza i due, quindi inizia a stuprare la ragazza, che approfitta dello stupro per raccogliere la pistola e uccidere l'uomo, poi si allontana con il suo ragazzo.\nUna volta usciti dall'appartamento, i due vengono investiti da una macchina guidata da una loro vittima."}
{"id": "2382569", "revid": "1442080", "url": "https://it.wikipedia.org/wiki?curid=2382569", "title": "Brisbane International 2009 - Singolare femminile", "text": "Il singolare femminile del Brisbane International 2009 \u00e8 stato un torneo di tennis facente parte del WTA Tour 2009.\nLi Na era la detentrice del titolo, ma quest'anno non ha partecipato.\nViktoryja Azaranka ha vinto in finale 6\u20133, 6\u20131, contro Marion Bartoli."}
{"id": "2382578", "revid": "1442080", "url": "https://it.wikipedia.org/wiki?curid=2382578", "title": "Brisbane International 2009 - Doppio maschile", "text": "Il doppio maschile del Brisbane International 2009 \u00e8 stato un torneo di tennis facente parte dell'ATP World Tour 2009.\nMart\u00edn Garc\u00eda e Marcelo Melo erano i detentori del titolo; Garc\u00eda ha deciso di non partecipare, Melo invece ha fatto coppia con Andr\u00e9 S\u00e1 e ha perso al 1\u00ba turno contro Travis Parrott e Filip Pol\u00e1\u0161ek.\nMarc Gicquel e Jo-Wilfried Tsonga hanno vinto in finale, 6\u20134, 6\u20133, contro Fernando Verdasco e Mi\u0161a Zverev."}
{"id": "2382583", "revid": "1442080", "url": "https://it.wikipedia.org/wiki?curid=2382583", "title": "Brisbane International 2009 - Doppio femminile", "text": "Il doppio femminile del Brisbane International 2009 \u00e8 stato un torneo di tennis facente parte del WTA Tour 2009.\nDinara Safina e \u00c1gnes Sz\u00e1vay erano le detentrici del titolo, ma quest'anno hanno deciso di non partecipare.\nAnna-Lena Gr\u00f6nefeld e Vania King hanno vinto in finale, 3\u20136, 7\u20135, 10\u20135, contro Klaudia Jans-Ignacik e Alicja Rosolska."}
{"id": "2382584", "revid": "729019", "url": "https://it.wikipedia.org/wiki?curid=2382584", "title": "Armstrong Whitworth F.K.10", "text": "L'Armstrong Whitworth F.K.10 fu un caccia monoposto quadriplano prodotto in piccola serie dal dipartimento aeronautico dell'azienda britannica Armstrong Whitworth negli anni dieci del XX secolo.\nOrdinato dal Royal Flying Corps e dal Royal Naval Air Service, bench\u00e9 adottato durante la prima guerra mondiale non venne mai utilizzato in operazioni belliche. Fu anche uno dei pochi velivoli a velatura quadriplana ad essere avviato alla produzione in serie.\nSviluppo.\nL'F.K.10 fu progettato nel 1916 da Frederick Koolhoven, capo progettista della Armstrong Whitworth, come un aereo biposto a motore singolo. Koolhoven decise di utilizzare la nuova (per l'epoca) conformazione a quattro ali gi\u00e0 utilizzata dalla Supermarine per alcuni suoi velivoli anti-Zeppelin.\nIl primo prototipo, l'F.K.9, fu costruito e testato nell'estate del 1916. Era equipaggiato con un motore Clerget 9Z da 110 Hp (80\u00a0kW) e aveva una fusoliera leggera e le ali erano connesse tra loro da travature, similarmente al Sopwith Triplane. Dopo i test di volo eseguiti alla Central Flying School verso la fine del 1916 si opt\u00f2 per eseguire un ordine di 50 esemplari della versione migliorata del F.K.9, cio\u00e8 l'F.K.10.\nLa nuova versione del velivolo possedeva una nuova fusoliera, pi\u00f9 robusta, e una nuova coda ma mantenne la disposizione delle ali della versione precedente. Comunque l'F.K.10 aveva prestazioni inferiori al Sopwith 1\u00bd Strutter, gi\u00e0 in servizio come caccia biposto pertanto furono realizzati solo 5 esemplari per il Royal Flying Corps e tre per il Royal Naval Air Service. Non furono utilizzati comunque per azioni belliche ed il progetto non venne ulteriormente sviluppato."}
{"id": "2382586", "revid": "1782732", "url": "https://it.wikipedia.org/wiki?curid=2382586", "title": "Reliquiario del dente di san Giovanni Battista", "text": "Il reliquiario del dente di san Giovanni Battista \u00e8 custodito nel Museo del duomo di Monza. A forma di borsa racchiude un dente, ceneri e capelli di san Giovanni Battista, patrono della citt\u00e0.\nDescrizione.\n\u00c8 un manufatto di oreficeria carolingia realizzato tra IX e l\u2019inizio del X secolo, lavorato a filigrana e tempestato di gemme. Sul retro presenta una \"Crocefissione\" delicatamente eseguita a punzone con una tecnica di puntinatura."}
{"id": "2382595", "revid": "729019", "url": "https://it.wikipedia.org/wiki?curid=2382595", "title": "Fondo dello stomaco", "text": "Nell'anatomia umana lo stomaco pu\u00f2 essere idealmente diviso in pi\u00f9 parti, la parte superiore viene definita \"fondo\" (il fondo dello stomaco)\nAnatomia.\nSi tratta della porzione pi\u00f9 alta dello stomaco, situata appena sopra a destra al piano passante per l'incisura cardiale e al collare di Helvetius, sopra al corpo dello stomaco. Sopra ad esso si trova il diaframma a cui, grazie alla sua forma a cupola, si adatta bene alla sua concavit\u00e0.\nAspetti radiologici.\nCorrisponde radiologicamente alla bolla gastrica, a quella parte dello stomaco piena d'aria e che per tale caratteristica non riesce ad essere raggiunta dal contrasto radiologico risultando radiotrasparente.\nProiezioni.\nLa sua proiezione sulla parete toracica prende il nome di Spazio semilunare di Traube delimitato come segue:\nFunzioni.\nLa sua funzione \u00e8 l'immagazzinaggio del cibo non digerito, le sostanze possono rimanervi pi\u00f9 di 1 ora. La funzione della bolla gastrica \u00e8 quella di impedire il reflusso del contenuto gastrico nell'esofago."}
{"id": "2382596", "revid": "137928", "url": "https://it.wikipedia.org/wiki?curid=2382596", "title": "Federazione di rugby a 15 del Qatar", "text": "La Federazione Rugby XV del Qatar \u00e8 l'organo che governa il Rugby a 15 nel Qatar. Precedentemente coinvolta nella Federazione rugby XV del Golfo Arabico (AGRFU) insieme a Bahrain, Kuwait, Oman, Arabia Saudita ed Emirati Arabi Uniti \u00e8 ora impegnata nel progetto della costituzione di una nazionale autonoma. Nel Gennaio 2009, infatti, l'International Rugby Board ha annunciato che la AGRFU cesserebbe le sue attivit\u00e0 alla fine del 2010, per essere sostituita dalle federazioni dei diversi paesi membri."}
{"id": "2382606", "revid": "125677921", "url": "https://it.wikipedia.org/wiki?curid=2382606", "title": "'Ndrina Morabito", "text": "La ndrina Morabito \u00e8 una delle pi\u00f9 potenti famiglie malavitose della Calabria. Il paese d'origine \u00e8 Africo nella Locride, dal quale vengono gestiti affari e illeciti nel nord Italia e anche all'estero. A Milano i principali alleati dei Morabito sono i Bruzzaniti e i Palamara, clan originari di Africo. Ma possono contare su legami con i Pansera, Versace, Zappia, Mollica, Criaco e Scriva. Sono stanziati anche nelle province di Varese, Como e Monza e Brianza. A Roma sono segnalati nel quartiere Flaminio. La cosca Morabito ha ramificazioni in Sud America, Europa e Africa. Il suo capo fino all'arresto nel 2004 \u00e8 stato Giuseppe Morabito, detto \"U tiradrittu\": era il ricercato numero uno tra i latitanti calabresi.\nA Genova sono stanziati gli alleati Palamara e che tramite il nipote del Morabito Giuseppe Sculli, sono attivi in particolar modo nel totonero insieme a malavitosi albanesi e bosniaci come Safet Altic, spalleggiatori delle famiglie siciliane Fiandaca, Morso, Rinzivillo e Emmanuello di Gela.\nA Roma, sempre tramite Sculli, sono stati peraltro in contatto con i vertici di Mafia Capitale, Massimo Carminati (ex NAR e Banda della Magliana) e Giovanni De Carlo.\nAnni Sessanta e Settanta.\nNel 1952 il giovane Giuseppe Morabito viene denunciato per occupazione arbitraria di immobili e danneggiamento, porto abusivo di armi, violenza privata e lesioni personali.\nIl 23 giugno 1967 avviene la strage di Locri: sono assassinati il boss Domenico Cord\u00ec, Carmelo Siciliano e Vincenzo Saraceno. L'obiettivo \u00e8 di punire Domenico Cord\u00ec per aver commerciato, a titolo personale, un carico di sigarette di contrabbando scavalcando la cosca Morabito. Accusato dell'omicidio, Giuseppe Morabito viene assolto nel 1971 per insufficienza di prove.\nDurante i moti di Reggio Calabria, Giuseppe Morabito sarebbe stato avvicinato dai Servizi segreti per avere informazioni su alcuni rapimenti nel Nord Italia.\nAnni Ottanta - La faida di Motticella e il traffico di eroina.\nNegli anni ottanta il clan Morabito si occupa principalmente del traffico di eroina. Santo Pasquale Morabito arriva nell'Italia settentrionale per un soggiorno obbligato. Nel 1982 il boss siciliano di San Giuseppe Iato, Salvatore Salomone, si costituisce presso la stazione dei Carabinieri di Africo. Secondo il pentito Vittorio Ierin\u00f2, Tot\u00f2 Riina, capo dei corleonesi, avrebbe trascorso un periodo di latitanza ad Africo, vestito da prete.\nNel 1985 scoppia la Faida di Motticella con i Palamara-Scriva.\nAnni Novanta.\nDiventano rilevanti il riciclaggio di denaro e traffico di cocaina tramite i narcos colombiani, con mediatori come l'ex parroco di Brancaleone Franco Mondellini, nato a Parabiago (in provincia di Milano). Si stringono alleanze con boss kosovari e albanesi. L'inchiesta \"Olimpia\" svela le infiltrazioni della cosca all'interno dell'Universit\u00e0 di Messina in accordo con Cosa Nostra messinese fino a quando questi ultimi non scoprirono che i calabresi chiedevano tangenti agli imprenditori cercando chiaramente di voler controllare il territorio dal punto di vista economico. Tutto ci\u00f2 cre\u00f2 molto attrito tra le due fazioni arrivando successivamente a una guerra di mafia all'interno della citt\u00e0 di Messina.\nNel marzo del 1993 viene arrestato Pietro Morabito, latitante, tradito dalla data di rilascio della carta d'identit\u00e0 (29 febbraio 1993, un giorno inesistente). Nel 1993 viene arrestato a Messina e condannato a 2 anni, Rocco Morabito, per un'estorsione alla Sir S.r.l. - Societ\u00e0 Italiana di Ristorazione. Non esiste alcun legame di parentela tra Rocco Morabito e Giuseppe Morabito, classe 1934.\nNel 1996 viene ucciso ad Africo Domenico Morabito, primogenito di Giuseppe Morabito.\nUna sentenza del 1997 emessa dal Tribunale di Locri a carico di Giuseppe Morabito rivela che navi provenienti dal Sud America scaricavano in mare, davanti alle coste di Africo, centinaia di chili di \"materiali da raffinare\".\nPer il presunto coinvolgimento nell'omicidio di Matteo Bottari, titolare della cattedra di Diagnostica e Chirurgia endoscopica dell'Universit\u00e0 di Messina, avvenuto il 15 gennaio 1998, durante l'operazione \"Panta Rei\" Giuseppe Morabito \u00e8 stato assolto in via definitiva.\nAnni Duemila.\nNel 2000, con l'inchiesta \"Panta Rei\", si scoprono presunti esami comprati e lauree acquistate all'Universit\u00e0 di Messina.\nNel 2003 l'operazione \"Armonia\" svela l'esistenza di un'associazione mafiosa denominata \"crimine\": unisce i \"locali\" della zona jonica della provincia di Reggio Calabria. Al vertice c'\u00e8 Giuseppe Morabito e ne fanno parte Giuseppe Pansera, Filiberto Maesano, Antonio Pelle, Giuseppe Pelle e altri.\nIl 18 febbraio 2004 \u00e8 stato arrestato il Giuseppe Morabito detto \"U tiraddrittu\", di 70 anni, considerato il numero uno della 'ndrangheta e superlatitante da 12 anni, che secondo la commissione parlamentare antimafia \u00e8 anche pi\u00f9 importante dell'ex superlatitante Bernardo Provenzano, capo di Cosa nostra. Viene arrestato in un'operazione congiunta dei carabinieri del Raggruppamento Operativo Speciale e del comando provinciale dell'Arma di Reggio Calabria in una frazione di Cardeto, paese aspromontano. Il latitante alla cattura dice solo: \"Trattatemi bene\".\nIl 21 ottobre 2005 scatta l'operazione Ciaramella in merito al traffico internazionale di sostanze stupefacenti; sono circa 50 arrestati (tra i quali spiccano Paolo Codispoti di San Luca, e gli africesi Francesco Bruzzaniti, Francesco Pizzinga, Salvatore Morabito, ritenuti al vertice dell'organizzazione) e 99 gli indagati. Il 13 febbraio 2007 arrivano le condanne per complessivi 153 anni di carcere.\nIl 24 marzo 2006 Brunetta Morabito, nipote del boss Giuseppe Morabito, \u00e8 colpita da tre proiettili nel centro di Messina. A spararle \u00e8 il fratello.\nIl 3 maggio 2007 \u00e8 stata effettuata una vasta operazione antimafia a Milano e in altre citt\u00e0 d'Italia, contro le 'ndrine Morabito, Bruzzaniti e Palamara (anch'essi di Africo), dopo un'indagine durata quasi due anni. I reati contestati sono estorsione e traffico internazionale di droga. Sono state eseguite 20 ordinanze di custodia cautelare e sequestrati a Milano 250 chili di cocaina proveniente dal Sud America che passava da Dakar in Senegal e successivamente dal Porto di Genova. Il camper che portava il carico era stato localizzato grazie a un ricevitore gps posizionato dalla squadra mobile milanese. Le cosche agivano nella zona dell'Ortomercato in via Lombroso e con il night club creato appositamente \"For a King\". Erano coinvolti politici, professionisti, ristoratori, dentisti, vigili urbani, societ\u00e0 reali e fittizie. Secondo le indagini, il vertice dell'organizzazione era guidato da Salvatore Morabito. Il broker della cocaina \u00e8 ritenuto fosse l'albergatore svizzero Pietro Luigi Giucovaz. L'uomo che intratteneva i rapporti tra la Calabria, Milano e il Brasile era Leone Autelitano.\nIl 28 gennaio 2008, nell'operazione Onorata Sanit\u00e0 in Calabria, vengono tenute sotto custodia cautelare 18 persone tra cui il consigliere regionale Domenico Crea e esponenti della cosca dei Morabito, dei Zavettieri e dei Cord\u00ec per associazione mafiosa, abuso d'ufficio, falso ideologico commessa da pubblico ufficiale, truffa, omissione di soccorso, soppressione e distruzione di atti veri.\nIl 13 febbraio 2008, durante l'operazione Noas, vengono arrestate 50 persone di cui molte legate o affiliate ai Morabito-Bruzzaniti-Palamara, per il conseguimento di appalti nel campo turistico in Calabria e in particolare a Bivongi per l'ammodernamento di centrali idroelettriche con la collaborazione di elementi della politica come Pasquale Tripodi (assessore al turismo dell'Udeur), il sindaco di Staiti e il vicesindaco di Brancaleone. Inoltre trafficavano in droga con la cosca camorrista dei casalesi.\nIl 20 giugno 2008 l'inchiesta bellu lavuru porta all'arresto di 33 persone appartenenti alla cosca Morabito-Bruzzaniti-Palamara, capeggiata da Giuseppe Morabito.\nIl 1\u00ba agosto 2008 il gup di Milano emette 14 condanne per l'inchiesta sul traffico di droga nell'ortomercato. Tra i condannati, Antonino Palamara, Salvatore Morabito, Francesco Pizzinga e Francesco Zappal\u00e0.\nIl 22 ottobre 2008 \u00e8 stato arrestato dai militari del Gruppo di Locri ad Africo Nuovo Domenico Morabito, nipote di Giuseppe Morabito e appartenente all'omonima cosca. Arrestato per associazione a delinquere di stampo mafioso, era sfuggito alla precedente operazione \"Bellu lavuru\". A ottobre un'operazione dei Ros svela che il clan Morabito forniva cocaina a un soldalizio criminale che coinvolgeva ex terroristi di destra e di sinistra.\nIl 28 dicembre 2008 \u00e8 arrestato Pietro Criaco, ricercato dal 1997, catturato in una mansarda rustica di Africo Nuovo. Sarebbe legato alla cosca dei Cord\u00ec, ma in passato aveva legami con i Morabito.\nAnni Duemiladieci.\nIl 26 aprile 2010 a Melito di Porto Salvo viene arrestato Rocco Morabito con l'accusa di essere l'attuale capo della cosca e figlio di Giuseppe Morabito.\nIl 31 maggio 2010 viene arrestato Santo Gligora, tra i 100 latitanti pi\u00f9 pericolosi, presunto affiliato ai Morabito e ricercato da 13 anni.\nIl 22 dicembre 2010 l'ex consigliere della Regione Calabria Mimmo Crea viene condannato in primo grado a 11 anni di carcere accusato di concorso esterno in associazione mafiosa favorendo i Morabito-Zavettieri, i Cord\u00ec e i Talia.\nL'11 gennaio 2012 viene portata a termine dai Carabinieri l'operazione bellu lavuru 2, prosecuzione dell'indagine bellu lavuru 1 del 2008, e vengono arrestati diversi presunti affiliati e concorrenti esterni del clan Morabito-Palamara-Bruzzaniti, dei clan Talia e Vadal\u00e0 di Bova e dei Rod\u00e0 e Maisano; secondo le indagini i clan avrebbero fortemente condizionato gli appalti pubblici relativi alla s.s. 106 jonica e la variante stradale di Palizzi in particolare le 'ndrine si sarebbero occupate del ciclo del calcestruzzo e delle assunzioni, forniture di cantiere e procedure di sub appalto e nolo. Le attivit\u00e0 investigative hanno colpito anche funzionari e dirigenti dell'ANAS e della societ\u00e0 Condotte d'Acqua.\nIl 5 marzo 2013 si conclude l'operazione Metropolis della Guardia di Finanza di Reggio Calabria e dello Scico di Roma che ha portato all'arresto di 20 persone, tra affiliati dei Morabito come Giuseppe Morabito (gi\u00e0 in carcere), il figlio Rocco Morabito e Francesco Sculli, padre di Giuseppe Sculli, e la sorella Maria Rosa e degli Aquino come Rocco Aquino (gi\u00e0 in carcere) e al sequestro di beni del valore di 450 milioni di euro. L'accusa \u00e8 di aver costruito illegalmente lungo la costa ionica da Catanzaro a Reggio Calabria residenze che avrebbero rivenduti a ricchi facoltosi spagnoli e inglesi con l'aiuto di un membro dell'IRA irlandese Henry James Fitzsimons a fini di riciclaggio di denaro. Il processo si conclude in Cassazione innanzi alla sesta sezione nel mese di marzo del 2019 con la conferma di quasi tutte le condanne mentre il solo annullamento senza rinvio con la relativa pronuncia di assoluzione per non aver commesso il fatto la ottiene l'unica imputata Maria Rosa Sculli, zia del calciatore Giuseppe Sculli, difesa dal penalista di Roma Avv. Fabrizio Gallo. Nell'operazione di costruzione sono state coinvolte maestranze locali anche per acquisire consenso sociale.\nIl 4 giugno 2013 con l'operazione Old Family a Crotone vengono arrestate 35 persone appartenenti alle cosche Vrenna-Ciamp\u00e0-Corigliano-Bonaventura, Farao-Marincola, Ciamp\u00e0-Megna-Cazzato, Grande Aracri e Morabito accusati a vario titolo di associazione di tipo mafioso estorsioni, detenzione di armi e traffico di stupefacenti e di armi, in cui figurano anche nuove leve come Francesco Franco, Andrea Leto, Luca Manente, Corrado Valsavoia, Alfonso Cazzato e Danilo Cazzato. Accusati a vario titolo di estorsioni traffico d'armi e narcotraffico e associazione di tipo mafioso appartenenti al gruppo del boss Egidio Cazzato detenuto nel regime carcerario 41 bis di Ascoli Piceno.\nIl 10 gennaio 2017 si conclude l'operazione Buena Ventura durata due anni che scopre un traffico internazionale di droga diretto da Rocco Morabito che era in contatti con esponenti di quei cartelli colombiani non in sodalizio con le FARC.\nIl 4 luglio 2017 si conclude l'operazione Mandamento Ionico che porta all'arresto di 116 presunti affiliati a 26 'ndrine dell'area ionica, tra cui Giuseppe Morabito detto \"Ringo\", delineando di tutte i loro gli organigrammi e che ha permesso anche di descrivere i ruoli e il funzionamento di un tribunale di 'ndrangheta. Gli arrestati sono accusati di estorsione, danneggiamenti e infiltrazione in appalti pubblici.\nIl 4 settembre seguente Rocco Morabito viene catturato a Montevideo dopo 23 anni di latitanza in un'operazione eseguita dalla polizia uruguagia; il boss viveva l\u00ec dal 2001 con passaporto brasiliano sotto il falso nome di \"Francisco Antonio Capeletto Souza\". Il 9 marzo 2018 un giudice di Montevideo acconsente all'estradizione.\nIl 26 settembre 2017 Giuseppe Morabito detto \"Pasci\u00e0\" (1986), nipote di Giuseppe \"U tiradrittu\" e figlio di Domenico (ucciso dalla polizia nel 1996), viene arrestato con l\u2019accusa di associazione mafiosa ed estorsione aggravata a Cant\u00f9 dove il clan si stava insediando seminando il terrore nei locali notturni di Piazza Garibaldi, chiedendo il pizzo ai commercianti e sfidando i rivali di Mariano Comense. Dalle intercettazioni si evince che Morabito era in rapporti con l'imprenditore Antonino Lugar\u00e0, arrestato lo stesso giorno per corruzione insieme al sindaco di Seregno.\nIl 7 novembre 2017 si conclude l'operazione Cumps-Banco nuovo nei confronti dei Morabito-Palamara con ordinanze di misura cautelare per 50 persone, di cui 32 in carcere, accusate a vario titolo di associazione mafiosa, concorrenza illecita, estorsione, falso ideologico, violenza e minacce a pubblico ufficiale. Tra i colpiti i pi\u00f9 giovani delle cosche che dimostravano il loro potere nel mondo reale tra Africo Nuovo, Brancaleone e Bruzzano Zeffirio e nei social network. Nel comune di Brancaleone sono entrati anche durante una riunione della giunta comunale per ottenere alcuni appalti pubblici.\nIl 7 maggio 2018 si conclude l'operazione Santa Cruz tra Reggio Calabria, Domodossola (VB), Milano, Gallarate e Busto Arsizio (VA), la Polizia di Stato ha eseguito un'ordinanza di custodia cautelare in carcere nei confronti di 13 soggetti ritenuti responsabili di traffico e spaccio di sostanze stupefacenti nella Val d'Ossola e nel confinante territorio elvetico. Le indagini hanno evidenziato l'esistenza di collegamenti con la Calabria, ove sono stati peraltro effettuati sequestri di sostanze stupefacenti. Tra gli arrestati figura Russo Giovanni Rosario di Roccaforte del Greco (RC), gi\u00e0 condannato nei primi anni '90 per traffico internazionale di stupefacenti e ritenuto contiguo a soggetti appartenenti alla 'ndrangheta insediatisi in Val d'Ossola, vicini alla famiglia Paviglianiti di San Lorenzo (RC), nonch\u00e9 ai Morabito di Africo (RC).\nIl 13 luglio 2018 viene arrestato a Tirrenia Giovanni Morabito, figlio di Giuseppe, latitante da meno di 2 mesi, da quando aveva l'obbligo di soggiorno a Livorno.\nIl 3 luglio 2019 vengono sequestrati dalla Polizia di Roma beni mobili e immobili del valore di 120 milioni di euro di cui alcuni a Roma, Rignano Flaminio, Morlupo, Campagnano di Roma e Grottaferrata ma anche un fondo patrimoniale e un contratto di rete di impresa ai presunti affiliati Antonio Placido Scriva, Domenico Morabito, Domenico Antonio Mollica, Giuseppe Velon\u00e0, Salvatore Ligato delle 'ndrine dei Morabito-Palamara-Scriva.\nAnni Duemilaventi.\nIl 24 maggio 2021 viene arrestato in Brasile Rocco Morabito."}
{"id": "2382607", "revid": "4175", "url": "https://it.wikipedia.org/wiki?curid=2382607", "title": "Federazione di rugby a 15 di Singapore", "text": "Singapore Rugby Union \u00e8 l'organo che governa il Rugby a 15 a Singapore"}
{"id": "2382609", "revid": "76963", "url": "https://it.wikipedia.org/wiki?curid=2382609", "title": "John Hemming", "text": "Biografia.\nHemming nacque a Vancouver dato che il padre canadese, Harold Hemming, aveva vissuto la prima guerra mondiale e, vedendo arrivare la seconda, volle che il figlio nascesse in America settentrionale. Per questo imbarc\u00f2 la madre di John, Alice Hemming, nota giornalista, su una nave che attravers\u00f2 in canale di Panama giungendo in Columbia Britannica. John e la sorella Louisa tornarono a Londra quando avevano due mesi. Nonostante egli fosse orgoglioso di essere canadese, non abit\u00f2 in questo paese prima del 1967. Fu istruito nel Regno Unito, presso l'Eton College, e studi\u00f2 Storia al Magdalen College di Oxford.\nNel 1961, con i compagni di laurea Richard Mason e Kit Lambert (che in seguito fece da manager ai The Who), fece parte della spedizione del fiume Iriri che si addentr\u00f2 nelle terre inesplorate del Brasile centrale. L'agenzia di mappatura del Brasile, IBGE, invi\u00f2 una squadra di 3 uomini a mappare queste foreste e fiumi sconosciuti, concedendo alla spedizione il permesso di dare il nome ai luoghi scoperti. Sfortunatamente, dopo quattro mesi, un popolo indigeno li sorprese in un'imboscata uccidendo Richard Mason con frecce e clave. Mason fu l'ultimo inglese ad essere ucciso da una trib\u00f9 incontattata. Il suo corpo fu trasportato e sepolto nel cimitero britannico di Rio de Janeiro. La trib\u00f9 ebbe i primi contatti nel 1973, e fu in seguito chiamata Panar\u00e1. Hemming li visit\u00f2 nel 1998 e scrisse di questo viaggio su The Times.\nIl suo primo libro, \"The Conquest of the Incas\", fu pubblicato nel 1970; un critico credeva che fosse stato scritto da un famoso storico che usava uno pseudonimo, tanto alta era la qualit\u00e0 dell'opera. In quel periodo Hemming era solo Master of Arts, e in seguito ricevette un dottorato da Oxford, dall'Universit\u00e0 di Warwick e dall'Universit\u00e0 di Stirling. Questo libro vinse il premio Robert Pitman Literary Prize e la Christopher Medal a New York. Da questo momento in poi Hemming viaggi\u00f2 in ogni parte del Per\u00f9, ed \u00e8 stato presidente dall Anglo-Peruvian Society, e nel 2007 ricevette la pi\u00f9 alta decorazione civile del Per\u00f9, la Gran Croce dell'Ordine al Merito. Scrisse anche, assieme al fotografo statunitense Edward Ranney, un libro sull'architettura Inca peruviana, \"Monuments of the Incas\", riedito una seconda volta nel 2009.\nLa sua esperienza nella spedizione del fiume Iriri aument\u00f2 il suo interesse per i popoli indigeni brasiliani. Nel 1971-72 visit\u00f2 45 trib\u00f9 in tutto il Brasile; quattro di esse (Surui, Parakanan, Asurini e Galera Nambikwara) durante i loro primi contatti col mondo esterno. Nei successivi 26 anni complet\u00f2 tre volumi sulla storia dei popoli nativi dell'Amazzonia: \"Red Gold\" (1978), che copre il periodo compreso tra 1500 e 1760; \"Amazon Frontier\" (1985), per il 1760-1910; e \"Die If You Must\" (2004), che descrive la loro situazione critica nel XX secolo. Come riconoscimento per questo ed altri lavori in Brasile, Hemming ricevette l'Ordine Nazionale della Croce del Sud dal governo brasiliano nel 1998.\nNel 1975 John Hemming divenne direttore e segretario della Royal Geographical Society, incarico che mantenne fino al 1996. La Society cambi\u00f2 molto durante questi 21 anni; i suoi membri raddoppiarono, le finanze passarono da un deficit ad un netto attivo, le letture aumentarono di circa 20 l'anno coinvolgendo 450 oratori in una serie di eventi del luned\u00ec sera a Londra ed in altre citt\u00e0 britanniche. Inoltre fu introdotto l'addestramento all'esplorazione, l'Expedition Advisory Centre gestito da Nigel Winser e Shane Winser, i locali vittoriani accanto ad Hyde Park furono totalmente restaurati e resi pi\u00f9 accattivanti, ed i geografi dell'Institute of British Geographers tornarono a riunirsi presso la Royal Geographical Society. La ricerca rifior\u00ec grazie a numerosi progetti interdisciplinari, a Wahibah (Oman), Mulu (Sarawak), Karakoram (Pakistan), Kimberley (Australia), Kora (Kenya), Mkomazi (Tanzania) ed il deserto di Badia (Giordania), progetti dei quali Hemming fu co-presidente dal 1992 al 2004. Guid\u00f2 personalmente il Marac\u00e1 Rainforest Project in Brasile (1987-88) che, con 200 scienziati e tecnici scientifici, divenne il pi\u00f9 grande progetto di ricerca organizzato in Amazzonia da uno Stato europeo, in collaborazione coi ricercatori brasiliani dell'INPA (Amazon Research Institute) e dell'agenzia per l'ambiente del SEMA. Nel 1990 Hemming fu premiato con la Medaglia d'Oro della Royal Geographical Society per il suo impegno nel progetto Marac\u00e1.\nJohn Hemming \u00e8 attualmente amministratore della The John Ellerman Foundation, della Earthwatch, della Lepra, della The Hakluyt Society, della The Gilchrist Educational Trust, della The Rainforest Foundation e della The Global Diversity Foundation. \u00c8 anche uno dei fondatori del Survival International e per 10 anni \u00e8 stato nel consiglio d'amministrazione del British Council.\nIndipendentemente dal suo coinvolgimento nell'esplorazione dell'America Latina, a partire dal 1963 ha lavorato per conto dell'Hemming Group Ltd, creando e dirigendo la Brintex Ltd, prima di diventare co-presidente della ditta che organizza anche mostre commerciali e conferenze, e pubblica riviste quali il \"Municipal Journal\" ed il \"Surveyor\".\nNell'aprile del 2008 il suo ultimo libro, \"Tree of Rivers: The Story of the Amazon\", fu pubblicato da Thames and Hudson. Descritto da Alexander Cockburn nel The Sunday Times come un'\"epica coraggiosa\", e da Hugh Thomson sul The Daily Telegraph come un libro che \"sar\u00e0 un volume singolo completo sull'argomento\", \u00e8 destinato pi\u00f9 al lettore generico ed ha una portata storica pi\u00f9 ampia delle sue precedenti opere.\nJohn Hemming \u00e8 anche il padre dello scrittore Henry Hemming."}
{"id": "2382611", "revid": "228587", "url": "https://it.wikipedia.org/wiki?curid=2382611", "title": "Balkan International Basketball League 2008-2009", "text": "La Balkan International Basketball League 2008-2009 fu la 1\u00aa edizione della Lega Balcanica. La vittoria finale fu ad appannaggio dei bulgari del Rilski Sportist sui macedoni del KK Rabotni\u010dki Skopje."}
{"id": "2382613", "revid": "201167", "url": "https://it.wikipedia.org/wiki?curid=2382613", "title": "Hedj Hor", "text": "Nel 1988, gli archeologi Werner Kaiser e G\u00fcnter Dreyer (dell'Istitiuto archeologico tedesco del Cairo DAIK) scoprirono il nome di questo Re durante gli scavi nella tomba Uj, a Umm el-Qaab (Abydos). \u00c8 datato durante la tarda cultura di Naqada III a2; pertanto, si tratta di un re distinto da quello della stessa Dinast\u00eda 0, il Re Scorpione II.\nLa tomba di Re Scorpione I.\nLa tomba ha 12 camere, di 9,10 m \u00d7 7,3 m, e contiene vari recipienti di offerte, uno scettro reale, e qualche centinaia di otri di vino che in parte furono importate dalla zona della Palestina. Le etichette apposte sulle giare rappresentano l'evidenza pi\u00f9 antica che si conosce di segni scritti interpretabili.\nGli archeologi che scoprirono la tomba ritengono che non sia identificabile con \"Scorpione II\", come attestano le iscrizioni sul muro, perch\u00e9 non \u00e8 dello stesso periodo. Inoltre gli scorpioni che adornano la tomba potrebbero non essere il nome di un re, ma il nome di un nomo (provincia), oppure il nome di un cenotafio del re, che gravava solo sul \"nome\". Si incontra nella parte pi\u00f9 antica del cimitero, chiamato \"Cimitero U\", 150 metri a nord delle sepolture dei Faraoni Narmer e Aha.\nLa tomba fu ampliata pi\u00f9 tardi con due abitazioni costruite in due successive tappe, sul lato largo superiore. \nGli oggetti trovati nella tomba furono notevoli e destarono grande sorpresa negli scavatori: immagini di scorpioni con forma reale e vari vasi importati dalla Palestina, situata a pi\u00f9 di 1000\u00a0km a nord-est, che probabilmente contenevano vino. Alcuni di essi riportano piccole etichette di avorio che rappresentano uccelli e altri animali, e sono marcati con il nome della citt\u00e0 (in Greco: Bubasti) che era situata nella parte orientale del delta, in Basso Egitto, a 550\u00a0km di distanza. Il proprietario ordin\u00f2 di conservare questi vasi importati.\nTestimonianze dell'epoca.\nUna roccia trovata in Nubia con un grande scorpione che sta attaccando un uomo, probabilmente mostra un'incursione punitiva contro i popoli del sud proveniente dall'Egitto."}
{"id": "2382620", "revid": "4175", "url": "https://it.wikipedia.org/wiki?curid=2382620", "title": "Federazione di rugby a 15 dello Sri Lanka", "text": "La Federazione Rugby XV dello Sri Lanka \u00e8 l'organo che governa il Rugby a 15 a Sri Lanka.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2382625", "revid": "287204", "url": "https://it.wikipedia.org/wiki?curid=2382625", "title": "Campionamento sistematico", "text": "Il campionamento sistematico \u00e8 una tecnica di campionamento da popolazioni finite utilizzata in statistica.\nDifferisce dal campionamento casuale semplice soprattutto dal punto di vista della tecnica di estrazione dei soggetti: infatti essi non vengono pi\u00f9 estratti uno per uno in maniera casuale, ma una volta estratta un'unit\u00e0, il campione estratto \u00e8 determinato secondo un criterio ragionato, in generale scegliendo un'unit\u00e0 ogni intervallo k=N/n.\nProcedura.\nConoscendo N (ampiezza della popolazione di riferimento) e stabilito n (ampiezza del campione), \u00e8 possibile determinare l'intervallo di campionamento k=N/n (il cosiddetto passo di campionamento), cio\u00e8 il numero di posizioni che vengono calcolate per individuare in successione le unit\u00e0 campionarie che andranno a costituire il campione sistematico.\nAssumendo per semplicit\u00e0 che k sia un numero intero, si estrae a sorte un numero tra 1 e k (dove k sta per intervallo di campionamento) e si procede selezionando una unit\u00e0 ogni k presenti nella lista, a partire dalla prima estratta casualmente. Il numero casuale di partenza (r) potr\u00e0 essere scelto ricorrendo alla tavola dei numeri casuali con r \u2264 k.\nIl campione sistematico ottenuto sar\u00e0 determinato dall'insieme di unit\u00e0 selezionate con il seguente metodo: r+(j-1)k con j=(2,3,4...,n)\nEsempio: N = 1000; n = 20; k = 1000/20 = 50; r (numero casuale \u2264 50) = 22\n 22 + (1 \u2013 1) 50 = 22\n 22 + (2 \u2013 1) 50 = 72\n 22 + (3 \u2013 1) 50 = 122\nIl campione di 20 unit\u00e0 sar\u00e0 quindi il seguente: 22, 72, 122, 172, 222, 272, 322, 372, 422, 472, 522, 572, 622, 672, 722, 772, 822, 872, 922, 972.\nStoria.\nPrima dell'avvento e della diffusione degli elaboratori, l'estrazione di un campione casuale poteva risultare estremamente laboriosa. Il campionamento sistematico, \u00e8 stato ideato per ridurre il lavoro sulle tavole dei numeri casuali ed \u00e8 tutt'oggi ancora molto utilizzato, nonostante l'informatizzazione della maggior parte delle operazioni di rilevazione e soprattutto della selezione di campioni probabilistici.\nVantaggi.\nIl campionamento sistematico, proprio per la sua semplicit\u00e0, \u00e8 ancora oggi molto utilizzato soprattutto perch\u00e9 con un'applicazione adeguata consente di ottenere un campione formato da unit\u00e0 che provengano da ogni parte della lista e non solo da alcune sue parti come potrebbe avvenire, per effetto della casualit\u00e0, in altri schemi di campionamento come il campionamento casuale semplice.\nDa un punto di vista dell'efficienza della stima, dalla scomposizione della devianza discende che, in via approssimativa, il campionamento sistematico \u00e8 pi\u00f9 efficiente del campionamento casuale semplice nel caso in cui la varianza all'interno dei campioni sistematici sia maggiore della devianza totale della variabile di interesse.\nSvantaggi.\nEsistono rischi di scarsa rappresentativit\u00e0 nella selezione del campione nel caso in cui la lista presenti un qualche ordinamento di tipo ciclico o stagionale che, a causa di un passo di campionamento non adatto, non venga colta."}
{"id": "2382626", "revid": "110157", "url": "https://it.wikipedia.org/wiki?curid=2382626", "title": "Federazione di rugby a 15 di Taipei Cinese", "text": "Chinese Taipei Rugby Football Union (in cinese ) \u00e8 l'organismo di governo del rugby a 15 a Taiwan.\nAffiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2382629", "revid": "179980", "url": "https://it.wikipedia.org/wiki?curid=2382629", "title": "Brasil de Pelotas", "text": ""}
{"id": "2382630", "revid": "1543377", "url": "https://it.wikipedia.org/wiki?curid=2382630", "title": "Federazione di rugby a 15 della Thailandia", "text": "La Federazione di rugby a 15 della Thailandia (in inglese \"Thai Rugby Union\") \u00e8 l'organo che governa il rugby a 15 nella Thailandia.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2382632", "revid": "114515682", "url": "https://it.wikipedia.org/wiki?curid=2382632", "title": "Campionamento a grappoli", "text": "Il campionamento a grappoli \u00e8 un tipo di campionamento statistico (o \"probabilistico\") che rispetto al disegno di campionamento non prevede l'estrazione di singole unit\u00e0 dalla popolazione di riferimento, ma di \"grappoli\", cio\u00e8 agglomerati di unit\u00e0 statistiche. Esempi di grappoli sono: le famiglie, le classi scolastiche, i reparti di lavoro o le camere di ospedale. Tutte le unit\u00e0 che costituiscono il grappolo estratto entrano a far parte del campione. Se di ogni grappolo estratto entrano a far parte del campione solo un certo numero di unit\u00e0, si sta effettuando un \"campionamento\" \"a\" \"due\" \"stadi\" ove, nel primo stadio avviene l'estrazione dei grappoli \"per intero\", mentre nel secondo stadio, unit\u00e0 elementari vengono estratte da suddetti grappoli.\nIl maggior vantaggio che si pu\u00f2 trarre dal campionamento a grappoli si ha quando ogni grappolo al suo interno non \u00e8 omogeneo, cio\u00e8 le unit\u00e0 che compongono il grappolo differiscono tra loro per una modalit\u00e0 rilevata su una stessa caratteristica. Solo allora il suddetto campionamento fornisce stime pi\u00f9 efficienti del campionamento casuale semplice. In altre parole, questo tipo di campionamento fornisce stime pi\u00f9 efficienti se e solo se ogni grappolo esprime pi\u00f9 variabilit\u00e0 di quanto possa essere espressa con un campione estratto dalla stessa popolazione attraverso un'estrazione casuale semplice. Di norma, per\u00f2, i grappoli che vengono utilizzati per le indagini statistiche sono composti da unit\u00e0 tra loro omogenee e quindi vengono prodotte stime meno efficienti del campionamento semplice. Nonostante ci\u00f2, si ricorre spesso a questo tipo di campionamento per la facilit\u00e0 di organizzazione e per il costo contenuto, sia in termini economici che di rapidit\u00e0 di rilevazione, elaborazione e diffusione dei dati. Questo \u00e8 valido da un punto di vista strettamente teorico, poich\u00e9 da un punto di vista pratico esistono diversi modi per valutare l'efficienza di un piano di campionamento a grappoli rispetto a uno casuale semplice, come, ad esempio, l'analisi della scomposizione della varianza, il coefficiente di omogeneit\u00e0 e il \"Deff\" (effetto del disegno di campionamento ).\nCoefficiente di omogeneit\u00e0 nei grappoli.\nIl coefficiente di omogeneit\u00e0 nei grappoli permette di misurare il grado di omogeneit\u00e0 nei grappoli. Esso quindi influisce sulla efficienza delle stime del campionamento.\nSupponiamo di effettuare un campionamento a grappoli in cui tutti i grappoli sono composti dallo stesso numero di unit\u00e0, si consideri un'estrazione senza ripetizione.\nSia \"N \"il numero di grappoli che formano la Popolazione, \"n \"il numero di grappoli che formano il campione e sia \"M \"il numero di unit\u00e0 elementari di un grappolo. Supponiamo di voler rilevare un carattere quantitativo \"Y\", sia \"Yij\" il valore di \"Y \"rilevato sulla\" j-esima unit\u00e0 dell'i-esimo grappolo. \"Sia \"Yi \"la somma di tutti i valori rilevati sulle unit\u00e0 dell grappolo \"i-esimo. \"\nLo stimatore corretto del totale del carattere \u00e8 formula_1 . La varianza di questo stimatore e quindi l'efficienza della sua stima dipendono dal coefficiente di omogeneit\u00e0 nei grappoli formula_2. sia formula_3 la varianza delle unit\u00e0 elementari nella popolazione e formula_4 la varianza nei grappoli, allora:\nformula_5 dove formula_6 ed formula_7. Il coefficiente varia tra: formula_8.\nLa varianza dello stimatore formula_9 \u00e8 pari a:\nformula_10 che \u00e8 uguale alla somma tra la varianza dello stimatore nel campionamento semplice(senza ripetizione) pi\u00f9 una quantit\u00e0 che dipende dal coefficiente di omogeneit\u00e0. Se formula_11 allora abbiamo un incremento della varianza rispetto al campionamento semplice; se formula_12 allora il campionamento a grappoli e quello semplice hanno la stessa efficienza; formula_13 allora il campionamento a grappoli riduce la varianza rispetto al casuale semplice e quindi risulta pi\u00f9 efficiente, questo accade quando la variabilit\u00e0 all'interno dei grappoli \u00e8 maggiore della variabilit\u00e0 all'interno della popolazione."}
{"id": "2382633", "revid": "110157", "url": "https://it.wikipedia.org/wiki?curid=2382633", "title": "Federazione di rugby a 15 dell'Uzbekistan", "text": "Federacija regbi uzbekistana (), anche nota con il nome internazionale di Uzbekistan Rugby Federation, \u00e8 l'organismo di gestione del rugby a 15 e del rugby a 7 in Uzbekistan.\nFondata nel 2002, \u00e8 affiliata da tale data ad Asia Rugby ed \u00e8 dal 2004 membro affiliato di World Rugby."}
{"id": "2382634", "revid": "22356", "url": "https://it.wikipedia.org/wiki?curid=2382634", "title": "Henkelotherium", "text": ""}
{"id": "2382639", "revid": "599013", "url": "https://it.wikipedia.org/wiki?curid=2382639", "title": "Ammeldingen", "text": ""}
{"id": "2382643", "revid": "21079", "url": "https://it.wikipedia.org/wiki?curid=2382643", "title": "Sa Carneiro", "text": ""}
{"id": "2382644", "revid": "125800589", "url": "https://it.wikipedia.org/wiki?curid=2382644", "title": "Clube de Regatas Brasil", "text": "Il Clube de Regatas Brasil, noto anche semplicemente come CRB, \u00e8 una societ\u00e0 calcistica brasiliana con sede nella citt\u00e0 di Macei\u00f3, capitale dello stato dell'Alagoas.\nStoria.\nIl club \u00e8 stato fondato il 20 settembre 1912 da Lafaiete Pacheco, ex membro del Clube Alagoano de Regatas, che era insoddisfatto per le precarie condizioni del suo ex club. Aroldo Cardoso Zagallo, padre di M\u00e1rio Jorge Lobo Zagallo, ha lavorato presso il club nel 1913 come capo del reparto di calcio.\nQuattro anni dopo, nel 1916, il CRB acquist\u00f2 un campo da calcio nel quartiere Paju\u00e7ara, dove oggi si trova l'Est\u00e1dio Severiano Gomes Filho.\nStrutture.\nStadio.\nIl CRB gioca le partite casalinghe all'Est\u00e1dio Rei Pel\u00e9, che ha una capacit\u00e0 di posti."}
{"id": "2382660", "revid": "834", "url": "https://it.wikipedia.org/wiki?curid=2382660", "title": "James Collinson", "text": "Biografia.\nCollinson fu un devoto cristiano che fu attratto dagli aspetti devozionali\ne relativi all'Alta chiesa (High church) presenti nel movimento preffaellita. Convertito al cattolicesimo, ritorn\u00f2 alla fede anglicana per sposare Christina Rossetti, ma la sua coscienza lo costrinse a riconvertirsi alla fede cattolica e quindi a rompere il fidanzamento. Quando John Everett Millais dipinse \"Cristo nella casa dei genitori\" e fu accusato di blasfemia, Collinson se ne and\u00f2 dalla confraternita credendo che questa avrebbe portato discredito alla religione cristiana.\nDurante il periodo preraffaellita Collinson produsse molte opere di tema religioso, le pi\u00f9 importanti delle quali sono \"La rinuncia di Sant'Elisabetta di Ungheria\" del 1850 e \"La Sacra Famiglia\" del 1878, collabor\u00f2 con \"The Germ\" scrivendo un lungo poema devozionale. Dopo aver lasciato la confraternita tent\u00f2 di prendere il sacerdozio presso un collegio gesuita, ma non complet\u00f2 gli studi.\nNel 1858 spos\u00f2 Eliza Wheeler, la cognata del pittore John Rogers Herbert, che era uno dei precursori dei preffaelliti. Ritorn\u00f2 alla carriera artistica ma si spost\u00f2 verso la pittura di genere, i dipinti pi\u00f9 famosi di questo periodo sono \"Lasciare\" e \"In vendita\" che entrambi rappresentano con spensieratezza delle belle donne in situazioni che suggeriscono tentazione morale.\nFu segretario della Society of British Artists dal 1861 al 1870."}
{"id": "2382665", "revid": "287204", "url": "https://it.wikipedia.org/wiki?curid=2382665", "title": "Umberto Bisi", "text": "Con il nome di battaglia \"Omar\" prese parte attiva alla Resistenza dove si distinse per doti strategiche, umane e politiche che gli valsero la \"Medaglia d'argento al valor militare\" e la \"Bronze star\". Fu comandante della brigata Walter Tabacchi, la principale unit\u00e0 gappista della pianura modenese. \nFu il principale responsabile dell\u2019eccidio del carcere di Carpi, commesso nella notte fra il 14 e 15 giugno 1945 con 10 suoi partigiani durante il quale furono assassinati 14 detenuti politici, ivi detenuti. Fortunosamente riuscirono a scampare alla strage 2 detenuti, Gerardo Vinzani ed Enzo Cavazza, che nel processo intentato contro il Bisi nel 1951 a Lucca, lo riconobbero e confermarono che fu presente alla strage con ruoli organizzativi ed esecutivi. Condannato a 24 anni, la sentenza \u00e8 stata confermata in appello a Firenze e passata in giudicato nel 1952. A seguito di questa condanna gli verr\u00e0 revocata, per indegnit\u00e0, la medaglia d'argento al valor militare che, successivamente gli verr\u00e0 riconferita (d'oro) dal Presidente della Repubblica Sandro Pertini nel 1991.\nNel dopoguerra intraprese la carriera politica a livello locale, facendo parte della Giunta Comunale di Modena e della Giunta Provinciale di Modena in diverse legislature a partire dal 1964. \nNegli anni novanta \u00e8 stato presidente della sezione di Modena, vicepresidente della sezione regionale e membro del Consiglio nazionale dell'Associazione Nazionale Partigiani d'Italia (ANPI).\nDal 1998 \u00e8 stato membro del Consiglio direttivo dell'Istituto per la storia della Resistenza e della Societ\u00e0 contemporanea.\nDopo la morte, il Comune di Modena gli ha intitolato un parco nel quartiere Modena-Est."}
{"id": "2382666", "revid": "1776051", "url": "https://it.wikipedia.org/wiki?curid=2382666", "title": "Ammeldingen an der Our", "text": "Ammeldingen an der Our \u00e8 un comune di 11 abitanti della Renania-Palatinato, in Germania.\nAppartiene al circondario (\"Landkreis\") Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "2382668", "revid": "1776051", "url": "https://it.wikipedia.org/wiki?curid=2382668", "title": "Ammeldingen bei Neuerburg", "text": "Ammeldingen bei Neuerburg \u00e8 un comune di 270 abitanti della Renania-Palatinato, in Germania.\nAppartiene al circondario (\"Landkreis\") Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "2382670", "revid": "1776051", "url": "https://it.wikipedia.org/wiki?curid=2382670", "title": "Bauler (Eifel-Bitburg-Pr\u00fcm)", "text": "Bauler \u00e8 un comune di 74 abitanti della Renania-Palatinato, in Germania.\nAppartiene al circondario (\"Landkreis\") Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "2382671", "revid": "373722", "url": "https://it.wikipedia.org/wiki?curid=2382671", "title": "Daityas", "text": ""}
{"id": "2382673", "revid": "110157", "url": "https://it.wikipedia.org/wiki?curid=2382673", "title": "Biesdorf", "text": "Biesdorf \u00e8 un comune di 233 abitanti della Renania-Palatinato, in Germania.\nAppartiene al circondario (\"Landkreis\") Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "2382682", "revid": "24129540", "url": "https://it.wikipedia.org/wiki?curid=2382682", "title": "Nathan Anthony Green", "text": ""}
{"id": "2382683", "revid": "458786", "url": "https://it.wikipedia.org/wiki?curid=2382683", "title": "Cear\u00e1 Sporting Club", "text": "Il Cear\u00e1 Sporting Club \u00e8 una societ\u00e0 calcistica brasiliana della citt\u00e0 di Fortaleza, nello stato di Cear\u00e1, fondata il 2 giugno 1914.\nStoria.\nIl 2 giugno 1914 il club fu fondato con il nome di \"Rio Branco Football Club\" da Gilberto Gurgel, Walter Barroso, Raimundo Justa, Newton R\u00f4la, Bol\u00edvar Purcell, Alu\u00edsio Mamede, Orlando Olsen, Jos\u00e9 Elias Romcy, Isa\u00edas Fa\u00e7anha de Andrade, Raimundo Padilha, Rolando Em\u00edlio, Meton Alencar Pinto, Gotardo Morais, Artur de Albuquerque, Lu\u00eds Esteves J\u00fanior, Cincinato Costa, Carlos Calmon ed Eurico Medeiros. Nel 1915 il nome fu cambiato in \"Cear\u00e1 Sporting Club\".\nNel 1985 il Cear\u00e1 termin\u00f2 al 7\u00ba posto il campionato nazionale, miglior risultato di sempre della squadra nel torneo.\nOrganico.\nRosa 2020.\n\"Aggiornato al 16 marzo 2020\""}
{"id": "2382685", "revid": "122888728", "url": "https://it.wikipedia.org/wiki?curid=2382685", "title": "Aprilia RSV4", "text": "L'Aprilia RSV4 \u00e8 una motocicletta stradale sportiva realizzata dalla casa motociclistica italiana Aprilia e in produzione dal 2009.\nPresentata in due versioni: la R dal prezzo inferiore adatta ad un uso su strada, e la Factory da dove viene derivata la moto partecipante al campionato mondiale Superbike, dal costo maggiore e con specifiche da competizione.\nSi inserisce nel segmento di mercato delle cosiddette \"maximoto\", ponendosi quindi come veicolo di punta dell'azienda veneta e sostituendo l'Aprilia RSV 1000.\nContesto.\nLa prima moto sportiva quattro tempi di cilindrata elevata dell'Aprilia fu la RSV 1000, questo mezzo \u00e8 stato per lungo tempo il modello di punta tra quelli concepiti dalla casa di Noale, ottenendo risultati discreti nel mondiale Superbike dei primi anni 2000.\nNel 2003 venne presentato il prototipo RS Cube, destinato a competere nella nuova classe MotoGP, con soluzioni tecniche all'avanguardia e finora mai utilizzate su una motocicletta, ma le innovazioni introdotte non furono sufficienti per concorrere con i migliori marchi, cos\u00ec che la moto venne presto ritirata dalle gare.\nDal 2005 in poi per\u00f2, l'Aprilia ha deciso di ricominciare la ricerca e lo sviluppo su un mezzo di alta cilindrata, il risultato \u00e8 stata (nel 2009) la RSV4, concepita inizialmente per correre nel mondiale SBK. Il risultato fu una superbike da 180 CV per un peso a secco di soli 179 kg in grado di generare 115 Nm di coppia, che la rese un punto di riferimento per il settore e una delle moto sportive preferite tra gli appassionati dei \"track day\". Dotata sin dall'inizio di gas \"ride-by-wire,\" i controlli di trazione ed impennata sono arrivati solo nel 2011, inclusi nel pacchetto APRC.\nGran parte del merito la si deve al Gruppo Piaggio, che controlla la societ\u00e0 veneta, e che ha investito 25 milioni di \u20ac nel progetto per 3 anni e mezzo, inoltre sono stati impiegati tecnici come l'ingegnere Claudio Lombardi, noto per aver dato i natali alle Lancia Delta campioni del mondo rally negli anni ottanta e novanta, ma anche dei propulsori Ferrari di Formula 1 nei primi anni '90.\nIl fulcro \u00e8 stato infatti il motore, poich\u00e9 in precedenza, quelli montati sulle superbike di Noale, erano forniti dall'azienda austriaca Rotax, mentre quello dell'RSV4 \u00e8 completamente italiano.\nA fine 2012 \u00e8 stato presentato un restyling tecnico della RSV4, che per il 2013 ha subito diversi affinamenti a motore e ciclistica. Il primo \u00e8 stato rivisto nella curva di erogazione arrivando sprigionare 184 CV e 117 Nm di coppia. Il 4 cilindri a V \u00e8 stato spostato pi\u00f9 in basso di 5 mm, cos\u00ec come la sella e il perno del forcellone, per abbassare baricentro della moto a vantaggio della stabilit\u00e0 in accelerazione e frenata. Arrivata anche un'evoluzione del pacchetto elettronico APRC, ora comprensivo di ABS sportivo, di serie sulla versione Factory e disponibile come optional per la versione R. Nuovo anche il serbatoio, meglio sagomato ai lati e pi\u00f9 capiente arrivando a 18,5 litri.\nPer il 2015 la RSV4 ha goduto di un importante upgrade tecnico che ha coinvolto principalmente il motore. Pur mantenendo le stesse misure caratteristiche (78 mm di alesaggio e 52,2 mm di corsa) i cavalli sono diventati 201 a 13.000 giri/min con una coppia massima di 115 Nm a 10.500 giri/min. Per raggiungere questo aumento di cavalleria, pur lasciando invariata l'erogazione del motore fino al regime di coppia massimo, sono stati necessari nuovi iniettori, nuovi cornetti di aspirazione a lunghezza variabile, nuova testata con condotti di aspirazione e scarico ridisegnati e camere di combustione ottenute tramite lavorazione meccanica a controllo numerico e non pi\u00f9 per fusione. Riprogettati il sistema di lubrificazione e l\u2019impianto di scarico, rivisto nella gestione elettronica della valvola e dotato ora di due sonde lambda. A partire dal 2015 cambia la nomenclatura delle due versioni, la Factory diventa RF mentre la R diventa RR.\nAl salone di Colonia Intermot 2016 viene presentato il primo aggiornamento sostanzioso della RSV4: per il 2017 i principali interventi sono sull'elettronica, che ora grazie ad una nuova versione della piattaforma APRC dotano la moto di ABS cornering, funzione di auto-blipper per la scalata assistita e un cruscotto completamente digitale TFT. Il motore ora \u00e8 omologato \"Euro4\" e pur mantenendo la stessa erogazione del my 2015, con 201 CV e 115 Nm di coppia, mentre l'impianto frenante anteriore viene dotato di dischi da 300mm e pinze monoblocco M50 della Brembo.\nNel 2019 la RSV4 RF \u00e8 stata sostituita dalla RSV4 1100 Factory. La cilindrata del V4 veneto \u00e8 stata portata a 1078 cc effettivi, portando alesaggio e corsa a rispettivamente 81 mm e 52.3 mm, raggiungendo cos\u00ec la potenza di 217 cv a 13.200 giri/min con il limitatore posto a 13.600 giri/min. La coppia \u00e8 aumentata del 10% lungo tutto l'arco d'erogazione, con un nuovo picco di 122 Nm a 11.000 giri. Con un peso in ordine di marcia a serbatoio pieno di 199 kg, questa nuova RSV4 1100 Factory ha di serie delle nuove appendici aerodinamiche, ispirate da quelle usate in gara sulla RS-GP, ed il terminale Akrapovic in titanio. Per il 2020 la RSV4 1100 \u00e8 stata aggiornata nelle sospensioni, sempre \u00d6hlins NIX e TTX ma a gestione elettronica.\nNel 2021 la casa di Noale lancia la terza generazione di RSV4, con l'obbiettivo di omologare la moto alla normativa \"Euro5 s\"enza stravolgere troppo il progetto: i principali interventi sono stati sulla linea estetica, un aggiornare generale dell'elettronica ed il potenziando del motore, ora portato a 1099cc aumentando la corsa fino a 53,32 mm ed in grado di erogare fino a 217 CV.\nCompetizioni.\nPer quanto riguarda la prototipazione e lo sviluppo in pista, il tutto viene svolto dall'Aprilia Racing (reparto corse dell'azienda).\nNella versione Factory derivata dalla serie, vince nel 2010 il titolo piloti con alla guida Max Biaggi ed anche il titolo costruttori, facendo vincere i primi titoli iridati all'Aprilia nel mondiale Superbike. Risultati ripetuti nel 2012.\nNel 2014 il pilota francese Sylvain Guintoli riporta la RSV4 in cima al podio della superbike diventando campione del mondo e, insieme a Marco Melandri riportano a Noale pure il titolo costruttori."}
{"id": "2382692", "revid": "767487", "url": "https://it.wikipedia.org/wiki?curid=2382692", "title": "Tinto", "text": "Il Rio Tinto (\"Fiume Rosso\") \u00e8 un fiume del sud-ovest della Spagna, che ha origine nelle montagne della Sierra Morena in Andalusia.\nSegue un corso sud/sud-ovest, raggiungendo il Golfo di Cadice presso la citt\u00e0 di Huelva. Il Tinto si distingue per presentare un'elevata acidit\u00e0 delle sue acque (pH 2.2), ed una profonda tonalit\u00e0 rossastra, causata dal ferro disciolto. L'acidit\u00e0 porta a gravi problemi ambientali a causa delle concentrazioni di metalli pesanti nel fiume."}
{"id": "2382693", "revid": "179980", "url": "https://it.wikipedia.org/wiki?curid=2382693", "title": "Cear\u00e1 SC", "text": ""}
{"id": "2382694", "revid": "123020033", "url": "https://it.wikipedia.org/wiki?curid=2382694", "title": "319", "text": ""}
{"id": "2382700", "revid": "133248", "url": "https://it.wikipedia.org/wiki?curid=2382700", "title": "Gualtiero d'Amico", "text": ""}
{"id": "2382701", "revid": "149727", "url": "https://it.wikipedia.org/wiki?curid=2382701", "title": "Altwriezen/Beauregard", "text": ""}
{"id": "2382702", "revid": "149727", "url": "https://it.wikipedia.org/wiki?curid=2382702", "title": "Altwriezen", "text": ""}
{"id": "2382703", "revid": "22356", "url": "https://it.wikipedia.org/wiki?curid=2382703", "title": "Didelfidi", "text": ""}
{"id": "2382705", "revid": "149727", "url": "https://it.wikipedia.org/wiki?curid=2382705", "title": "Franzenshof", "text": ""}
{"id": "2382706", "revid": "149727", "url": "https://it.wikipedia.org/wiki?curid=2382706", "title": "J\u00e4ckelsbruch", "text": ""}
{"id": "2382707", "revid": "149727", "url": "https://it.wikipedia.org/wiki?curid=2382707", "title": "Th\u00f6ringswerder", "text": ""}
{"id": "2382710", "revid": "599013", "url": "https://it.wikipedia.org/wiki?curid=2382710", "title": "Haselberg", "text": ""}
{"id": "2382711", "revid": "149727", "url": "https://it.wikipedia.org/wiki?curid=2382711", "title": "R\u00e4dikow", "text": ""}
{"id": "2382712", "revid": "204012", "url": "https://it.wikipedia.org/wiki?curid=2382712", "title": "Vertigine Parossistica Posizionale Benigna", "text": ""}
{"id": "2382714", "revid": "327794", "url": "https://it.wikipedia.org/wiki?curid=2382714", "title": "Deglutinazione", "text": "In linguistica, la deglutinazione (o \"discrezione\") \u00e8 un processo diacronico di trasformazione della parola, in cui partendo dalla forma base o etimologica si ha l'aferesi della parte iniziale perch\u00e9 erroneamente scambiata per un articolo o altra \"particella\" e quindi staccata dal corpo della parola.\nEsempio classico di deglutinazione in italiano \u00e8 \"l'usignolo\" derivante dal latino \"luscini\u014flus\" trasformato poi in \"lusignolo\" e infine deglutinato perch\u00e9 la 'l' iniziale \u00e8 stata scambiata per l'elisione dell'articolo \"lo\".\nLa deglutinazione \u00e8 anche alla base dell\"anomalia\" grammaticale 'gli dei', in luogo de 'i dei'. \"Dei\" deriva, infatti, da \"iddei\" (plurale di \"iddio\", a sua volta dovuto all'agglutinazione di \"il dio\") che vuole l'articolo, canonico per i maschili plurali inizianti per vocale, \"gli\", una volta frequentemente eliso davanti a parole inizianti per \"i\"-, da cui la scrittura \"gl'iddei\" oggi resa con \"gli dei\". Comunque, in pronuncia tradizionale \u2013toscaneggiante\u2013 il sintagma si pronuncia ancora , a causa del raddoppiamento fonosintattico voluto dalla parola \"dio\"/\"dei\". La pronuncia neutra moderna preferisce ."}
{"id": "2382715", "revid": "729019", "url": "https://it.wikipedia.org/wiki?curid=2382715", "title": "Golfo di Cadice", "text": "Il golfo di Cadice (in spagnolo: \"golfo de C\u00e1diz\") \u00e8 un golfo dell'oceano Atlantico compreso tra cabo de S\u00e3o Vicente in Portogallo e capo Trafalgar (cabo Trafalgar) a ovest dello stretto di Gibilterra in Spagna. Due grandi fiumi, il Guadalquivir e il Guadiana, cos\u00ec come l'Odiel, il Tinto e il Guadalete, raggiungono l'oceano sfociando in questo golfo."}
{"id": "2382716", "revid": "149727", "url": "https://it.wikipedia.org/wiki?curid=2382716", "title": "Mariannenhof", "text": ""}
{"id": "2382717", "revid": "149727", "url": "https://it.wikipedia.org/wiki?curid=2382717", "title": "Landhof", "text": ""}
{"id": "2382718", "revid": "149727", "url": "https://it.wikipedia.org/wiki?curid=2382718", "title": "Rathsdorf", "text": ""}
{"id": "2382719", "revid": "599013", "url": "https://it.wikipedia.org/wiki?curid=2382719", "title": "Danu (mitologia indiana)", "text": "Danu \u00e8 una dea primordiale della mitologia indiana. Era madre dei Danava.\nRigveda.\nNel \"Rigveda\" Danu \u00e8 la personificazione delle acque primordiali. Viene chiamata la madre di V\u1e5btra, il serpente demoniaco ucciso da Indra (Rigveda, I, 32).\nNella tradizione successiva divenne la figlia di Daksha e la moglie di Ka\u015byapa.\nEtimologia.\nLa parola sanscrita \"danu\", intesa come \"pioggia\" o \"liquido\", viene paragonata all'avestico \"danu\", \"fiume\" e inoltre ai nomi dei fiumi Don, Danubio, ecc. La parola \"danu\" \u00e8 neutra, ma appare anche al femminile (Rigveda, I, 54).\nLuoghi di culto.\nLa dea Danu ha due templi a Bali, Indonesia: il tempio Pura Ulun Danu sul lago Bratan e il tempio Ulun Danu Batur presso Penelokan."}
{"id": "2382720", "revid": "149727", "url": "https://it.wikipedia.org/wiki?curid=2382720", "title": "Altgaul", "text": ""}
{"id": "2382722", "revid": "149727", "url": "https://it.wikipedia.org/wiki?curid=2382722", "title": "Neugaul", "text": ""}
{"id": "2382723", "revid": "2043609", "url": "https://it.wikipedia.org/wiki?curid=2382723", "title": "Guglielmo Enrico di Hannover", "text": "Biografia.\nInfanzia e giovent\u00f9.\nIl principe Guglielmo Enrico nacque a \"Leicester House\", a Londra. Suo padre era Federico, principe di Galles, figlio maggiore di re Giorgio II e della regina Carolina, nata principessa di Ansbach; sua madre era invece Augusta, principessa di Galles (nata di Sassonia-Gotha-Altenburg). Egli venne battezzato nel luogo dove era nato undici giorni pi\u00f9 tardi; suoi padrini furono:\nIn quanto figlio del sovrano, fin dalla nascita venne chiamato \"Sua Altezza Reale\" Principe Guglielmo; quando venne al mondo era quarto in linea di successione al trono.\nIn seguito Guglielmo Enrico si un\u00ec alla \"British Army\". Suo padre mor\u00ec nel 1751 lasciando il principe Giorgio, fratello maggiore di Guglielmo Enrico, erede apparente al trono; quest'ultimo succedette al nonno il 25 ottobre 1760 come re Giorgio III ed il 19 novembre 1764 cre\u00f2 Guglielmo Enrico Duca di Gloucester ed Edimburgo, Conte di Connaught. Il 27 maggio 1762 venne ordinato Cavaliere della Giarrettiera ed investito dell'onorificenza il 22 settembre dello stesso anno.\nMatrimonio.\nIl Duca fu guardiano della Foresta di Windsor e perci\u00f2 risiedeva a \"Cranbourne Lodge\"; Guglielmo Enrico \u00e8 forse noto maggiormente per il suo matrimonio segreto del 1776 con Maria Walpole, la contessa vedova di Waldegrave e nipote illegittima di Sir Robert Walpole. Quest'unione, e quella di suo fratello, il Duca di Cumberland e Strathearn, port\u00f2 all'approvazione del \"Royal Marriages Act 1772\".\nGuglielmo Enrico e Maria vissero a \"St Leonard's Hill\", a Clewer, nei pressi di Windsor, ed ebbero tre figli:\nLa principessa Carolina mor\u00ec quando aveva solo nove mesi a causa dell'inoculazione di materiale vaioloso inteso a proteggerla contro il vaiolo. In quanto bisnipoti in linea maschile di un sovrano, re Giorgio II, i figli di Guglielmo Enrico erano delle \"Altezze\" ed utilizzavano la designazione territoriale \"di Gloucester ed Edimburgo\" in congiunzione con il loro titolo principesco; con il matrimonio di Guglielmo Federico con la cugina Maria, lui e la sorella sopravvissuta ricevettero il trattamento di \"Altezza Reale\".\nDiscendenza illegittima.\nGuglielmo Enrico ebbe inoltre una figlia illegittima dalla sua amante, Lady Almeria Carpenter, figlia del Conte di Tyrconnell. Il frutto dell'adulterio si chiamava Louisa Maria La Coast (Esher, 6 gennaio 1782 \u2013 Bossall, 10 febbraio 1835): il 29 dicembre 1803, a Norwich nel Norfolk, spos\u00f2 Godfrey Macdonald, 11\u00ba baronetto Macdonald di Slate, in seguito 3\u00ba barone Macdonald di Slate. Louisa e Godfrey ebbero tre figli nati prima del loro matrimonio (legittimati in seguito per la legge scozzese, ma non per quella irlandese) e dieci in seguito. Questi figli ed i loro posteri, sono gli unici discendenti del principe Guglielmo Enrico, duca di Gloucester ed Edimburgo.\nUltimi anni.\nIl Duca venne nominato, in maniera onoraria, colonnello del 13\u00ba Reggimento Fanteria, del 3\u00ba Reggimento Guardie Fanteria e del 1\u00ba Reggimento Guardie Fanteria; il 12 ottobre 1793 divenne feldmaresciallo.\nEgli serv\u00ec anche come tredicesimo cancelliere del Trinity College di Dublino, dal 1771 alla morte nel 1805.\nMor\u00ec il 25 agosto 1805 a \"Gloucester House\", a Londra.\nTitoli nobiliari, onorificenze e stemma.\nStemma.\nGuglielmo Enrico utilizz\u00f2 lo stemma del regno, differenziato mediante un nastro d'argento a cinque punte, quella centrale con un fiordaliso, le altre quattro recanti una croce rossa."}
{"id": "2382724", "revid": "757396", "url": "https://it.wikipedia.org/wiki?curid=2382724", "title": "Sergio Llull", "text": "Carriera.\nDopo aver debuttato con il , dal 2007 gioca per il . Nel 2009 \u00e8 stato scelto dai Denver Nuggets al secondo giro del Draft. I diritti del giocatore sono stati successivamente ceduti agli Houston Rockets, ma la franchigia texana ha deciso di lasciarlo ancora in Spagna per farlo maturare dal punto di vista cestistico."}
{"id": "2382726", "revid": "22356", "url": "https://it.wikipedia.org/wiki?curid=2382726", "title": "Groeberiidae", "text": ""}
{"id": "2382727", "revid": "320578", "url": "https://it.wikipedia.org/wiki?curid=2382727", "title": "Let L-410", "text": ""}
{"id": "2382728", "revid": "767487", "url": "https://it.wikipedia.org/wiki?curid=2382728", "title": "Agapovka", "text": "Agapovka, , \u00e8 una localit\u00e0 dell'Oblast' di \u010celjabinsk, capoluogo dell'Agapovskij rajon, che si trova sulla riva sinistra dell'Ural. \u00c8 stata fondata nel 1902."}
{"id": "2382729", "revid": "22356", "url": "https://it.wikipedia.org/wiki?curid=2382729", "title": "Xanthomyria multisegmentata", "text": ""}
{"id": "2382733", "revid": "118495531", "url": "https://it.wikipedia.org/wiki?curid=2382733", "title": "Capo Trafalgar", "text": "Capo Trafalgar (in spagnolo \"cabo Trafalgar\", dall'arabo \ufec3\ufeae\ufed2 \ufe8d\ufedf\ufed0\ufeae\ufe90, \"tarf al-gharb\", \"capo d'occidente\") \u00e8 un promontorio in Spagna sull'oceano Atlantico a nord-ovest dello stretto di Gibilterra, del quale \u00e8 considerato dai geografi l'estremo occidentale.\nAmministrativamente si trova nel territorio del comune andaluso di Barbate.\n\u00c8 principalmente conosciuto per la cosiddetta battaglia di Trafalgar, svoltasi il 21 ottobre 1805, che vide la sconfitta della flotta franco-spagnola da parte di quella britannica, comandata da Horatio Nelson."}
{"id": "2382737", "revid": "1543377", "url": "https://it.wikipedia.org/wiki?curid=2382737", "title": "Jarkko Oikarinen", "text": "Mentre lavorava alla Universit\u00e0 di Oulu in Finlandia nell'agosto 1988, Jarkko scrisse il primo server IRC (IRCd) ed il primo client IRC, che ha prodotto per sostituire il programma MUT (MultiUser Talk) usato sulla BBS OuluBox finlandese. Usando il sistema Bitnet Relay chat come ispirazione, Oikarinen ha continuato a sviluppare IRC per altri quattro anni, ricevendo assistenza da Darren Reed il coautore del protocollo IRC. Nel 1997, lo sviluppo di IRC ha fatto guadagnare ad Oikarinen un Dvorak Award nella categoria \"Personal Achievement\u2014Outstanding Global Interactive Personal Communications System\". Nel 2005, la fondazione Millennium Technology Prize (un produttore finlandese di partenariato pubblico-privato), lo ha onorato con uno speciale riconoscimento di tre premi.\nAvendo ottenuto il Ph.D. (dottorato di ricerca) presso l'Universit\u00e0 di Oulu nel 1999 in Finlandia, Oikarinen continua a fare ricerca principalmente in computer grafica e imaging biomedico, i suoi sforzi su quest'ultimo campo concentrati sulla telemedicina, rendering volumetrico e tomografia computerizzata. Oikarinen \u00e8 anche partner e capo software architect (CSA) presso una software house che sviluppa giochi elettronici chiamata Numeric Garden ad Espoo ed \u00e8 il capo di ricerca e sviluppo presso la Capricode ad Oulu, software house che sviluppa applicazioni per le telecomunicazioni.\nOikarinen e sua moglie, Kaija-Leena, sono sposati dal 1996 ed hanno tre figli: Kasper (il pi\u00f9 grande), Matleena, and Marjaana (i pi\u00f9 giovani) .\nOikarinen sta attualmente lavorando per Google in Svezia.."}
{"id": "2382738", "revid": "1543377", "url": "https://it.wikipedia.org/wiki?curid=2382738", "title": "Josef Dachs", "text": "Biografia.\nStudi\u00f2 musica con grandi maestri come Simon Sechter e Carl Czerny. Fu un pianista di grande notoriet\u00e0 ed esegu\u00ec molte opere in prima esecuzione.\nDivenne professore all'Universit\u00e4t f\u00fcr Musik und darstellende Kunst Wien nel 1850. Fra i suoi allievi vi furono musicisti come Hugo Wolf, Ferdinand L\u00f6we, Vladimir de Pachmann e Anton Rubinstein, quest'ultimo certamente il pi\u00f9 famoso."}
{"id": "2382739", "revid": "123783860", "url": "https://it.wikipedia.org/wiki?curid=2382739", "title": "Confraternite nigeriane", "text": "Le confraternite nigeriane (cult \u00e8 il termine con il quale si definiscono) sono organizzazioni criminali sorte in Nigeria a partire dagli anni settanta, configuratesi inizialmente come associazioni segrete di studenti, dedicatesi poi ad attivit\u00e0 criminali .\nStoria.\nNacquero come gruppi universitari, sebbene alcune di esse si formarono in ambito urbano nel 1990. La prima confraternita, la \"Pyrates Confraternity\", \u00e8 stata fondata come organizzazione a favore di studenti promettenti. Tuttavia, con il formarsi di nuove confraternite, questi gruppi sono divenuti sempre pi\u00f9 violenti durante gli anni settanta e ottanta. Negli anni novanta in Nigeria, molte confraternite operavano in gran parte come gang criminali soprannominate \"campus cults\". Oltre alle normali attivit\u00e0 criminali, le confraternite sono state associate ad atti di violenza politica, cos\u00ec come pure al conflitto che coinvolge la regione del Delta del Niger.\nOrigini.\nNel 1952, Wole Soyinka, scrittore e successivamente vincitore del Premio Nobel, e un gruppo di sei amici formano la \"Pyrates Confraternity\" presso lo University College di Ibadan, che in quel periodo faceva parte della University of London. Seconda quanto affermato dai Pyrates, i \"Magnifici Sette\", come solevano chiamarsi, avevano osservato che l'universit\u00e0 era frequentata in gran parte da studenti facoltosi associati con le potenze coloniali ed un gruppo minore di studenti pi\u00f9 poveri facevano fatica ad essere accettati, sia per la maniera in cui si vestivano che per la maniera in cui si comportavano, dagli studenti pi\u00f9 ricchi. La vita sociale, nel mentre, era dettata dal tipo di affiliazione tribale. Soyinka far\u00e0 notare pi\u00f9 tardi che i \"Pyrates\" volevano differenziarsi dall'\"establishment spocchioso ed i suoi prodotti pretenziosi formando una nuova istituzione educativa differente da una cultura ipocrita e borghese, differente dai distaccati aristocratici coloniali\". L'organizzazione adott\u00f2 il motto \"Against all conventions\" (Contro tutte le convenzioni), il teschio e le ossa incrociate come suo simbolo, mentre i membri adottarono nomi da confraternita quali \"Cap'n Blood\" e \"Long John Silver\". Quando dei colleghi studenti si opposero a una proposta di costruire una linea ferroviaria attraverso la strada che portava all'universit\u00e0, temendo che una pi\u00f9 facile via di comunicazione avrebbe reso l'universit\u00e0 meno esclusiva, i Pyrates riuscirono con successo a ridicolizzare l'argomento come elitista. A grandi linee simile alle \"fraternities\" e \"sororities\" del Nord America, la confraternita dei Pyrates divenne popolare tra gli studenti, anche dopo che i membri originali la lasciarono. L'affiliazione era aperta ad ogni studente maschio promettente, senza distinguo di trib\u00f9 o razza, ma la selezione era severa e la maggior parte delle persone che tentavano di iscriversi venivano respinte. Per quasi 20 anni, i Pyrates rimasero l'unica confraternita presente nei campus nigeriani.\nScisma.\nAlla fine degli anni 1960, i campus furono coinvolti dalla guerra civile che imperversava nel paese. I dettagli sono oggetto di dibattito, ma sembra che nel 1972 Bolaji Carew e molti altri furono espulsi dai Pyrates in quanto non aderivano agli standard richiesti. Come reazione a questo ed altri eventi i Pyrates si registrarono sotto il nome \"National Association of Seadogs\" (NAS) e, secondo almeno una fonte, portarono la confraternita al di fuori dell'universit\u00e0. Carew continu\u00f2 la sua attivit\u00e0 fondando la confraternita dei \"Buccaneers\" (chiamata anche \"National Associations of Sea Lords\"), copiando a grandi linee la struttura dei Seadogs, i suoi simboli e le sue cerimonie. Il maggiore impeto per la creazione di nuove confraternite deriva dal fatto che i membri dei nuovi gruppi non riuscivano semplicemente ad essere all'altezza degli alti standard accademici ed intellettuali stabiliti dai Seadogs, considerando di conseguenza l'organizzazione originale come elitista. Tuttavia, Soyinka avrebbe successivamente puntato il dito, come persone responsabili di questo scisma, verso gli individui che si erano abituati all'esercizio del potere all'interno della rigida struttura gerarchica della confraternita, e che rifiutavano di cedere tali posizioni. Mentre nuovi gruppi andavano formandosi, le tensioni tra questi portavano a degli scontri, sebbene questi fossero all'inizio limitati a delle scazzottate.\nNegli anni 1980 le confraternite si diffusero in tutte le 300 istituzioni di istruzione superiore del paese. Il \"Neo-Black Movement of Africa\" (chiamato anche Black Axe) emerse dall'Universit\u00e0 di Benin nello Stato di Edo, mentre la \"Supreme Eiye Confraternity\" (conosciuta anche come National Association of Air Lords) si separ\u00f2 dai Black Axe. Nel 1983 gli studenti della Universit\u00e0 di Calabar nello Stato di Cross River fondarono l'\"Eternal Fraternal Order of the Legion Consortium\" (Klansmen Konfraternity), mentre l'anno seguente un ex membro della confraternita dei Buccaneers fond\u00f2 la \"Supreme Vikings Confraternity\" (conosciuta come \"Adventurers\" o, in alternativa, \"De Norsemen Club of Nigeria\"). Questo periodo vide un cambiamento drammatico nel ruolo delle confraternite. Il colpo di stato di Ibrahim Babangida nel 1983 caus\u00f2 grandi tensioni politiche. I leader militari, a partire dagli anni 1980, iniziarono a vedere le confraternite come una forza che si opponeva ai sindacati studenteschi e al personale dell'universit\u00e0, quest'ultime uniche realt\u00e0 organizzate antagoniste al regime militare. Alle confraternite venne di conseguenza dato denaro ed armi che venivano spesso utilizzate in scontri mortali tra di loro. La sociologa Emeka Akudi ha notato che alcuni vicerettori delle universit\u00e0 hanno protetto le confraternite che erano ritenute violente e le hanno utilizzate per aggredire gli studenti ritenuti difficili. Durante questo periodo, all'inizio di ogni attivit\u00e0, le confraternite introdussero nuovi rituali nell'eseguire le tradizionali pratiche religiose, inclusi rituali Vud\u00f9 (juju). Forse come reazione a questi cambiamenti nel 1984 Wole Soyinka dichiar\u00f2 che i Seadogs non avrebbero dovuto operare all'interno di nessun campus universitario.\nAnni novanta - Espansione al di fuori delle universit\u00e0.\nNei primi anni 1990, mentre la fine della Seconda Repubblica si avvicinava, le attivit\u00e0 delle confraternite si allargarono drammaticamente nella regione del Niger Delta e queste si cimentarono in una lotta sanguinaria per la supremazia. Emerse la \"Family Confraternity\" (o \"Campus Mafia\" o \"Mafia\" o \"Maphite\"), che si struttur\u00f2 su esempio della Mafia italiana. Subito dopo il loro arrivo, molti studenti vennero espulsi dalla Abia State University per aver copiato e per attivit\u00e0 di \"cultismo\", un riferimento alle confraternite che eseguivano pratiche voodoo, cosa che segn\u00f2 l'inizio del trasferimento delle attivit\u00e0 delle confraternite al di fuori dei campus universitari. Inoltre, il consolidamento delle attivit\u00e0 delle confraternite al di fuori dei campus nigeriani fu accelerato dalla rinuncia in tutto il paese delle pratiche di cultismo da parte degli studenti universitari e la dissoluzione dei tradizionali cult dei campus in come risultato di un'amnistia concessa a tutti coloro che rinunciavano a pratiche di cultismo da parte del presente governo democratico. Questo port\u00f2 a una migrazione degli associati ai cult dai campus verso i quartieri e strade urbane in quanto i campus non rappresentavano pi\u00f9 un luogo di rifugio. L'incompetenza degli ufficiali governativi e l'inadeguatezza dei servizi resi disponibili ai servizi di sicurezza dei campus da parte delle autorit\u00e0 universitarie ha portato alla rinascita di attivit\u00e0 di cultismo nei campus allorch\u00e9 i membri di cult che non potevano essere protetti dalla legge, sono ritornati all'interno dei loro gruppi per chiedere protezione dai gruppi rivali che ne avevano scoperto l'identit\u00e0 in seguito alla loro rinuncia di appartenenza. Questo caus\u00f2 una situazione dove i gruppi cult erano adesso presenti sia dentro che fuori dai campus.\nLa \"Brotherhood of the Blood\" (conosciuta anche come Two-Two (Black Beret)), un'altra confraternita famosa, venne fondata presso la Enugu State University of Science and Technology. Un altro cult, il \"Victor Charlie Boys\", fu fondato da Augustine Ahiazu quando fu vicerettore della Rivers State University of Science and Technology. I cult fondati nei primi anni 1990 includono: Second Son of Satan (SSS), Night Cadet, Sonmen, Mgba Mgba Brothers, Temple of Eden, Trojan Horse, Jurists, White Bishops, Gentlemen Clubs, Fame, Executioners, Dreaded Friend of Friends, Eagle Club, Black Scorpion, Red Sea Horse, Fraternity of Friends.\nLa Klansmen Konfraternity allarg\u00f2 la sua influenza creando l'ala urbana, Deebam, per combattere e controllare il territorio al di fuori delle universit\u00e0 attraverso la violenza ed il crimine. Come risposta, la Supreme Vikings Confraternity (SVC) stabil\u00ec il suo gruppo urbano, Deewell. Quando Dewell non fu in grado di essere alla pari con Deebam, la SVC cre\u00f2 una seconda ala, gli Icelanders (German), che alla fine vennero comandati dal leader miliziano Ateke Tom. Gli Outlaws, un'altra nota confraternita urbana, iniziarono la loro attivit\u00e0 come gruppo di costola degli Icelanders (German).\nAlla fine degli anni 1990s, si iniziarono a formare delle confraternite femminili. Queste includono i Black Brazier (Bra Bra), le Viqueens, le Daughters of Jezebel, e le Damsel. Le confraternite femminili hanno fornito spie per le confraternite maschili alleate ed hanno anche operato come organizzazioni dedite alla prostituzione.\nGli omicidi della Obafemi Awolowo University.\nIl 10 luglio, 1999, una delle aggressioni pi\u00f9 clamorose accadde presso la Obafemi Awolowo University (OAU). La OAU era considerata una delle pi\u00f9 sicure universit\u00e0 del paese, in parte grazie alla resistenza organizzata dagli studenti contro le confraternite. Dopo che un membro di un cult fu ucciso a colpi di arma da fuoco durante un tentato rapimento nel 1991, sembrava che le confraternite avessero deciso di stare alla larga dall'universit\u00e0. Nel febbraio del 1999, leader studenteschi organizzarono una ricerca all'interno di tutto il campus, che condusse all'identificazione di otto membri di cult segreti che stavano immagazziando mitragliatrici ed altre armi nei loro dormitori. Questo fece infuriare la confraternita dei Black Axe, che mise su una squadra della morte che fece a pezzi ed uccise nel suo letto il segretario generale del sindacato studentesco e prese di mira altri leader.\nIn un'assemblea studentesca convocata il giorno dopo, il presidente del sindacato studenti, che era riuscito a scappare dai suoi assassini saltando da una finestra, chiese le dimissioni del vicerettore Wole Omole, che era accusato di ostruire gli sforzi per combattere le confraternite, come quando si rifiut\u00f2 di espellere gli otto membri di cult che erano stati scoperti ammassare armi. Fu offerta una taglia di naira (US$100) per la sua cattura ed un gruppo di \"vigilante\" rap\u00ec la moglie di Omole per garantirne la resa. Gli studenti organizzarono inoltre checkpoint e perquisirono i membri dei cult ancora presenti nel campus, arrestando i sospetti. In un caso, gli studenti, preoccupati dal lassismo della polizia, irruppero in una stazione della polizia per ricatturare un sospetto che avevano precedentemente consegnato.\nIl ministro all'Istruzione Nigeriano Tunde Adeniran licenzi\u00f2 in seguito Omole e ordin\u00f2 che gli amministratori delle universit\u00e0 eradicassero le confraternite dai loro campus entro il settembre 1999. Come risposta, centinaia di membri di cult rinunciarono pubblicamente alla loro confraternita e la violenza associata alle confraternite ed ai cult diminu\u00ec per un certo periodo.\nAnni 2000.\nDurante le prime settimane dell'anno accademico, gli ex studenti e i membri delle confraternite invadono i campus reclutando nuovi membri. Le cerimonie di iniziazione comprendono normalmente delle pesanti percosse, di modo che possa essere testata la resistenza dei nuovi membri, cos\u00ec come l'ingestione di un liquido miscelato a sangue. Ai maschi sottoposti all'iniziazione pu\u00f2 a volte essere richiesto di essere sottoposti a un'ulteriore prova prima di diventare membri completi, fra cui la violenza carnale contro una studentessa popolare o contro un membro femminile dello staff universitario. Tra le confraternite femminili delle Jezebels o Amazons, pu\u00f2 essere richiesto ai membri potenziali di essere sottoposte a un rapporto sessuale violento per sei volte di seguito o di combattere contro un gruppo di donne o un uomo di gran lunga pi\u00f9 forte di loro. I Cult chiedono anche quote di iscrizione annuali tra i (US$80) e naira.\nLa normale attivit\u00e0 criminale dei cult include l'intimidazione di professori per l'ottenimento di voti alti, incluso l'incendio della loro macchina o il rapimento per breve periodo dei loro figli. A partire dagli anni ottanta, le confraternite hanno ucciso persone sospettate di aver \"rubato\" la ragazza di un altro membro, o \"il proprio uomo\" nel caso di gruppi femminili. I gruppi femminili hanno iniziato a lavorare come organizzazioni dedite alla prostituzione relativamente presto. La maggior parte delle confraternite, nel 2005, erano coinvolte in una variet\u00e0 di attivit\u00e0 criminali redditizie, che vanno dalla rapina a mano armata al sequestro di persona. I membri dei cult possono anche ricevere denaro da figure politiche, che intendono intimidire i loro oppositori. Non \u00e8 chiaro quale sia il numero di morti causato dalle attivit\u00e0 delle confraternite. Una stima del 2002 \u00e8 che 250 persone siano state uccise in omicidi commessi nei campus nella decade precedente. Il gruppo lobbista \"Exam Ethics Project\" ha stimato che 115 persone tra studenti ed insegnanti siano state uccise tra il 1993 ed il 2003. Tuttavia queste cifre sono insignificanti quando paragonate alle recenti attivit\u00e0 di cult a Benin city, la capitale dello Stato di Edo, nel 2008 e il 2009, con oltre 40 morti al mese ricollegate ad attivit\u00e0 dei cult.\nNella regione del Niger Delta, le confraternite sono coinvolte nel conflitto per il delta ricco di petrolio. Molti dei cult dei campus sono accusati di aver sequestrato lavoratori petroliferi stranieri in cambio di riscatto, mentre molti dei gruppi militanti, come il \"Movement for the Emancipation of the Niger Delta\" (MEND), utilizzano membri di confraternite come combattenti; Soboma George, capo della confraternita urbana \"The Outlaws\", \u00e8 anche un comandante MEND.\nI cult presenti nel campus offrono anche opportunit\u00e0 ai loro membri dopo la laurea. Siccome le confraternite hanno contatti estesi con figure politiche o militari, essi offrono opportunit\u00e0 legate alla loro eccellente rete di ex studenti. La Supreme Vikings Confraternity, per esempio, dichiara con orgoglio che dodici membri della \"Rivers State House of Assembly\" sono membri di cult."}
{"id": "2382740", "revid": "1711941", "url": "https://it.wikipedia.org/wiki?curid=2382740", "title": "Danu (mitologia irlandese)", "text": "La dea Danu (gaelico moderno: \"Dana\") \u00e8 un'ipotetica divinit\u00e0 primordiale irlandese che avrebbe dato nome ai T\u00faatha D\u00e9 Danann. In analogia con la dea indiana Danu e ad altre figure simili, si suppone che sia la dea madre delle acque.\nIdronomia.\nLa radice \"danu\" si ritrova nel nome di molti fiumi, lungo le cui rive, si erano stanziate popolazioni celtiche, come il Danubio, il Don, il Dniepr e il Dniestr.\nEtimologia.\nL'antico irlandese \"*danu\" \u00e8 stato ricostruito alla fine dell'Ottocento dal termine \"Danann\" (nei testi antichi \"Danand\" o \"Donand\"), considerato come caso genitivo (confronta \"\u00c9riu\", \"Irlanda\" e il genitivo \"\u00c9renn\". \"dell'Irlanda\"). Tuttavia, non esistono fonti che attestino questa teoria.\nAndreas K\u00f6bler e Julius Pokorny fanno risalire la parola \"*danu\" ad una radice proto-celtico che significa \"acqua di fiume\". La forma \"danann\" suggerisce un antico \"*Danona\", composto dalla radice \"*dan-\" e dal suffisso accrescitivo \"-on\", che si ritrova in altri teonimi come \"Dea Matrona\" (\"Grande Madre\"), Maponos (\"Grande Figlio\") e Catona (dea della guerra).\nSecondo un'ipotesi, la dea \"*Danu\" sarebbe da identificare con la dea Anu, \"mater deorum hibernensium\" (\"madre degli d\u00e8i irlandesi\") secondo il \"Glossario di Cormac\". La tradizione associa a quest'ultima figura due colline gemelle nella Contea di Kerry nel Munster: le \"D\u00e1 ch\u00edch n\u00c1na\" (irlandese moderno: D\u00e1 ch\u00edoche hAnann), ossia i \"Due seni di Anu\". Il genitivo di Anu \u00e8 Anann e questo rafforza l'ipotesi della forma ricostruita \"*Danu\" da \"Danann\". \nNel \"Foras Feasa ar \u00c9irenn\" di Seathr\u00fan C\u00e9itinn (XVII sec.), in un passo, si legge \"D\u00e1 ch\u00edoche Danann\", ma sembra una forma corrotta. Questo porta a sostenere la non identificazione tra le due dee. Inoltre nel \"Lebor Gab\u00e1la \u00c9renn\" Anu (nella forma \"Anand\") viene identificata con la M\u00f3rr\u00edgan."}
{"id": "2382742", "revid": "287204", "url": "https://it.wikipedia.org/wiki?curid=2382742", "title": "Foras Feasa ar Eirenn", "text": ""}
{"id": "2382745", "revid": "133248", "url": "https://it.wikipedia.org/wiki?curid=2382745", "title": "Collasso - La Lunga Emergenza", "text": ""}
{"id": "2382751", "revid": "110157", "url": "https://it.wikipedia.org/wiki?curid=2382751", "title": "Mezzolombardo Volley", "text": "Il Volley Mezzolombardo \u00e8 una societ\u00e0 pallavolistica di Mezzolombardo. Ha disputato tre campionati di serie A2 alla fine degli anni novanta. Attualmente milita nel campionato di Serie B2.\nStoria.\nLe serie minori.\nLa societ\u00e0 nasce agli inizi degli anni settanta con il nome di \"Associazione Sportiva Volley Mezzolombardo\", ma \u00e8 solo nel 1972 che si iscrive al primo campionato provinciale. Per quasi vent'anni la squadra milita nei campionati di pallavolo provinciali e regionali. Alla fine degli anni ottanta accede alla serie C1 e negli anni successivi prima alla serie B2, e nel 1992 alla serie B1.\nLa conquista dell'A2.\nNel 1997 conquista l'accesso alla seconda categoria della pallavolo nazionale: la serie A2.Questo avvenimento richiama diversi sponsor dal mondo industriale trentino, e la squadra affronter\u00e0 il campionato con il nome di Itas Btb Mezzolombardo. La panchina viene affidata all'esperto allenatore mantovano Bruno Bagnoli, mentre in campo il giocatore pi\u00f9 esperto \u00e8 il pluriscudettato Riccardo Michieletto. L'esordio avviene il 28 settembre 1997 al palazzetto di Gardolo (lo spostamento nella frazione di Trento si rende necessario per esigenze di capienza). La prima stagione si conclude con il nono posto e la salvezza, conquistata anche l'anno successivo grazie all'ottavo posto finale. Al termine della stagione 1999-2000 la squadra conquista il 5\u00ba posto in classifica e per la prima volta prende parte ai Play Off promozione, dove per\u00f2 viene sconfitta in 2 gare su 3.\nLa cessione dei diritti.\nNell'estate del 2000 si presenta la possibilit\u00e0 di accedere direttamente alla serie A1 acquisendo il diritto sportivo da Ravenna, che aveva deciso di rinunciare all'iscrizione per problemi finanziari. Questo diritto venne per\u00f2 passato alla neonata societ\u00e0 Trentino Volley, fondata dall'industriale Diego Mosna.\nMezzolombardo decise a sua volta di ripartire dalla serie C, cedendo il suo diritto sportivo per la serie A2 alla Pallavolo Piacenza.La squadra risal\u00ec fino alla B1, ma attualmente milita nel campionato di B2."}
{"id": "2382755", "revid": "94973017", "url": "https://it.wikipedia.org/wiki?curid=2382755", "title": "Medus", "text": "Il Medus (\"Medo\") \u00e8 una tragedia \"cothurnata\" del tragediografo latino Marco Pacuvio (circa 220-130 a.C.) di cui restano oggi solo alcuni frammenti.\nRealizzata a partire da uno sconosciuto originale greco non pervenuto ad oggi, l'opera trattava la storia di Medo, figlio di Medea e del re di Atene Egeo, connessa al ciclo degli Argonauti: il giovane si reca in Colchide alla ricerca della madre; ella ordina che sia ucciso, ma, una volta riconosciutolo, lo aiuta a combattere e sconfiggere l'usurpatore Perse, fratello del padre di Medea Eete."}
{"id": "2382757", "revid": "1305772", "url": "https://it.wikipedia.org/wiki?curid=2382757", "title": "Danu", "text": ""}
{"id": "2382758", "revid": "1699816", "url": "https://it.wikipedia.org/wiki?curid=2382758", "title": "Megumi Takani", "text": " \u00e8 un personaggio fittizio tratto dal manga e dall'anime di Nobuhiro Watsuki \"Kenshin samurai vagabondo\".\nStoria.\nLa famiglia di Megumi \u00e8 ben conosciuta ad Aizu (l'attuale prefettura di Fukushima) come famiglia di dottori, in cui anche a bambini e donne \u00e8 permesso imparare medicina. Essi erano molto quotati sia come medici che come personalit\u00e0, poich\u00e9 trattavano equamente tutti i tipi di pazienti a prescindere dalle loro condizioni economiche. Gli ideali della famiglia si scontravano con quelli dei samurai, perci\u00f2 il padre di Megumi, Rysei Takani, dovette lasciare Aizu per trasferirsi a Nagasaki per studiare medicina occidentale. Quando la famiglia torn\u00f2 ad Aizu, la provincia era in piena guerra e familiari di Megumi morirono.\nA Megumi fu insegnata l'arte occidentale di curare con le erbe e col passare degli anni divenne dottoressa e assistente di un fisico. Tuttavia Megumi scopre che il suo datore di lavoro \u00e8 un criminale, infatti lavora per Kanryu Takeda, uno spacciatore di alto rango del sindacato di Tokyo che smercia oppio. Takeda commissiona a Megumi la produzione di un nuovo tipo di oppio chiamato \"Spider's Web\", che era due volte pi\u00f9 efficace della normale droga. Mentre lavorava, Megumi impara la tecnica e Takeda uccide il medico per forzare Megumi alla produzione dell'oppio\nSaga di Tokyo.\nQuando Megumi appare per la prima volta, la si vede braccata da un membro degli Oniwabanshu di Kyoto. Per sfuggire all'aggressore si rifugia in una bisca dove ci sono Kenshin Himura e Sanosuke Sagara, i quali la aiutano e la portano a casa di Kaoru.\nSentendo la gelosia di Kaoru, Megumi gioca a fare le avances a Kenshin, che non sa mai come reagire.\nIn seguito Megumi salva Yahiko dal veleno di un altro membro degli Oniwaban, guadagnandosi la fiducia di tutti, tranne quella di Sanosuke che finisce con l'insospettirsi sempre pi\u00f9. Questi scopre che un suo amico \u00e8 morto a causa della droga di Megumi, ma la ragazza nel frattempo fa ritorno da Takeda per prevenire spargimenti di sangue. Una volta l\u00ec, Aoshi Shinomori le d\u00e0 un pugnale col quale togliersi la vita, una volta che la situazione fosse diventata insostenibile per lei. Tuttavia Kenshin giunge in tempo per fermare la donna e salvarle la vita.\nPi\u00f9 tardi Kenshin dice a Megumi che anche lei pu\u00f2 redimersi degli errori commessi in passato e di poter vivere aiutando la gente, aggiungendo che lei ha un grande dono.\nSaga di Kyoto.\nDopo la partenza di Kenshin, Megumi \u00e8 nella difficile situazione di rincuorare Kaoru da un lato e di evitare di deprimersi a sua volta per la partenza dello spadaccino dall'altro. Megumi fa capire a Kaoru quanto lei fosse importante per Kenshin, poich\u00e9 solo lei ha avuro l'onore di essere salutata. Kaoru si decide dunque a partire e Megumi resta al dojo, dove ben presto viene a fargli visita Aoshi.\nAlla fine della saga, Megumi si reca a Kyoto per curare Kenshin e gli altri e dopo aver fatto una passeggiata con Kaoru gli spiega che il corpo di Kenshin \u00e8 allo stremo e che non potr\u00e0 superare un'ulteriore prova come quella contro Makoto Shishio.\nSaga del Jinchu.\nDopo il primo attacco di Enishi Yukishiro ai vari conoscenti di Kenshin, Megumi si trova la clinica del dottor Genzai strapiena.\nDopo l'attacco di Enishi e la \"morte\" di Kaoru, Megumi si ritira per fare un'autopsia e assieme ad Aoshi scopre che non si tratta di Kaoru, ma di un fantoccio. Dapprima Megumi si infuria per non aver capito subito che si trattava di una bambola (permettendo a Kenshin di deprimersi), ma viene poi rassicurata da Shinomori che gli riferisce che \u00e8 stato un esperto conoscitore di anatomia a crearla.\nNell'ultimo volume del manga, Megumi afferma di voler tornare ad Aizu, per lavorare nell'ospedale Sanada."}
{"id": "2382764", "revid": "367445", "url": "https://it.wikipedia.org/wiki?curid=2382764", "title": "Franceschino Paleari", "text": ""}
{"id": "2382768", "revid": "1543377", "url": "https://it.wikipedia.org/wiki?curid=2382768", "title": "Associa\u00e7\u00e3o Desportiva Ferrovi\u00e1ria Vale do Rio Doce", "text": "LAssocia\u00e7\u00e3o Desportiva Ferrovi\u00e1ria Vale do Rio Doce, nota anche come Desportiva Ferrovi\u00e1ria o semplicemente come Desportiva, \u00e8 una societ\u00e0 calcistica brasiliana con sede nella citt\u00e0 di Cariacica, nello stato dell'Esp\u00edrito Santo.\nStoria.\nIl 7 luglio 1963, il club \u00e8 stato fondato come Associa\u00e7\u00e3o Desportiva Ferrovi\u00e1ria Vale do Rio Doce, dopo la fusione tra il Vale do Rio Doce, il Ferrovi\u00e1rio, il Cau\u00ea, il Guarany, il Valeriodoce, e il Cruzeiro. Questi club furono fondati dai dipendenti della ferrovia della Companhia Vale do Rio Doce. La Companhia Vale do Rio Doce ha successivamente incoraggiato la fusione tra i club.\nNel 1964, il club ha vinto il suo primo titolo professionistico, il Campionato Capixaba.\nNel 1974, la Desportiva ha partecipato al Campeonato Brasileiro S\u00e9rie A per la prima volta. Il club ha terminato al 34\u00ba posto.\nNel 1980, il club ha partecipato di nuovo al Campeonato Brasileiro S\u00e9rie A, terminando al 15\u00ba posto. \u00c8 stata la miglior prestazione del club in questa competizione.\nNel 1993, la Desportiva ha partecipato per l'ultima volta al Campeonato Brasileiro S\u00e9rie A. Il club ha terminato al 29\u00ba posto.\nIl 19 aprile 1999, il club \u00e8 diventato una societ\u00e0 privata, e ha cambiato denominazione in Desportiva Capixaba. Il socio anziano era la Frannel Distribuidora de Combust\u00edvel, che pi\u00f9 tardi venne sostituita dal Grupo Villa-Forte a causa della bancarotta della Frannel.\nNel novembre 2010, l'ex giocatore Robson Santana \u00e8 stato eletto dai soci del club come presidente e una nuova direzione \u00e8 stata istituita nel club.\nL'8 aprile 2011, il club \u00e8 tornato a chiamarsi Associa\u00e7\u00e3o Desportiva Ferrovi\u00e1ria Vale do Rio Doce."}
{"id": "2382776", "revid": "267975", "url": "https://it.wikipedia.org/wiki?curid=2382776", "title": "Chiesa di Santa Maria Regina degli Apostoli alla Montagnola", "text": ""}
{"id": "2382781", "revid": "80598", "url": "https://it.wikipedia.org/wiki?curid=2382781", "title": "Cinevox Record", "text": ""}
{"id": "2382782", "revid": "838137", "url": "https://it.wikipedia.org/wiki?curid=2382782", "title": "T\u014dkijin", "text": ""}
{"id": "2382786", "revid": "267975", "url": "https://it.wikipedia.org/wiki?curid=2382786", "title": "Chiesa di Santa Maria in Montesanto", "text": ""}
{"id": "2382790", "revid": "25154", "url": "https://it.wikipedia.org/wiki?curid=2382790", "title": "Prove indipendenti sull'allunaggio dell'Apollo", "text": "Per prove indipendenti sull'allunaggio dell'Apollo s'intendono tutti quegli elementi e prove prodotti da gruppi indipendenti che confermano l'avvenuto allunaggio dell'Apollo 11 nel 1969 e delle successive missioni del programma Apollo. Uno dei motivi per i quali organi terzi hanno documentato nel tempo prove dell'evento \u00e8 da ricercarsi nella esistenza di teorie complottiste maturate negli anni che hanno posto in dubbio l'allunaggio dell'Apollo.\nEsistenza ed et\u00e0 delle rocce lunari.\nSulla Luna furono raccolti un totale di 382 kg di rocce e polvere durante le missioni dell'Apollo 11, 12, 14, 15, 16 e 17 del programma Apollo. Circa 10\u00a0kg di campioni di rocce lunari sono stati distrutti durante le centinaia di esperimenti fatti dalla NASA e dagli scienziati di tutto il mondo. Questi esperimenti hanno confermato l'et\u00e0 e l'origine delle rocce come rocce lunari e sono state usate per identificare le meteoriti lunari ritrovate in Antartide. Le rocce lunari presentano segni di impatto di micrometeoriti che mancano sulle meteoriti (comprese quelle di origine lunare) trovate sulla Terra, perch\u00e9 durante l'ingresso delle meteore nell'atmosfera terrestre questi segni vengono bruciati e cancellati. Rispetto alle rocce terrestri, le rocce lunari sono risultate pi\u00f9 ricche di elementi volatili e di alcuni isotopi, tra cui l'elio-3 (molto raro sulla crosta terrestre); ci\u00f2 sarebbe dovuto all'assenza sulla Luna di atmosfera e campo magnetico.\nLe rocce lunari sono vecchie di almeno 4,5 miliardi di anni, pi\u00f9 vecchie quindi di almeno 200 milioni di anni rispetto alle pi\u00f9 vecchie pietre terrestri le quali risalgono alla fine dell'adeano, cio\u00e8 da circa 3,8 a 4,3 miliardi di anni fa. La composizione delle rocce riportate dalle missioni Apollo \u00e8 molto simile a quella delle rocce recuperate dalle sonde spaziali nel corso del programma lunare sovietico.\nUna roccia riportata dall'Apollo 17 \u00e8 stata datata 4,417 miliardi di anni con un margine di errore di pi\u00f9 o meno 6 milioni di anni. Il test \u00e8 stato svolto da un gruppo di ricercatori guidati da Alexander Nemchin alla Curtin University of Technology a Benley in Australia.\nNuove missioni lunari.\nNel luglio del 2009 la NASA ha pubblicato una serie di immagini realizzate durante la missione Lunar Reconnaissance Orbiter (LRO), che mostrano i moduli di atterraggio lunari rimasti sulla superficie , oltre ai luoghi degli esperimenti scientifici e, in un caso, le orme di un astronauta che collegano il modulo di atterraggio dell'Apollo 14 con un vicino esperimento scientifico. Queste foto dettagliatissime della Luna confermano direttamente gli sbarchi lunari.\nNel 2009 la macchina fotografica della missione Lunar Reconnaissance Orbiter ha fotografato il modulo di atterraggio del modulo lunare Apollo e il modulo \"Apollo Lunar Surface Experiment Package\" (ALSEP). Sebbene questa missione sia stata effettivamente gestita dalla NASA, la macchina fotografica e l'interpretazione delle immagini sono sotto il controllo di una serie di gruppi accademici, il principale dei quali \u00e8 il LROC Science Operations Center della Arizona State University.\nDopo la ripresa delle immagini mostrate, la missione LRO si \u00e8 spostata su un'orbita pi\u00f9 bassa per consentire il funzionamento della macchina fotografica a risoluzione maggiore. In questo modo, i siti di atterraggio di Apollo 11 e Apollo 17 sono stati ripresi nuovamente a risoluzione pi\u00f9 alta.\nI retroriflettori.\nLa presenza di retroriflettori (specchi usati come bersaglio per raggi laser inviati da stazioni a Terra) per l'esperimento Lunar Laser Ranging (Laser Ranging RetroReflector; LRRR) lasciato sulla Luna sono la prova dell'avvenuto allunaggio.\nNella biografia di Neil Armstrong, si leggono le seguenti parole:\nI seguenti osservatori indipendenti dalla NASA usano regolarmente l'Apollo LRRR: l\"'osservatorio della Costa Azzurra\", l'osservatorio di McDonald, l'osservatorio di Apache Point, e l'osservatorio di Haleakal\u0101.\nL'immagine mostra alcune delle prove pi\u00f9 incontrovertibili. In questi esperimenti un laser viene ripetutamente indirizzato sulla Luna nel settore dove allun\u00f2 l'Apollo. I punti mostrano i fotoni che vengono ricevuti dalla Luna. La linea scura mostra che un grande numero torna indietro in un dato tempo, quindi \u00e8 riflesso da qualcosa di abbastanza piccolo (di dimensione molto inferiore al metro). I fotoni riflessi dalla superficie invece tornano indietro in tempi molto diversi (la scala verticale del grafico corrisponde a circa solamente 30 metri). La concentrazione di fotoni in un certo tempo specifico si evidenzia solo quando il laser \u00e8 puntato nelle zone di atterraggio dell'Apollo; negli altri, \u00e8 osservata una distribuzione senza particolari caratteristiche. I retroriflettori delle missioni Apollo sono in uso ancora oggi.\nIn ogni caso, anche se la presenza dei retroriflettori \u00e8 una forte prova che sulla Luna sono presenti manufatti umani nelle posizioni specificate dalla NASA, questo tuttavia non prova che l'uomo abbia messo piede sulla luna: piccoli retroriflettori furono portati sulla Luna da missioni prive di astronauti come Lunochod 1 e Lunochod 2. Come per i retroriflettori portati dalle missioni Apollo anche quelli del Lunochod 2 sono ancora in uso.\nI sismometri lunari.\nLe missioni lunari Apollo hanno lasciato sulla superficie della Luna sismometri molto sensibili con una struttura complessa, progettati per la rilevazione dei dati di sismicit\u00e0 lunare; questi sismometri (ad eccezione di quello lasciato dall'Apollo 11) sono stati attivi fino al 1977, fornendo un'abbondante quantit\u00e0 di dati che hanno permesso agli scienziati di distinguere vari tipi di eventi sismici. Per funzionare correttamente, questi strumenti dovevano essere sistemati accuratamente sul suolo lunare (che ha una superficie irregolare), perci\u00f2 gli astronauti li collocarono manualmente con l'aiuto di livelle. Come ha fatto notare l'astrofisico Harald Lesch, un robot non avrebbe potuto posizionare questi strumenti con la necessaria precisione. Prima delle missioni Apollo, tre sonde statunitensi (Ranger 3, Ranger 4 e Ranger 5) portarono sulla Luna dei sismometri, ma erano di tipo molto pi\u00f9 semplice e posti all'interno di capsule che dovevano essere sganciate sul suolo lunare; il fallimento di queste tre missioni port\u00f2 alla perdita delle sonde e anche dei sismometri. Le sonde statunitensi del successivo programma Surveyor non portarono sulla Luna sismometri e neanche i robot sovietici Lunochod.\nFotografie in ultravioletto.\nIl 21 aprile 1972 l'Apollo 16 scatt\u00f2 alcune fotografie a lunga esposizione dalla superficie lunare, utilizzando una speciale macchina fotografica sensibile all'ultravioletto. Alcune di queste fotografie mostrano la Terra con alcune stelle della costellazione del Capricorno e dell'Acquario sullo sfondo. Successivamente, il satellite TD-1, realizzato congiuntamente dal Belgio e dalla Gran Bretagna scansion\u00f2 il cielo alla ricerca di stelle luminose nell'ultravioletto. I dati del satellite TD-1, ottenuti con la banda passante pi\u00f9 stretta possibile sono molto vicini alle fotografie dell'Apollo 16.\nFotografie dalla missione SELENE.\nNel 2008, la sonda lunare SELENE della Japan Aerospace Exploration Agency (JAXA) scatt\u00f2 numerose fotografie che mostrano tracce degli allunaggi.\nIn questo confronto si pu\u00f2 vedere a sinistra una foto scattata sulla superficie lunare dagli astronauti di Apollo 15 a luglio o agosto 1971, a destra una ricostruzione 3D, effettuata nel 2008, ottenuta dalle fotografie scattate da SELENE in orbita lunare, con la macchina fotografica da superficie con risoluzione di 10 metri. Come si pu\u00f2 vedere, la corrispondenza \u00e8 molto stretta.\nInoltre, nel maggio 2008 l'alone generato sulla superficie lunare dai gas di scarico del modulo di allunaggio di Apollo 15 fu fotografato e riconosciuto dall'analisi comparativa delle fotografie. Si \u00e8 notata una forte corrispondenza con le fotografie scattate dal Modulo di Comando di Apollo 15 che mostra una variazione della riflettivit\u00e0 della superficie dovuta ai gas, ed \u00e8 la prima traccia visibile di atterraggi umani sulla Luna dalla chiusura del programma Apollo.\nFotografie della missione Chandrayaan-1.\nNel gennaio del 2009 anche la sonda Chandrayaan-1 dell'Agenzia Spaziale Indiana ha fotografato il sito dell'allunaggio dell'Apollo 15, confermando la presenza sulla superficie lunare dell'alone generato dai gas di scarico del modulo di atterraggio della missione statunitense rilevato dalle foto della sonda giapponese SELENE.\nLe missioni dell'Apollo tracciate da enti terzi.\nAl di fuori della NASA, molti altri soggetti, o enti, hanno seguito e osservato le missioni Apollo. Nelle ultime missioni la NASA stessa ha pubblicato informazioni a proposito di dove e quando si sarebbero potute osservare le varie missioni, basandosi sull'ora di lancio e sulle traiettorie previste.\nOsservatori delle missioni.\nI sovietici monitorarono le missioni presso lo \"Space Transmissions Corps\" che era \"equipaggiato con le migliori tecnologie per la sorveglianza e la raccolta di informazioni\".. Vasilij Pavlovi\u010d Mi\u0161in (\"The Moon Programme That Faltered.\"), in Spaceflight. 33 (March 1991): 2-3 descrive come il programma lunare sovietico and\u00f2 in declino dopo le missioni Apollo.\nLe missioni furono tracciate dai radar di molte nazioni nel tragitto verso e dalla Luna.\nIn Australia, l'Honeysuckle Creek Tracking Station monitor\u00f2 le trasmissioni dall'Apollo, e in particolare:\nApollo 12.\nPaul Maley riport\u00f2 numerosi avvistamenti del modulo di comando di Apollo 12.\nAlcune parti di Surveyor 3, che atterr\u00f2 sulla Luna nell'aprile 1967, furono riportate sulla Terra da Apollo 12. \u00c8 stato determinato che queste parti sono state esposte all'ambiente lunare.\nApollo 13.\nIl calendario del Chabot Observatory riporta il tracciamento ottico delle fasi finali della missione Apollo 13, il 17 aprile 1970:\nApollo 14.\nElaine Halbedel, del Corralitos Observatory, fotograf\u00f2 l'Apollo 14.\nApollo 15.\nLa mattina del 1\u00ba agosto 1971, Paul Wilson e Richard T. Knadle Jr. ricevettero trasmissioni radio dal modulo di comando in orbita lunare. In un articolo per la rivista \"QST\" dettagliarono il loro lavoro, con fotografie.\nApollo 16.\nIl Jewett Observatory della Washington State University riport\u00f2 avvistamenti dell'Apollo 16.\nIl Honeysuckle Creek segu\u00ec l'Apollo 16 e registr\u00f2 le trasmissioni audio dell'atterraggio.\nAlmeno due differenti radioamatori, W4HHK e K2RIW, riportarono la ricezione di segnali dell'Apollo 16, con attrezzature amatoriali.\nIl Bochum Sternwarte, in Germania, segu\u00ec gli astronauti e intercett\u00f2 le trasmissioni TV dall'Apollo 16. Il segnale TV fu poi convertito in standard PAL bianco e nero e registrato su un nastro da 2\" tramite il loro registratore a quattro canali. La trasmissione proviene solo dagli astronauti e non contiene alcuna voce da Houston (il segnale infatti \u00e8 stato ricevuto solo dalla Luna). I nastri sono conservati in sito.\nApollo 17.\nSven Grahn ha descritto parecchi rilevamenti amatoriali di Apollo 17.\nProgetti futuri che potranno generare ulteriori prove.\nQuando saranno costruiti nuovi mezzi di ricerca come sonde orbitanti e telescopi, sorger\u00e0 naturalmente la questione se potranno vedere i manufatti dell'Apollo rimasti sulla Luna."}
{"id": "2382792", "revid": "228587", "url": "https://it.wikipedia.org/wiki?curid=2382792", "title": "Pentheus", "text": "Il Pentheus (\"P\u00e8nteo\") \u00e8 una \"fabula cothurnata\" del tragediografo latino Marco Pacuvio (circa 220-130 a.C.) di cui restano oggi solo alcuni frammenti. Realizzata a partire da uno sconosciuto originale greco non pervenuto ad oggi, l'opera trattava la storia del re di Tebe Penteo; il medesimo episodio \u00e8 oggetto anche delle \"Baccanti\" del tragediografo greco Euripide, la cui trama \u00e8 tuttavia profondamente diversa da quella dell'opera di Pacuvio. Penteo si oppone alla diffusione del culto del dio Dioniso nelle terre da lui governate, ma, reso folle dalla punizione divina, viene infine sbranato dalle madre e dalle Menadi."}
{"id": "2382801", "revid": "36426", "url": "https://it.wikipedia.org/wiki?curid=2382801", "title": "Cubisti", "text": ""}
{"id": "2382804", "revid": "1982", "url": "https://it.wikipedia.org/wiki?curid=2382804", "title": "Carbon coke", "text": ""}
{"id": "2382805", "revid": "1387630", "url": "https://it.wikipedia.org/wiki?curid=2382805", "title": "Sabbiatura criogenica", "text": ""}
{"id": "2382810", "revid": "729019", "url": "https://it.wikipedia.org/wiki?curid=2382810", "title": "Taenia coli", "text": "Nell'anatomia umana le taenia coli sono piccole parti di tessuto muscolare liscio.\nAnatomia.\nSi tratta di tre parti longitudinali che si ritrovano lungo le parti del colon: colon ascendente, colon trasversale, colon discendente e colon sigmoideo."}
{"id": "2382811", "revid": "916580", "url": "https://it.wikipedia.org/wiki?curid=2382811", "title": "Distributed File System (Microsoft)", "text": "Il Distributed File System (in acronimo DFS o Dfs), in italiano \"file system\" distribuito, \u00e8 una tecnologia di Microsoft che permette di raggruppare in un'unica struttura logica di directory pi\u00f9 cartelle situate fisicamente su file server diversi. L'utente che accede alla rete utilizzando il protocollo SMB, vedr\u00e0 cartelle e file come se fossero su un unico server, anche se fisicamente saranno contenuti in server diversi, situati anche in punti distanti tra loro. \u00c8 inoltre possibile memorizzare copie multiple di un singolo file, e il servizio provveder\u00e0 a scegliere in modo ottimale il server a cui inoltrare la richiesta.\nLa tecnologia DFS \u00e8 disponibile solamente sui sistemi operativi server della Microsoft quali ad esempio Windows Server 2003. I sistemi operativi client quali Windows 98, XP, Vista o Linux, possono solamente accedere ad una struttura DFS, ma non possono entrare a farne parte con le proprie cartelle locali.\n\u00c8 incompatibile con il file system DCE/DFS di IBM, quasi omonimo ma il cui sviluppo si \u00e8 interrotto nel 2005.\nPanoramica.\nIl componente server DFS \u00e8 stato introdotto con la denominazione \"DFS 4.1\" come add-on nel sistema operativo Windows NT 4.0, ed \u00e8 stato incluso come componente standard in tutte le\nversioni successive dei sistemi operativi di classe server, a partire da Windows 2000 Server. Il supporto client del DFS \u00e8 stato introdotto dalla Microsoft a partire da Windows 4.0 Workstation.\nUna struttura DFS pu\u00f2 essere creata solamente con un sistema operativo Microsoft di classe server; i sistemi operativi di classe Enterprise e Datacenter di Microsoft possono ospitare pi\u00f9 di una struttura DFS sullo stesso server.\nEsistono due modalit\u00e0 di attivazione di DFS su un server:\nLa struttura DFS (o le strutture, nel caso di S.O. Enterprise o Datacenter) devono essere ospitate su un controller di dominio per garantire la coerenza nel recupero dei dati all'interno della rete. Tutte le informazioni sulla struttura DFS sono replicate all'interno della rete tramite il \"File Replication Service\" (FRS) di Microsoft.\nA partire dal sistema operativo Microsoft Windows Server 2003 \"release\" R2, sono state apportati alcuni miglioramenti a DFS, ad esempio:\nVantaggi.\nI vantaggi di questa tecnologia sono molteplici:"}
{"id": "2382813", "revid": "2039709", "url": "https://it.wikipedia.org/wiki?curid=2382813", "title": "Mrauk U", "text": "Mrauk U \u00e8 un importante sito archeologico birmano localizzato nel nord dello Stato di Rakhine. Il sito si trova sulla riva sinistra del fiume Kaladan ed \u00e8 circondato da colline sia a nord che a sud.\nNel 1431, il re Min Saw Mon fond\u00f2 Mrauk U e ne fece la capitale dell'ultimo regno Arakanese indipendente: il Regno di Mrauk U. La citt\u00e0 arriv\u00f2 a raggiungere una popolazione complessiva di circa 120.000 abitanti a met\u00e0 del XVI secolo."}
{"id": "2382815", "revid": "22356", "url": "https://it.wikipedia.org/wiki?curid=2382815", "title": "Protosagitta", "text": ""}
{"id": "2382820", "revid": "287204", "url": "https://it.wikipedia.org/wiki?curid=2382820", "title": "Erico di Auxerre", "text": "Allievo di Lupo di Ferri\u00e8res ed anch'egli maestro nella Scuola dell'Abbazia di San Germano d'Auxerre, fu anche educatore di figure di rilievo della successiva generazione, quali Hucbald di Reims e Remigio di Auxerre. Fu discepolo di Giovanni Scoto Eriugena per la sua formazione filosofica. Si pu\u00f2 notare quindi un filo di continuit\u00e0 nell'educazione carolingia. Heiric occupa un posto importante nella storia dei testi classici. Pubblic\u00f2 raccolte di estratti da Valerio Massimo e Svetonio. Egli \u00e8 stato anche il primo ad aver usato gli estratti di Petronio che circolavano in un volume, ora a Berna (357, scritto circa nell'870) e gli va attribuita una raccolta di testi rari, sopravvissuta in un codice scritto ad Auxerre negli anni dall'860 all'862 e da lui stesso postillato.\nAlla direzione di Heiric sono attribuite le glosse alle \"Categoriae decem\", influenzate dall'opera di Eriugena. "}
{"id": "2382823", "revid": "729019", "url": "https://it.wikipedia.org/wiki?curid=2382823", "title": "Llwyd ap Cil Coed", "text": "Nella mitologia gallese Llwyd ap Cil Coed \u00e8 un amico di Gwawl ap Clud.\nNel \"Terzo Ramo del Maginogion\" Llwyd decide di vendicare l'offesa fatta da Pwyll verso il suo amico Gwawl devastando il regno di Dyfed. In seguito. tramite una coppa incantata. imprigiona in una fortezza magica Pryderi e Rhiannon, vedova di Pwyll e madre di Pryderi. Llwyd li imprigiona e fa portare a Rhiannon i gioghi dei suoi cavalli, mentre a Pryderi i martelli dell'entrata.\nSolo Manawydan, nuovo marito di Rhiannon, e Cifga, moglie di Pryderi, restano in Dyfed. Tentano di piantare il grano, ma il raccolto \u00e8 distrutto dai topi. Manawydan scaccia gli animali, ma ne cattura uno grasso e lento e decide di impiccarlo per furto. Un chierico, un prete e un vescovo uno alla volta vengono da Manawydan per chiedere di salvare il topo, ma Manawydan rifiuta finch\u00e9 il vescovo accetta di togliere l'incantesimo dal Dyfed. Il vescovo poi si rivela essere Llwyd che spiega che i topi sono in realt\u00e0 i suoi servitori trasformati per magia. Il topo catturato \u00e8 sua moglie incita Gwenaby, ma Manawydan rifiuta di liberarla fino a quando Llwyd rilascia Rhiannon e Pryderi e s'impegna a non vendicarsi. "}
{"id": "2382828", "revid": "767487", "url": "https://it.wikipedia.org/wiki?curid=2382828", "title": "Gwawl fab Clud", "text": "Nella mitologia gallese Gwawl fab Clud (\"Gwawl figlio di Clud\") \u00e8 il promesso sposo di Rhiannon. Lei per\u00f2 vuole sposare Pwyll e lo aiuta a sconfiggerlo.\nGwawl \u00e8 citato nel \"Primo Ramo del Maginogion\". Il suo amico Llwyd ap Cil Coed si vendica dell'affronto facendo insterilire il regno di Dyfed, poi facendo scomparire Pryderi e Rhiannon, e infine devastando il raccolto di Manawydan.\nNulla si sa di suo padre Clud."}
{"id": "2382829", "revid": "436907", "url": "https://it.wikipedia.org/wiki?curid=2382829", "title": "Gwenaby", "text": "Nella mitologia gallese Gwenaby \u00e8 la moglie di Llwyd ap Cil Coed.\nNel \"Terzo Ramo del Mabinogion\" il regno di Dyfed diventa una terra sterile. Pryderi, re di Dyfed, e sua madre Rhiannon scompaiono per un incantesimo. Manawydan, secondo marito di Rhiannon, semina il grano ma il raccolto viene rovinato da un gran numero di topi. Manawydan ne cattura uno grasso e lento. Lo giudica colpevole di furto e lo condanna all'impiccagione. Un chierico, un prete e un vescovo tentano di salvarlo, ma Manawydan pretende che la maledizione sia allontanata. Il vescovo accetta e rivela di essere Llwyd. Il topo \u00e8 sua moglie Gwenaby, incinta. Llwyd ha trasformato lei e le sue servitrici in roditori per vendicare l'affronto di Rhiannon verso il suo amico Gwawl."}
{"id": "2382831", "revid": "767487", "url": "https://it.wikipedia.org/wiki?curid=2382831", "title": "K\u00e1roly Gelei", "text": "Biografia.\n\u00c8 figlio di J\u00f3zsef Gelei, portiere della Nazionale di calcio dell'Ungheria e della Nazionale olimpica con la quale vinse l'oro olimpico nell'edizione 1964.\nCarriera nel calcio a 5.\nUtilizzato nel ruolo di portiere, ha come massimo riconoscimento in carriera la partecipazione con la Nazionale di calcio a 5 dell'Ungheria al FIFA Futsal World Championship 1989 dove la nazionale ungherese \u00e8 giunta al secondo turno, rimanendo poi fuori dalle semifinali nel girone con nel girone con Olanda, Belgio e Italia. Gelei \u00e8 stato il portiere titolare di tutti e sei gli incontri disputati dalla nazionale magiara al mondiale."}
{"id": "2382835", "revid": "1718925", "url": "https://it.wikipedia.org/wiki?curid=2382835", "title": "Scabbia", "text": "La scabbia \u00e8 una malattia contagiosa della pelle. Si verifica tra gli esseri umani e in altri animali. \u00c8 stata classificata dalla Organizzazione Mondiale della Sanit\u00e0 come una patologia legata all'acqua. \u00c8 causata, principalmente, dall'acaro \"Sarcoptes scabiei\", un parassita molto piccolo e di solito non direttamente visibile, che si inocula sotto la pelle del soggetto colpito provocando un intenso prurito allergico. L'infestazione negli animali causata da specie di acari simili viene chiamata \"rogna sarcoptica\".\nLa malattia pu\u00f2 essere trasmessa da oggetti, ma pi\u00f9 spesso dal contatto diretto pelle-pelle, con un elevato rischio dopo un contatto prolungato. L'infestazione iniziale richiede da quattro a sei settimane per diventare sintomatica. Poich\u00e9 si riscontrano sintomi allergici, oltre al ritardo nella presentazione si ha anche un significativo ritardo nel sollievo dopo che i parassiti sono stati sradicati. La scabbia crostosa, precedentemente conosciuta come scabbia norvegese, \u00e8 una forma pi\u00f9 grave d'infezione spesso associata alla immunosoppressione.\nStoria.\nLa scabbia \u00e8 una malattia antica. Grazie a studi archeologici sull'Antico Egitto si pensa che sia stata scoperta pi\u00f9 di 2.500 anni fa. Si ritiene che il primo riferimento sulla scabbia sia nella Bibbia (Levitico, terzo libro di Mos\u00e8) circa 1200 a.C. In seguito nel IV secolo a.C. il filosofo greco Aristotele parla di \"acari\" che \"fuggono da piccoli brufoli se sono punti\". Tuttavia il nome \"scabbia\" si deve al medico romano Celso che ne descrisse le caratteristiche.\nMolti sono gli autori antichi che ne hanno descritto le manifestazioni, fra cui il medico arabo Abu el Hasan Ahmed el Tabari nel 970 e qualche anno dopo Ildegarda di Bingen e il medico moro Ibn Zuhr.\nL'eziologia \u00e8 stata descritta per la prima volta in una lettera da Giovanni Cosimo Bonomo e Diacinto Cestoni nel 1687, quindi non in un documento ufficiale. Per una pubblicazione medica al riguardo si dovette aspettare sino al 1868.\nEpidemiologia.\nLa scabbia \u00e8 una delle tre malattie della pelle pi\u00f9 comuni nei bambini, insieme alla tinea e alla piodermite. Gli acari sono distribuiti in tutto il mondo e allo stesso modo colpiscono tutte le et\u00e0, le etnie e le classi socio-economiche nei climi diversi. La scabbia si riscontra pi\u00f9 frequentemente nelle aree affollate in condizione di vita non igieniche. A livello mondiale a partire dal 2009 si stima che si verifichino 300 milioni di casi di scabbia ogni anno, anche se questo dato \u00e8 molto discusso. Si stima che dall'1 al 10% della popolazione mondiale sia infestata dalla scabbia, ma in alcune popolazioni il tasso di infezione pu\u00f2 raggiungere il 50-80%.\nIn Italia il numero dei casi \u00e8 in aumento: si \u00e8 infatti passati dai 2.000/3.500 casi degli anni 1989-2000 ai pi\u00f9 di 5.700 del 2003. In Egitto l'incidenza \u00e8 del 1,1%; pi\u00f9 colpiti sono i bambini minori di 10 anni. In Danimarca dal 1900 al 1975 sono stati segnalati pi\u00f9 di 850.000 casi, mostrando un'incidenza maggiore nel sesso femminile.\nEziologia.\nLa malattia \u00e8 causata da diverse specie di acari, specialmente dall'acaro di sesso femminile della scabbia (\"Sarcoptes scabiei\"). La trasmissione avviene tramite contatto diretto da persone o animali domestici gi\u00e0 infetti. La femmina scava dei cunicoli nell'epidermide in cui depone ogni giorno 1-3 uova, morendo dopo 1-2 mesi; alla nascita dei nuovi acari, questi creano a loro volta dei cunicoli. Si afferma che vi sia un'infezione quando si mostrano 10-15 femmine e nei casi peggiori si pu\u00f2 assistere anche alla presenza di migliaia di esemplari. Di tutte le uova depositate si stima che solo l'1% o meno diventi adulto.\nSegni e sintomi.\nI sintomi caratteristici di una infestazione da scabbia sono prurito intenso e cunicoli cutanei. Le tracce dei cunicoli sono spesso lineari, al punto che bastano spesso quattro o pi\u00f9 chiare linee per la diagnosi della malattia.\nEruzione cutanea.\nLe tane superficiali della scabbia di solito si verificano nelle zone delle mani, dei piedi, dei polsi, dei gomiti, della schiena, dei glutei e dei genitali esterni. Tranne che nei neonati e negli immunodepressi, l'infezione in genere non si verifica nella pelle del viso o sul cuoio capelluto. I cunicoli sono creati dallo scavo dell'acaro adulto nell'epidermide.\nNella maggior parte delle persone i cunicoli scavati dagli acari appaiono di forma lineare oppure a S, spesso accompagnate da quello che appaiono come file di piccole punture di insetti. Questi segni si trovano spesso nelle fessure del corpo, come ad esempio tra le dita delle mani e dei piedi, intorno alla zona genitale e sotto la mammella delle donne.\nI sintomi compaiono tipicamente da due a sei settimane dopo l'infestazione per gli individui che mai erano stati esposti alla scabbia. Per coloro che avevano precedentemente contratto la scabbia, i sintomi possono comparire entro alcuni giorni dopo l'infestazione. Tuttavia non \u00e8 impossibile che i sintomi inizino a comparire dopo diversi mesi o anni. La formazione di bolle e pustole sui palmi delle mani e sulle piante dei piedi \u00e8 un sintomo caratteristici della scabbia nei bambini.\nLa scabbia crostosa.\nLa scabbia crostosa, precedentemente chiamata scabbia norvegese, \u00e8 la forma pi\u00f9 grave e si mostra nei soggetti anziani o con deficit immunologici, come quelli che presentano l'AIDS, il cancro o sono in cura con farmaci immunosoppressori. In questi casi si manifestano anche alopecia, eosinofilia e interessamento delle unghie. Il paziente diventa cos\u00ec un terreno di coltura pi\u00f9 fertile per gli acari che si diffondono sul corpo dell'ospite, tranne che sul viso. Chi soffre di scabbia crostosa presenta eruzioni cutanee squamose, prurito lieve e croste di spessore della pelle che contengono migliaia di acari.\nDiagnosi.\nNelle aree geografiche in cui \u00e8 comune la scabbia pu\u00f2 essere diagnosticata clinicamente quando il prurito diffuso si presenta insieme a lesioni in due punti caratteristici o vi \u00e8 prurito di un altro membro della famiglia.\nIl segno classico della scabbia sono le tane degli acari scavate all'interno della pelle. Per rilevare la tana la zona sospetta viene strofinata con l'inchiostro di una penna stilografica o con una soluzione di tetraciclina per uso topico, che si illumina sotto una luce speciale. La macchia sulla pelle viene poi cancellata con un tampone imbevuto di alcol. Se la persona \u00e8 infestata con la scabbia, la forma caratteristica a zig-zag o a S della tana appare attraverso la pelle. Tuttavia l'affidabilit\u00e0 di questo test \u00e8 bassa in quanto le tane sono scarse e possono essere oscurate da graffi. La diagnosi viene fatta dopo aver trovato sia gli acari della scabbia o le loro uova sia i pellet fecali.\nDiagnosi differenziale.\nI sintomi dell'infestazione da scabbia possono essere confusi con altre patologie della pelle tra cui dermatite, sifilide, varie sindromi correlate all'orticaria, reazioni allergiche, e all'infezione di altri ectoparassiti come i pidocchi e le pulci.\nTrattamento.\nSi dispone di un certo numero di farmaci che risultano efficaci contro la scabbia. Tuttavia il trattamento deve spesso coinvolgere tutta la famiglia o la comunit\u00e0 di appartenenza per prevenire una nuova infezione. Tra i farmaci utilizzabili per lenire il prurito vi sono gli antistaminici.\nPermetrina.\nLa permetrina \u00e8 il farmaco pi\u00f9 efficace per la scabbia e costituisce il trattamento di scelta. Si applica dal collo in gi\u00f9, solitamente prima di coricarsi, per essere poi lasciata per circa 8-14 ore. Una applicazione \u00e8 di norma sufficiente per le infestazioni lievi. Nei casi moderati o gravi viene applicata un'ulteriore dose da 7 a 14 giorni dopo la prima. La permetrina provoca una leggera irritazione della pelle, ma la sensazione \u00e8 tollerabile. Questo farmaco \u00e8 il pi\u00f9 costoso tra i trattamenti topici.\nIvermectina.\nL'ivermectina \u00e8 un farmaco a somministrazione orale la cui efficacia nel curare la scabbia, spesso in un'unica dose, \u00e8 stata dimostrata da numerosi studi clinici. \u00c8 il trattamento di scelta per scabbia crostosa, spesso in combinazione con un agente topico. L'ivermectina non \u00e8 stata testata sui bambini e pertanto non \u00e8 raccomandato al di sotto dei sei anni di et\u00e0.\nPreparazioni topiche di ivermectina si sono dimostrate essere efficaci per la scabbia negli adulti. Inoltre risultano interessanti per via del loro basso costo, per la facilit\u00e0 di preparazione e per la bassa tossicit\u00e0. Sono inoltre utili anche per la rogna sarcoptica, l'analogo, in ambito veterinario, della scabbia umana.\nAltri.\nAltri trattamenti prevedono l'uso del lindano, del benzile benzoato, del crotamitone, del malathion e di preparazioni di zolfo. Il lindano \u00e8 efficace, tuttavia vi sono alcune preoccupazioni per una sua potenziale neurotossicit\u00e0 che ne hanno limitato la sua disponibilit\u00e0 in molti paesi; \u00e8 stato approvato negli Stati Uniti per l'uso come trattamento di seconda linea. Unguenti a base di zolfo o di benzoato di benzile sono spesso utilizzati nei paesi in via di sviluppo a causa del loro basso costo. Le soluzioni al 10% di zolfo hanno dimostrato di essere efficaci e vengono tipicamente utilizzati per almeno una settimana. In studi limitati il crotamitone \u00e8 stato trovato essere meno efficace della permetrina. Tuttavia nei bambini viene spesso raccomandato l'uso di crotamitone o di un preparato di zolfo al posto della permetrina, a causa delle preoccupazioni riguardo al suo assorbimento cutaneo.\nProfilassi domestica.\nL'acaro della scabbia \u00e8 un parassita e lontano dalle nostre squame vive al massimo per 2-3 giorni.\nSemplici e mirate le indicazioni:\nPrognosi.\nA seconda dalla gravit\u00e0 della forma, a volte basta la cura dell'igiene per terminare gli effetti della malattia in pochi mesi. Se invece non \u00e8 trattata ed \u00e8 una forma grave pu\u00f2 persistere per decenni.\nPrevenzione.\nProgrammi di trattamento di massa che utilizzano permetrina topica o ivermectina a somministrazione orale si sono dimostrati efficaci nel ridurre la prevalenza della scabbia in alcune popolazioni. Non esiste un vaccino disponibile. \u00c8 fortemente consigliato il trattamento simultaneo di tutte le persone con cui si hanno avuto contatti stretti, anche se esse non mostrano sintomi di infestazione. L'infestazione asintomatica \u00e8 relativamente comune. I vari oggetti della vita quotidiana rappresentano un basso rischio di trasmissione, con l'eccezione del caso della scabbia crostosa, quindi la pulizia \u00e8 di poca importanza. Invece i locali utilizzati da persone con scabbia crostosa richiedono una pulizia accurata."}
{"id": "2382841", "revid": "228587", "url": "https://it.wikipedia.org/wiki?curid=2382841", "title": "Simon Sechter", "text": "Biografia.\nSechter nacque in Boemia, allora parte dell'Impero austriaco, e si trasfer\u00ec a Vienna nel 1804, succedendo a Jan V\u00e1clav Vo\u0159\u00ed\u0161ek come organista di Corte nel 1824. Nel 1810 inizi\u00f2 ad insegnare pianoforte e canto all'Accademia degli studenti ciechi. Nel 1828 Franz Schubert prese delle lezioni di contrappunto da lui. Nel 1851 Sechter venne nominato professore di composizione all'Universit\u00e4t f\u00fcr Musik und darstellende Kunst Wien. Negli ultimi anni della sua vita, a seguito della sua grande generosit\u00e0, fin\u00ec col ridursi in miseria e mor\u00ec nella pi\u00f9 assoluta indigenza. Il suo posto venne preso da Anton Bruckner, uno dei suoi allievi, che bas\u00f2 il suo insegnamento sui metodi del suo maestro.\nAltri allievi di Sechter, divenuti poi famosi, comprendono il compositore Henri Vieuxtemps, il direttore d'orchestra Franz Lachner, l'insegnante Eduard Marxsen (che ebbe come allievo Johannes Brahms a cui diede lezioni di pianoforte e contrappunto), i compositori Johann Nepomuk Fuchs, Gustav Nottebohm, Christian Louis Heinrich K\u00f6hler, Carl Umlauf, il direttore K\u00e9ler B\u00e9la ed i pianisti e compositori Sigismond Thalberg e Adolf von Henselt, solo per citare i pi\u00f9 famosi.\nSechter aveva dei metodi di insegnamento molto restrittivi. Ad esempio, viet\u00f2 a Bruckner di comporre musica mentre studiava contrappunto con lui. Lo studioso Robert Simpson credeva che \"Sechter provoc\u00f2 inconsapevolmente l'originalit\u00e0 di Bruckner, insistendo per la sua soppressione per il livello che non poteva essere contenuto.\" Sechter continu\u00f2 ad insegnare a Bruckner, in forma epistolare, dal 1855 al 1861 e lo consider\u00f2 il suo pupillo. Dopo che Bruckner si fu diplomato, Sechter scrisse una fuga dedicata ad lui.\nNel trattato, in tre volumi, sui principi della composizione, \"Die Grunds\u00e4tze der musikalischen Komposition\", Sechter scrisse delle teorie che influenzarono teorici musicali delle seguenti generazioni. Una delle teorie di Sechter derivava dalle teorie di Jean-Philippe Rameau, sul \"basso fondamentale\", sempre diatonico anche se esteriormente altamente cromatico. Gli storici della musica associano fortemente Sechter alla concezione \"viennese\" della teoria del \"basso fondamentale\". Sechter fu un sostenitore inflessibile dell'intonazione naturale.\nCarl C. M\u00fcller scrisse un adattamento dell'opera di Sechter \"Die richtige Folge der Grundharmonien\" denominato \"The Correct Order of Fundamental Harmonies: A Treatise on Fundamental Basses, and their Inversions and Substitutes\" (Wm. A. Pond, 1871; G. Schirmer, 1898).\nSechter fu anche un compositore, e in questo ambito \u00e8 noto per aver scritto circa 5.000 fughe (prov\u00f2 a comporre una fuga al giorno), ma scrisse anche messe e oratori. Scrisse anche opere quali \"Das Testament des Magiers\" (1842), \"Ezzeline, die ungl\u00fcckliche Gegangene aus Deli-Katesse\" (1843), \"Ali Hitsch-Hatsch\" (1844), \"Melusine\" (1851) e \"Des M\u00fcllers Ring\" (?). Egli pu\u00f2 essere considerato il pi\u00f9 prolifico dei compositori, avendo superato in numero di composizioni Georg Philipp Telemann."}
{"id": "2382845", "revid": "226458", "url": "https://it.wikipedia.org/wiki?curid=2382845", "title": "Gronw Pebr", "text": "Nella mitologia gallese Gronw Pebr, signore di Penllyn, \u00e8 l'amante di Blodeuwedd e l'assassino di suo marito Lleu Llaw Gyffes.\nNel \"Quarto Ramo del Mabinogion\" Gronw diventa l'amante di Blodeuwedd e insieme decidono di uccidere Lleu. Blodeuwedd si fa dire da Lleu le particolari condizioni in cui pu\u00f2 morire: con un piede su un cavallo e uno su una capra, sotto una tettoia e trafitto da una lancia forgiata per un anno solo durante le messe domenicali. Blodeuwedd informa Gronw che comincia a lavorare la lancia. Dopo un anno Blodeuwedd convince Lleu a mostrarle quelle particolari condizioni, mentre Gronw assiste di nascosto. Gronw scaglia la lancia, ma Lleu si trasforma in un'aquila ferita e vola via. Gronw e Blodeuwedd assumono il potere sul Dyfed. Gwydion, zio di Lleu, si mette alla sua ricerca e, seguendo un maiale, lo trova posato su una quercia. Lo fa scendere, lo fa tornare umano e con l'aiuto di Math fab Mathonwy lo guarisce. Lleu si vendica costringendo Gronw ad assumere la sua posizione quando \u00e8 stato colpito. A Gronw viene concesso di mettere una pietra tra lui e Lleu per difenderlo dalla lancia. Ma Lleu scagliando la lancia rompe la pietra e uccide Gronw. Gwydion trasforma Blodeuwedd in una civetta."}
{"id": "2382847", "revid": "1124164", "url": "https://it.wikipedia.org/wiki?curid=2382847", "title": "Addolorata (Martinengo)", "text": "L'Addolorata \u00e8 la quindicesima e ultima delle \"casse\" che vengono portate a spalla durante la processione del Venerd\u00ec santo che si svolge a Savona ogni due anni, negli anni pari.\nCaratteristiche.\nSi tratta di una scultura lignea opera di Filippo Martinengo risalente alla fine del XVIII secolo, conservata nella chiesa di Santa Rita. Misura m. 1,80 x 1,60 x 1,45 ed \u00e8 portata da otto portatori. La figura centrale della Vergine con le braccia allargate, lo sguardo rivolto al cielo e il cuore trafitto da sette spade, esprime un'intensa drammaticit\u00e0 accompagnata da quattro angeli piangenti. Questi ultimi sono opera del (2005) di artigiani della Val Gardena, essendo stati trafugati gli originali nel 2001."}
{"id": "2382849", "revid": "838137", "url": "https://it.wikipedia.org/wiki?curid=2382849", "title": "272", "text": ""}
{"id": "2382851", "revid": "729019", "url": "https://it.wikipedia.org/wiki?curid=2382851", "title": "Comes tractus Argentoratensis", "text": "Il comes tractus Argentoratensis era il comandante di truppe di comitatensi della diocesi delle Gallie, lungo il tratto di \"limes\" attorno alla fortezza legionaria di \"Argentoratae\", nell'ambito dell'armata imperiale costituita dal \"Numerus intra Gallias\". Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" per quelle di cavalleria.\nElenco unit\u00e0.\nNon sono specificate unit\u00e0 in questo tratto di confine. Si menziona solo che, il \"Comes\" in questione aveva disponeva le truppe lungo il \"Tractus Argentoratensis\", che potrebbero aver incluso tutte quelle sottoposte al controllo del \"Dux Germaniae primae\", di cui \"Argentoratae\" era la capitale."}
{"id": "2382852", "revid": "1543377", "url": "https://it.wikipedia.org/wiki?curid=2382852", "title": "S\u00e1ndor Olajos", "text": "Carriera.\nCome massimo riconoscimento in carriera vanta la partecipazione con la Nazionale di calcio a 5 dell'Ungheria al FIFA Futsal World Championship 1989 nel quale i magiari sono giunti al secondo turno, esclusi dalle semifinali al termine del girone con Paesi Bassi, Belgio e Italia. Nel torneo, Olajos ha segnato due reti contro l'Arabia Saudita, e subito tre cartellini gialli."}
{"id": "2382856", "revid": "123360449", "url": "https://it.wikipedia.org/wiki?curid=2382856", "title": "Nokia 3410", "text": "Il Nokia 3410 \u00e8 un telefono cellulare prodotto dal 2002 dall'azienda finlandese Nokia.\nDesign.\nIl Nokia 3410 \u00e8 compatto e per questo molto leggero. I bottoni in gomma di su e gi\u00f9 sono usati per spostarsi all'interno delle applicazioni. Il pulsante di accensione e spegnimento \u00e8 situato sopra il telefono.\nAnalogamente al 3310 ha la possibilit\u00e0 di cambiare la cover sia anteriore che posteriore."}
{"id": "2382857", "revid": "767487", "url": "https://it.wikipedia.org/wiki?curid=2382857", "title": "L\u00e1szl\u00f3 Zsad\u00e1nyi", "text": "Carriera.\nUtilizzato nel ruolo di giocatore di movimento, vanta come massimo riconoscimento in carriera la partecipazione, con la Nazionale di calcio a 5 dell'Ungheria, al FIFA Futsal World Championship 1989 nel quale la nazionale ungherese \u00e8 giunta al secondo turno, esclusa dalle semifinali al termine del girone con Paesi Bassi, Belgio e Italia. Zsad\u00e1nyi \u00e8 stato il miglior marcatore della manifestazione realizzando sette reti."}
{"id": "2382872", "revid": "1704827", "url": "https://it.wikipedia.org/wiki?curid=2382872", "title": "Spidercam", "text": "La Spidercam o Spydercam \u00e8 un sistema che permette ad una telecamera o macchina da presa di muoversi verticalmente e, in contemporanea, orizzontalmente, sopra una predeterminata area. Il nome \"Spidercam\" \u00e8 un marchio registrato.\nCaratteristiche tecniche.\nIl sistema opera con quattro argani motorizzati posizionati ad ognuno dei quattro angoli alla base dell'area rettangolare coperta, ognuno connesso tramite cavi in kevlar ad una testa stabilizzata giroscopicamente su cui viene fissata la videocamera. Controllando indipendentemente la lunghezza dei cavi il sistema consente alla camera di muoversi in ogni posizione, in uno spazio tridimensionale.\nIl sistema di \"pilotaggio\" \u00e8 controllato da un software che invia i comandi ai quattro motori tramite connessioni a fibra ottica e due dei quattro cavi in Kevlar trasportano essi stessi, tramite ulteriori fibre ottiche, sia i comandi di brandeggio e movimento della testa remota (pan, tilt), sia i comandi sull'obiettivo della telecamera (fuoco, zoom e iris), nonch\u00e9 permettono il trasporto dei segnali dati e video in alta definizione della camera stessa fino alla postazione di controllo e quindi, tipicamente, alla regia.\nI sensori giroscopici integrati nella testa remota permettono di stabilizzare la telecamera durante i movimenti. Con le sue capacit\u00e0 di movimento, che possono portare la telecamera, talvolta molto velocemente, fino al livello del terreno di gioco, offre delle inquadrature molto spettacolari e trasporta chi guarda la partita a pochi passi dai giocatori in campo.\nUtilizzo.\nViene usata tipicamente per riprese su ambienti sportivi di ampio respiro come stadi di calcio, di tennis o di nuoto, in modo particolare nell'occasione di eventi importanti come match di finale, campionati mondiali o giochi olimpici.\nIl suo utilizzo avviene anche nella produzione cinematografica nonch\u00e9 per riprese cine-televisive in eventi spesso esclusivi, come grandi concerti musicali e grandi spettacoli.\nIn Italia.\nIn Italia \u00e8 stata usata da Sky Sport in particolari match calcistici, come avvenuto nelle \"classiche\", in alcuni derby milanesi o romani del campionato italiano e nella partita finale della Uefa Champions League di Roma 2009.\nTra gli stadi dove \u00e8 stata usata vi sono:\nLa Spidercam \u00e8 stata adottata, per la prima volta in uno studio televisivo, precisamente nell'area esterna alla famosa \"casa\", nell'edizione numero 9 del \"Grande Fratello\" il 20 aprile 2009 e successivamente dal programma \"Il pi\u00f9 grande spettacolo dopo il weekend\" di Fiorello, su Rai 1. Viene utilizzata anche per riprendere i programmi televisivi registrati all'Arena di Verona.\nPer la prima volta viene usata in un teatro, per il Festival di Sanremo 2018.\nSuccessivamente l\u2019utilizzo della Spidercam/Spydercam \u00e8 tuttora adottato dal serale dalla trasmissione televisiva Amici di Maria De Filippi"}
{"id": "2382874", "revid": "1106276", "url": "https://it.wikipedia.org/wiki?curid=2382874", "title": "Alessandro Moissi", "text": "Biografia.\nAlessandro Moissi, questo il suo nome italiano (all'anagrafe) fu il quinto figlio del ricco commerciante albanese Kostantin (il cognome albanese \u00e8 Moisiu) e della triestina di origini Arb\u00ebresh\u00eb\nAmalia di Rada; nacque a Trieste (all'epoca Austria-Ungheria) e divise la sua infanzia fra la citt\u00e0 della madre, per l'appunto Trieste, e Kavaj\u00eb, citt\u00e0 del padre. Per un periodo breve studi\u00f2 a Graz in Austria.\nA 19 anni, per\u00f2, si trasfer\u00ec a Vienna per studiare canto: ma dopo un anno il posto gli fu revocato. Si ciment\u00f2 allora col teatro, dove per\u00f2 - a causa del suo forte accento italiano - venne relegato a ruoli marginali.\nDurante una rappresentazione de \"Il tartufo\" di Moli\u00e8re fu notato, per il suo viso, da Josef Kainz, che interpretava il protagonista. Egli consigli\u00f2 al direttore del teatro, Paul Schlenther, di farlo perfezionare, definendolo \"l'attore del futuro\". Fu cos\u00ec che per due anni (1901-1903), Moissi si perfezion\u00f2 al Neue Deutsche Theater di Praga.\nSi trasfer\u00ec poi a Berlino, dove Max Reinhardt lo volle con s\u00e9 al Deutsches Theater. Ci volle tempo perch\u00e9 Moissi riuscisse ad affermarsi, ma Reinhardt insist\u00e9 su di lui, affidandogli ruoli importanti, nonostante la critica lo bersagliasse per il suo accento italiano.\nMa fu proprio il suo caratteristico accento straniero (che peraltro in precedenza gli aveva causato problemi) sia nella recitazione che nel canto, a colpire il pubblico: il poeta Franz Werfel lo definiva \"un mago\"; inoltre per Stefan Zweig la sua voce era musica, Klabund e Gerhart Hauptmann lo magnificarono, mentre lo stesso Franz Kafka scriveva di lui nel suo diario.\nIn breve divenne un'autentica star del palcoscenico, ed anche uno dei pi\u00f9 noti e pi\u00f9 pagati attori teatrali del suo tempo.\nNel 1914 part\u00ec volontario per la prima guerra mondiale nell'Esercito imperiale tedesco con il grado di sottufficiale. Il 16 settembre 1915 venne catturato nella zona di Calais e condotto nel campo di prigionia di Belle-Ile-en-Meer, isola francese al largo della costa della Bretagna. Qui s'ammal\u00f2 di tubercolosi e nell'estate 1916 ottenne il trasferimento ad Arosa in Svizzera. Pur essendo prigioniero di guerra, pot\u00e9 riprendere l\u2019attivit\u00e0 di attore e fu scritturato da Alfred Reucker, direttore dello Schauspielhaus di Zurigo, per la stagione 1916/1917. Nel gennaio 1917 si aggreg\u00f2 alla compagnia del Deutsches Theater diretta da Reinhardt. La prigionia termin\u00f2 a settembre. Nel 1918 si leg\u00f2 per qualche tempo alla Lega Spartachista.\nNel dopoguerra continu\u00f2 la sua carriera, per lo pi\u00f9 con lunghe tourn\u00e9e all'estero, tornando raramente a Berlino, dove il suo stile di recitazione era considerato antiquato ed inadatto alle nuove evoluzioni del teatro, all'espressionismo cos\u00ec come al teatro politico di Bertold Brecht ed Erwin Piscator.\nLasci\u00f2 definitivamente la Germania nel 1933 per trasferirsi in Austria. Si rec\u00f2 invece sempre, e con costanza, sia in Albania che in Italia, le rispettive patrie dei genitori.\nMor\u00ec a Vienna il 23 marzo 1935, in seguito all'aggravarsi della tubercolosi, dopo essere rientrato in Austria dall'Italia, dov'era stato in tourn\u00e9e e anche per provare una commedia scritta per lui da Luigi Pirandello e tradotta dall'amico Stefan Zweig, \"Non si sa come\". Sul letto di morte lo raggiunse l'offerta da Roma della cittadinanza italiana, mentre tempo prima era stato re Zog I di Albania ad offrire la cittadinanza albanese a Moissi, ma l'attore mor\u00ec prima di poter concludere l'iter.\n\u00c8 stato sepolto nel cimitero di Morcote, in Svizzera con il nome in italiano Alessandro Moissi.\nSi \u00e8 sposato due volte: la prima con l'attrice viennese Maria Urfus, assieme alla quale apr\u00ec a Berlino la \"Scuola di recitazione Maria Moissi\", e dalla quale ebbe una figlia, Beate, nata nel 1911 e deceduta nel 1998, regista teatrale; dopo il divorzio nel 1918 si \u00e8 sposato una seconda volta, nel 1919, con l'attrice Johanna Terwin. Dall'attrice Herta Hambach ha avuto un'altra figlia Bettina, nata nel 1923, divenuta a sua volta attrice. L'attore Gedeon Burkhard \u00e8 suo bisnipote.\nOggi l'universit\u00e0 di Durazzo ha il suo nome Universit\u00e0 Aleksand\u00ebr Moisiu.\nFilmografia.\nMoissi ha recitato anche in undici film muti ed in due col sonoro, tra il 1913 ed il 1935:"}
{"id": "2382877", "revid": "16758", "url": "https://it.wikipedia.org/wiki?curid=2382877", "title": "Alexander Moissi", "text": ""}
{"id": "2382879", "revid": "16758", "url": "https://it.wikipedia.org/wiki?curid=2382879", "title": "Aleksandr Moisiu", "text": ""}
{"id": "2382882", "revid": "767487", "url": "https://it.wikipedia.org/wiki?curid=2382882", "title": "Dr\u00e1vatam\u00e1si", "text": "Dr\u00e1vatam\u00e1si \u00e8 un comune dell'Ungheria di 370 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382885", "revid": "110157", "url": "https://it.wikipedia.org/wiki?curid=2382885", "title": "Ecseny", "text": "Ecseny \u00e8 un comune dell'Ungheria di 283 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382886", "revid": "838137", "url": "https://it.wikipedia.org/wiki?curid=2382886", "title": "248", "text": ""}
{"id": "2382888", "revid": "1543377", "url": "https://it.wikipedia.org/wiki?curid=2382888", "title": "Richard Wilkinson", "text": "Ha svolto attivit\u00e0 di ricerca nel campo della disuguaglianza sociale nella salute e dei determinanti sociali della salute. \u00c8 stato precedentemente professore di epidemiologia sociale presso l'Universit\u00e0 di Nottingham in Gran Bretagna. Scrisse un celebre articolo di due pagine nella rivista New Society pubblicato il 16 dicembre 1976, intitolato 'Dear David Ennals'.\nWilkinson ha scritto tre libri sulle relazioni fra le disuguaglianze di reddito e la salute: \"Unhealthy Societies: The Affliction of Inequality\", \"The Impact of Inequality: How to Make Sick Societies Healthier\" e \"The Spirit Level: Why More Equal Societies Almost Always Do Better\" (con Kate Pickett). Quest'ultimo libro esamina perch\u00e9 le societ\u00e0 con una distribuzione pi\u00f9 equa del reddito abbiano una migliore salute pubblica rispetto a quelle in cui il divario fra i gruppi pi\u00f9 ricchi e quelli pi\u00f9 poveri \u00e8 maggiore.\n\u00c8 stato intervistato nel documentario del 2011."}
{"id": "2382890", "revid": "110157", "url": "https://it.wikipedia.org/wiki?curid=2382890", "title": "Edde", "text": "Edde \u00e8 un comune dell'Ungheria di 248 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382894", "revid": "21880", "url": "https://it.wikipedia.org/wiki?curid=2382894", "title": "Darwinius", "text": ""}
{"id": "2382897", "revid": "767487", "url": "https://it.wikipedia.org/wiki?curid=2382897", "title": "Fels\u0151mocsol\u00e1d", "text": "Fels\u0151mocsol\u00e1d \u00e8 un comune dell'Ungheria di 559 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382899", "revid": "110157", "url": "https://it.wikipedia.org/wiki?curid=2382899", "title": "Fiad", "text": "Fiad \u00e8 un comune dell'Ungheria di 187 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382900", "revid": "767487", "url": "https://it.wikipedia.org/wiki?curid=2382900", "title": "F\u0151nyed", "text": "F\u0151nyed \u00e8 un comune dell'Ungheria di 94 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382905", "revid": "110157", "url": "https://it.wikipedia.org/wiki?curid=2382905", "title": "Fon\u00f3", "text": "Fon\u00f3 \u00e8 un comune dell'Ungheria di 359 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382906", "revid": "1543377", "url": "https://it.wikipedia.org/wiki?curid=2382906", "title": "Parlamento delle Due Sicilie", "text": "Il Parlamento delle Due Sicilie si insedi\u00f2 a Napoli due volte, nel 1820 e nel 1848.\nLa prima volta fu durante i moti di quell'anno, la seconda, a seguito dei moti rivoluzionari della \"Primavera dei popoli\", e dur\u00f2 fino a marzo del 1849.\nIl parlamento del 1820.\nDurante i moti del 1820-1821 un \"Parlamento delle due Sicilie\" fu istituito quando nel luglio 1820 re Ferdinando I concesse la Costituzione spagnola del 1812 con pochissime modifiche. Il primo ottobre iniziarono i lavori del nuovo parlamento napoletano eletto alla fine di agosto, nel quale prevalevano gli ideali borghesi diffusi nel decennio francese. Aveva sede nei locali del Monastero di San Sebastiano, nell'omonima via.\nA Palermo intanto il governo provvisorio siciliano chiese al governo rivoluzionario di Napoli il ripristino del Regno di Sicilia, seppur sempre a guida borbonica, e il riconoscimento del proprio parlamento (soppresso di fatto nel dicembre 1816), che torn\u00f2 a riunirsi il 16 luglio.\nIl generale napoletano Florestano Pepe, con l'accordo di Termini Imerese del 22 settembre, concesse ai siciliani la possibilit\u00e0 di eleggere una propria assemblea di deputati. \nFu inviata una delegazione dalla Sicilia a sostenere queste tesi, ma l'accordo non fu ratificato in ottobre dal neoeletto parlamento di Napoli. Il 19 marzo 1821 ci fu l'ultima seduta dell'assise, e Napoli il 23 marzo venne occupata dalle truppe austriache a sostegno dei Borbone, la costituzione venne \"sospesa\" e il parlamento chiuso.\nIl parlamento del 1848.\nLo statuto costituzionale.\nRe Ferdinando II di Borbone concesse una Costituzione del Regno delle Due Sicilie, con il Regio Decreto del 29 gennaio 1848, ispirandosi al modello francese, con il potere legislativo condiviso tra re e Parlamento. Ad aprile 1848 si tennero le elezioni per i deputati, cui non presero parte i siciliani, che dopo la rivolta popolare avevano costituito un regno autonomo con una propria costituzione.\nPresidenza.\nAlla presidenza venne acclamato il conte Domenico Capitelli, illustre avvocato ed emerito studioso giusnaturalista, originario di San Tammaro, comune della provincia di Caserta, ed eletto deputato al parlamento, con circa 10.000 voti avuti nelle province di Napoli e di Terra di Lavoro.\nStoria.\nIl 15 maggio a Napoli, il giorno successivo all'apertura della Camera, ci furono clamorose manifestazioni da parte dei deputati costituzionali (ed in particolare quelli repubblicani). Questi insistettero nella richiesta a re Ferdinando II di modificare parte della Costituzione su cui avrebbe dovuto giurare. Nella notte fra il 14 e 15 maggio, mentre i deputati tentavano le ultime negoziazioni col Re, iniziarono a sorgere delle barricate, una delle quali in via Toledo. \nI disordini per\u00f2 determinarono la reazione regia e quindi lo scioglimento della Camera da parte di Ferdinando II.\nUn deputato, Pasquale Stanislao Mancini, per stigmatizzare la reazione borbonica scrisse una famosa protesta, di cui furono cofirmatari altri 66 parlamentari, che recitava cos\u00ec:\nDopo i disordini si tennero comunque nuove elezioni il 15 giugno, ma la nuova Camera dopo la prima seduta d'insediamento il 10 luglio, fu rinviata diverse volte fino al 12 marzo 1849, quando Ferdinando II sciolse una seconda, e ultima volta l'assise, ristabilendo di fatto l'assolutismo regio fino al 1860.\nSede.\nIl parlamento ebbe sede nei Chiostri di Monteoliveto, cio\u00e8 negli edifici del monastero attiguo alla Chiesa di Sant'Anna dei Lombardi, dove mezzo secolo prima si era riunita la Giunta di Stato per i processi ai giacobini dopo la soppressione della Repubblica Napoletana del 1799.\nNel 1860.\nDurante la spedizione dei Mille, dopo la presa di Palermo da parte dei garibaldini, re Francesco II delle Due Sicilie con un decreto del 1\u00ba luglio 1860, richiam\u00f2 in vigore la costituzione del 1848. Nell'allegato al decreto era scritto che \"Il parlamento nazionale \u00e8 convocato in Napoli pel d\u00ec 10 settembre 1860. I collegi elettorali son convocati per procedere alla elezione de' Deputati il d\u00ec 19 Agosto\". Le elezioni furono rinviate poi al 26 dello stesso mese, con la Sicilia sotto un governo dittatoriale e l'Esercito meridionale gi\u00e0 in Calabria, e videro scarsa affluenza di candidati alle liste elettorali e di elettori alle urne.\nNon fu convocato perch\u00e9 il 6 settembre Francesco II lasci\u00f2 Napoli sul vapore \"Messaggero\" per rifugiarsi nella fortezza di Gaeta. L'indomani Garibaldi entr\u00f2 nella capitale."}
{"id": "2382907", "revid": "83531", "url": "https://it.wikipedia.org/wiki?curid=2382907", "title": "Shadow DN1", "text": "La Shadow DN1 fu una vettura di Formula 1, la prima prodotta dal costruttore statunitense. Fece il suo esordio nella 1973 con al volante Jackie Oliver e George Follmer, ma venne impiegata anche nella stagione successiva.\nSpecifiche tecniche.\nProgettata da Tony Southgate e Dave Wass, veniva spinta dal tradizionale motore Ford Cosworth DFV. Possedeva un cambio Hewland TL200, montato su una monoscocca in alluminio. In tutte le gare venne gommata dalla Goodyear.\nStagione 1973.\nLe vetture non poterono esordire nel primo appuntamento stagionale, in Brasile, in quanto non ancora pronte. Il debutto avvenne quindi in Sud Africa, con Jackie Oliver e George Follmer (che chiuse sesto). Nella gara seguente, in Spagna, Follmer conquist\u00f2 un terzo posto.\nNel restante corso della stagione la DN1 ottenne un solo altro piazzamento a punti, con Oliver, terzo in Canada. Dal Gran Premio di Spagna una terza vettura venne impiegata da Graham Hill col \"team\" privato Embassy Racing. Nel Gran Premio degli Usa il \"team\" ufficiale \"UOP Shadow Racing Team\" affid\u00f2 un'altra vettura a Brian Redman.\nStagione 1974.\nLa DN1 venne impiegata brevemente anche nella stagione 1974. Jean-Pierre Jarier vi corse i primi due gran premi senza vedere per\u00f2 la bandiera a scacchi.\nRisultati completi in Formula 1.\n() (il grassetto indica le pole position, il \"corsivo\" indica i giri veloci) "}
{"id": "2382909", "revid": "729019", "url": "https://it.wikipedia.org/wiki?curid=2382909", "title": "Gad\u00e1cs", "text": "Gad\u00e1cs \u00e8 un comune dell'Ungheria di 118 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382917", "revid": "1776051", "url": "https://it.wikipedia.org/wiki?curid=2382917", "title": "L\u00e1szl\u00f3 Qiriko", "text": "Carriera.\nUtilizzato nel ruolo di giocatore di movimento, vanta come massimo riconoscimento in carriera la partecipazione, con la Nazionale di calcio a 5 dell'Ungheria, al FIFA Futsal World Championship 1989 nel quale la selezione magiara \u00e8 giunta al secondo turno, esclusa dalle semifinali al termine del girone con Paesi Bassi, Belgio e Italia. Nel torneo, Qiriko ha realizzato due reti, contro Paesi Bassi e Arabia Saudita."}
{"id": "2382918", "revid": "767487", "url": "https://it.wikipedia.org/wiki?curid=2382918", "title": "Gad\u00e1ny", "text": "Gad\u00e1ny \u00e8 un comune dell'Ungheria di 347 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382920", "revid": "767487", "url": "https://it.wikipedia.org/wiki?curid=2382920", "title": "Il gigante di ferro", "text": "Il gigante di ferro (\"The Iron Giant\") \u00e8 un film d'animazione del 1999 diretto da Brad Bird e prodotto dalla Warner Bros.\nIl cartone animato \u00e8 tratto liberamente dal libro \"L'uomo di ferro\" (\"The Iron Man\") del 1968, scritto da Ted Hughes, e narra le avventure di un bambino che scopre l'esistenza di un essere meccanizzato gigante. Sebbene il film abbia incassato 31 milioni di dollari a fronte di un budget di 50, \u00e8 diventato un cult movie acclamato dalla critica e successivamente dal pubblico, venendo spesso considerato uno dei migliori film animati di sempre.\nTrama.\n1957. Appena dopo il lancio dello Sputnik, una strana e gigantesca figura precipita in mare nel corso di una tempesta, distruggendo un peschereccio sul quale era presente un marinaio, unico testimone dell'accaduto. L'uomo, salvatosi, prova a raccontare quanto ha visto, ma non viene creduto.\nFrattanto, in una piccola citt\u00e0 di nome Rockwell, Hogarth Hughes, un bambino di 9 anni, vive con la madre Annie, cameriera. Una sera Hogarth rimane a casa da solo e mentre guarda la televisione il segnale si interrompe. Scopre che sia l'antenna sia parte del cortile di casa sono devastati e decide di seguire la pista degli alberi spezzati, che si inoltra nella foresta. Giunto nei pressi della centrale elettrica locale, incontra l'artefice del disastro: un mastodontico robot di 30 metri. Hogarth, terrorizzato, inizia a darsi alla fuga, mentre il robot si dirige verso la centrale elettrica, cibandosi dei pali della luce e persino dei generatori, ma finisce per impigliarsi fra i cavi dell'alta tensione. Allora Hogarth, impietosito, torna indietro e lo salva spegnendo l'interruttore generale della centrale. Poco dopo, il gigante si riprende; Hogarth riprende la fuga e lungo la strada incontra sua madre, raccontandole ci\u00f2 che gli era successo, ma non viene creduto.\nIl giorno dopo, in seguito a vari avvistamenti, il governo statunitense sospetta che nei pressi di Rockwell vi sia una specie di \"mostro\" non ben identificato. Un ispettore speciale governativo, Kent Mansley, viene inviato nella piccola citt\u00e0; all'inizio \u00e8 scettico, ma cambia drasticamente idea quando trova la sua macchina \"azzannata come un tramezzino\".\nQuello stesso pomeriggio, Hogarth torna nella foresta e ritrova il gigante. Nonostante qualche timore, il ragazzo scopre che \u00e8 inoffensivo e diventa suo amico. Inoltre, constata che il robot ha perso la memoria e pu\u00f2 aggiustarsi da solo, riunendo i suoi componenti al loro posto originario. Gradualmente, il rapporto con Hogarth far\u00e0 emergere una personalit\u00e0 umana e amichevole nel cuore metallico del gigante di ferro. Complice nel nascondere l'esistenza dell'androide sar\u00e0 Dean McCoppin, un rottamaio che crea opere d'arte da vecchi pezzi di metallo da cui Hogarth porta l'androide per sfamarlo con il metallo della discarica. Quando Dean li scopre, Hogarth gli chiede se pu\u00f2 nascondere il gigante nella sua propriet\u00e0, cosa a cui l'uomo, malvolentieri, acconsente. I due, cos\u00ec, si divertono cercando di badare al gigante.\nIntanto Mansley, sempre pi\u00f9 convinto e preso dalle sue indagini, continua a investigare e scopre sempre pi\u00f9 particolari sul gigante, prendendo persino residenza proprio nella casa di Hogarth, avendo Annie messo in affitto una camera per guadagnare un po' di soldi. Mansley si trasferisce l\u00ec perch\u00e9 comincia a sospettare del ragazzino, avendo trovato, nei pressi della centrale, i resti del suo fucile giocattolo. Un giorno, mentre Hogarth e il gigante si trovano nella foresta, vedono un cervo venire ucciso da due cacciatori. Il gigante, dopo che Hogarth gli ha fatto capire che il cervo \u00e8 morto, vede il fucile che aveva ucciso l'animale, e inizia a manifestare i sintomi della sua vera natura, con gli occhi che stanno diventando rossi. Hogarth gli fa per\u00f2 riprendere i sensi. Quella stessa notte, nonostante il gigante si senta in colpa per la morte del cervo, Hogarth gli fa capire che la morte \u00e8 una cosa naturale, ma anche che lui ha dei sentimenti e quindi un'anima.\nSfortunatamente, l'ispettore Mansley, approfittando dell'assenza di Annie, trova delle foto che Hogarth ha scattato al gigante, per cui lo costringe a rivelargli la posizione del robot, minacciandolo di allontanarlo dalla madre. Finito l'interrogatorio, Kent lo stordisce con il cloroformio e, per catturare il robot, convince il generale delle forze armate a radunare parte dell'esercito. In questo modo, il giorno dopo, Kent, Hogarth, Annie, il generale Rogart e la sua parte dell'esercito vanno al deposito di ferri vecchi di Dean. Il gigante viene cos\u00ec ritrovato, ma adeguatamente travestito da imponente opera d'arte da Dean, il tutto grazie a un piano ideato insieme al bambino, sfuggito alla sorveglianza di Mansley. L'agente, dopo una violenta strigliata, viene cos\u00ec licenziato in tronco.\nPi\u00f9 tardi, mentre giocano assieme, Hogarth punta una pistola giocattolo contro il robot, che per\u00f2 assume un'espressione totalmente seria e in un attimo spara dei raggi energetici dagli occhi, mancando miracolosamente il suo amico. Dean assiste a ci\u00f2 e, spaventato, lo caccia via. Mentre il robot, mortificato, fugge verso la citt\u00e0, Dean vede a terra l'arma giocattolo usata da Hogarth e si rende conto che aveva solo cercato di difendersi dal presunto \"attacco\"; cos\u00ec, i due lo seguono in citt\u00e0 per riconciliarsi.\nPrima di riuscire a raggiungerlo, il gigante si rivela alla citt\u00e0 salvando due bambini da una caduta mortale, rendendosi visibile anche a Mansley e al generale che, credendo che l'androide volesse attaccare la citt\u00e0, d\u00e0 l'ordine di attaccarlo. Il gigante allora scappa dalla citt\u00e0 insieme a Hogarth, riunitosi a lui. Dean tenta di far ragionare i militari a smettere di attaccare il gigante, in quanto inoffensivo, e li avvisa che cos\u00ec rischiano di far del male a Hogart, ma Mansley, per vendicarsi del ragazzo, mente al generale dicendogli che il bambino probabilmente e morto, Il gigante, durante l'inseguimento, si rivela anche in grado di volare, ma viene colpito da un missile e precipita in fondo a un burrone con Hogarth, che perde i sensi.\nRicordandosi del cervo, il robot crede che l'amico sia morto, perci\u00f2, accecato dal dolore, riacquista la consapevolezza di essere un'arma, trasformandosi in una versione mostruosa e potenziata che, nonostante gli sforzi dei militari, sbaraglia tutti. Tuttavia Hogarth si riprende, raggiunge il gigante e lo fa tornare in s\u00e9. Mansley non vuole rassegnarsi alla sconfitta e vuole distruggere il robot con un'arma nucleare sparata da un Nautilus, ma proprio in quel momento arriva Dean che riesce a spiegare al generale la reazione difensiva del robot. Quando il gigante torna in citt\u00e0 con Hogarth, sembra che la situazione sia destinata a placarsi, ma purtroppo, preso dal panico dopo aver visto il gigante fissarlo con rabbia, Mansley strappa la radio al generale e fa lanciare la testata comunque. Essendo la bomba diretta dove si trova il gigante, cio\u00e8 in mezzo alla citt\u00e0, anche tutti i presenti sono condannati. Mansley allora tenta di fuggire, ma viene bloccato e arrestato, mentre il gigante, dimostrando tutto il suo altruismo decide di sacrificarsi per salvare tutti: dopo aver salutato per l'ultima volta Hogarth, si lancia nel cielo stellato, facendosi colpire dal missile quando esso \u00e8 ancora ad alta quota.\nQualche mese dopo, Annie e Dean si fidanzano, e quest'ultimo ha realizzato una statua raffigurante il gigante per ricordare il suo sacrificio. Hogarth ha finalmente fatto amicizia con i suoi coetanei e il generale gli ha fatto recapitare un pacco, che contiene l'unico frammento del robot ritrovato: una sua vite. Quella notte stessa la vite si illumina e comincia a muoversi da sola. Il ragazzo capisce che il robot \u00e8 ancora attivo da qualche parte e lascia andare la vite, che si andr\u00e0 a ricomporre in lui.\nIl film si conclude nel ghiacciaio Langj\u00f6kull in Islanda: tutti i pezzi stanno convergendo verso la testa del robot che, sorridente, si sta autoriparandosi per tornare da Hogarth.\nTematiche.\nIl Gigante di ferro tratta in primo luogo il concetto di esistenzialismo, nonch\u00e9 il tema della natura dell'essere umano. Esempio chiave ne \u00e8 la frase di Dean, \"Tu sei chi scegli e cerchi di essere\" (\"You are what you choose to be\" nella versione originale), che poi in seguito Hogarth dice al Gigante. Quando ha iniziato a lavorare al film, Bird stava affrontando la morte di sua sorella, uccisa con un\u2019arma da fuoco dall'ex marito. Mentre cercava materiale per il film, il regista scopr\u00ec che Ted Hughes scrisse \"L'uomo di ferro\" per confortare i suoi figli dopo che sua moglie, Sylvia Plath, si era tolta la vita, in particolare attraverso la metafora del Gigante in grado di riassemblarsi da solo dopo essere stato danneggiato. Queste esperienze costituirono per Bird la base per il suo pitch alla Warner Bros., basato intorno all'idea \"che succederebbe se un'arma avesse un'anima e si rifiutasse di essere un'arma?\". Lo sceneggiatore del film, Tim McCanlies, ha commentato che \"ad un certo punto, ci sono momenti fondamentali nella nostra vita in cui scegliamo chi vogliamo essere. E questa scelta ci accompagna per il resto della nostra vita\", aggiungendo che i film possono fornire agli spettatori un senso di giusto o sbagliato, ed ha espresso il desiderio che \"Il gigante di ferro ci faccia sentire come se fossimo tutti parti di un unico genere umano, che \u00e8 qualcosa che abbiamo bisogno di sentire\".\nScene tagliate.\nDal film sono state tagliate tre scene:"}
{"id": "2382921", "revid": "830939", "url": "https://it.wikipedia.org/wiki?curid=2382921", "title": "Franz Lachner", "text": "Biografia.\nLachner nacque in una famiglia di musicisti (i suoi fratelli Ignaz, Theodor e Vinzenz divennero anch'essi musicisti). \nStudi\u00f2 musica con Simon Sechter e Maximilian Stadler.\nDebutt\u00f2, come direttore d'orchestra, al \"Theater am K\u00e4rntnertor\" di Vienna prima di divenire una delle maggiori figure del panorama musicale di Monaco di Baviera negli anni 1830, dirigendo all'Opera di Stato della Baviera, in diversi concerti e festival divenendo sotto Ludovico I di Baviera (re) il primo Direttore Generale Musicale della Bayerisches Staatsorchester dal 1836 al 1867.\nLa sua carriera ebbe una fine improvvisa quando giunse sulla piazza, nel 1864, l'allievo di Richard Wagner, Hans von B\u00fclow. Lachner rimase ufficialmente al suo posto per i pochi anni contrattuali che gli rimanevano, ma di fatto senza pi\u00f9 prestare la sua opera.\nSuo allievo fu Cyrill Kistler.\nOpere.\nLachner fu un compositore molto noto e prolifico ai suoi tempi, anche se oggi non \u00e8 considerato un compositore dei pi\u00f9 noti. Le sue opere, influenzate da Ludwig van Beethoven e dal suo amico Franz Schubert, sono considerate corrette formalmente ed un buon lavoro artigianale, ma non hanno l'impronta del genio ed oggi sono poco note. Fra i suoi successi vi fu l'opera \"Caterina Cornaro\" (1841), il \"Requiem\" e la \"Settima suite per orchestra\" (1881). I suoi pezzi pi\u00f9 eseguiti ai nostri giorni sono sicuramente le sonate per organo (Opp. 175, 176, 177) e la musica da camera, in particolare quella per strumenti a fiato, che riceve la maggior attenzione, anche se i suoi quartetti d'archi e le sue sinfonie sono state recentemente eseguite e registrate. Le sue canzoni, alcune delle quali scritte sugli stessi testi utilizzati da Schubert, contribuirono a sviluppare il Lied tedesco.\nIn occasione dell'esecuzione dell'opera di Luigi Cherubini, \"Medea\", a Francoforte sul Meno nel 1855, Lachner compose i recitativi per musicare i dialoghi originali recitati, ed \u00e8 questa versione, tradotta in italiano, ad essere stata per lo pi\u00f9 eseguita, nei secoli successivi, nelle non infrequenti riprese dell'opera."}
{"id": "2382922", "revid": "767487", "url": "https://it.wikipedia.org/wiki?curid=2382922", "title": "G\u00e1losfa", "text": "G\u00e1losfa \u00e8 un comune dell'Ungheria di 309 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382923", "revid": "1305772", "url": "https://it.wikipedia.org/wiki?curid=2382923", "title": "Gwarch y Rhybin", "text": "Nella tradizione gallese la Gwarch y Rhybin \u00e8 un mostruoso spirito che preannuncia la morte di una persona.\nHa l'aspetto di una brutta donna e ricorda un'arpia: capelli scompigliati e avvizziti, braccia appassite e ali di pelle, lunghi denti neri e colorito pallido. Si avvicina di notte alla finestra di chi sta per morire e lo chiama per nome. Oppure si mette invisibile al suo fianco e urla quando si avvicina ad un fiume o ad un incrocio. A volte viene dipinta lavarsi le mani nel fiume. \nSpesso la \"Gwarch y Rhybin\" si lamenta e grida \u00ab\"Fy ngwr, fy ngwr!\"\u00bb (\"Mio marito! Mio Marito!) o \u00ab\"Fy mhlentyn, fy mhlentyn bach!\"\u00bb (\"Mio figlio! Il mio piccino!\"). Altre volte con una voce maschile griderebbe \u00ab\"Fy ngweraig! Fy ngwaraig!\"\u00bb (\"Mia moglie! Mia moglie!\").\nIn alcune varianti del mito di Taliesin, Afagddu (Morfran) sarebbe suo marito.\nSecondo alcuni la sua figura \u00e8 collegata alla divinit\u00e0 della acque gallese D\u00f4n."}
{"id": "2382925", "revid": "729019", "url": "https://it.wikipedia.org/wiki?curid=2382925", "title": "Gam\u00e1s", "text": "Gam\u00e1s \u00e8 un comune dell'Ungheria di 833 abitanti (dati 2008) situata nella provincia di Somogy, nell'Ungheria centro-occidentale."}
{"id": "2382926", "revid": "767487", "url": "https://it.wikipedia.org/wiki?curid=2382926", "title": "Aaron Yan", "text": "\u00c8 il membro pi\u00f9 giovane della boy band taiwanese Fahrenheit.\nBiografia.\nWu Geng Lin (Aaron) (cinese tradizionale: \u5433\u5e9a\u9716; cinese semplificato: \u5434\u5e9a\u9716; pinyin: W\u00fa G\u0113ngl\u00edn) \u00e8 nato il 20 novembre 1985 a Taiwan. Appartiene all'anno del bue (zodiaco cinese).\nQuando era ancora piccolo, la sua famiglia si \u00e8 trasferita nel Connecticut, Stati Uniti d'America, dove il ragazzino ha frequentato la scuola elementare per cinque anni. In seguito, \u00e8 tornato a Taiwan per proseguire la sua istruzione.\nParla e comprende cinese, taiwanese, inglese, oltre ad un po' di giapponese e cantonese. Ha studiato fino al secondo anno alla \"Chinese Culture University\", frequentando un corso di giornalismo. Tuttavia, a causa della grande influenza che la sua carriera aveva sugli studi, si \u00e8 trasferito alla \"Jin Wen University of Science and Technology\", dove segue un corso di laurea in lingua inglese. Dopo essere entrato nei Fahrenheit, la sua compagnia gli ha cambiato il nome da Arron Wu Geng Lin a Aaron Yan Ya Lun.\nFilmografia.\nOriginariamente, Aaron avrebbe dovuto recitare nel drama \u7ffb\u6efe\u5427!\u86cb\u7092\u98ef / Rolling Love insieme al compagno di band Jiro Wang, ma prima che ci\u00f2 potesse avvenire \u00e8 riuscito ad ottenere il ruolo di attore protagonista in un altro drama, \u9739\u9742MIT / Pi Li MIT / Mysterious Incredible Terminator.\nDopo le riprese di Mysterious Incredible Terminator, Aaron e la sua controparte femminile Gui Gui hanno firmato un contratto per recitare insieme in un altro drama, intitolato \"Tao Hua Ai Wu Di\", che \u00e8 basato su un manga molto venduto in Giappone, \"Tao Hua Mei Mei\". Le riprese per tale drama erano iniziate, ma furono poi cancellate quando ad Aaron \u00e8 stata data l'opportunit\u00e0 di recitare in un altro drama, \"Love Buffet\". Egli avrebbe voluto recitare in entrambi i drama, ma la sua compagnia scelse di farlo partecipare solamente a \"Love Buffet\".\nCarriera musicale.\nYan \u00e8 stato il secondo e il pi\u00f9 giovane membro ad unirsi ai Fahrenheit. Ha il ruolo di tenore nel gruppo. La temperatura da lui rappresentata \u00e8 quella del freddo inverno, a 41 gradi Fahrenheit. Rappresenta anche l'\"affascinante\" (cinese tradizionale: \u8ff7; pinyin=\"m\u00ed\"). Yan ha cantato un assolo per la colonna sonora del drama The X-Family, Yuan Yi Bu Ai Ni (Willing To Not Love You). Inoltre, ha cantato un duetto intitolato Ti Amo con la sua collega minore, Liu Li Yang, canzone che compare anche nel secondo album del gruppo, Two-sided Fahrenheit.\nYan, insieme agli altri tre membri dei Fahrenheit, ha pubblicato il primo album autointitolato del gruppo il 15 settembre 2006, ed il loro secondo album, Two-sided Fahrenheit, il 4 gennaio 2008. Il terzo album dei Fahrenheit, Love You More and More, \u00e8 stato pubblicato il 2 gennaio 2009.\nIl gruppo ha anche contribuito alle colonne sonore di varie serie televisive, tra cui KO One, Tokyo Juliet, Hanazakarino Kimitachihe, The X-Family, Romantic Princess, Rolling Love e Mysterious Incredible Terminator. Nel 2008, i Fahrenheit hanno organizzato il loro primo grande tour, grazie al quale hanno girato tutta l'Asia.\nInfortunio.\nYan ha subito un'operazione chirurgica al ginocchio nel 2006, a causa di un infortunio che non gli ha permesso di seguire il gruppo nel tour promozionale del primo album, sia a Taiwan che all'estero. Nel 2007 ha ripetuto l'operazione."}
{"id": "2382927", "revid": "226458", "url": "https://it.wikipedia.org/wiki?curid=2382927", "title": "Cyhiraeth", "text": "Il cyhyraeth, o anche nella forma cyheuraeth (pronuncia: \"cah\u00e0reth\"), \u00e8 un'entit\u00e0 spettrale della mitologia gallese, una voce senza corpo che si ode prima della morte di una persona.\nEtimologia.\nProbabilmente \"cyhyraeth\" deriva dal gallese \"cyhyr\", \"muscolo\", \"tendine\", \"carne\" e il suffisso \"-aeth\". Quindi si potrebbe rendere in \"scheletro\", \"spettro\", \"fantasma\".\nLeggende.\nLe leggende associano il \"cyhyraeth\" con una zona attorno al fiume Tywi nel Dyfed orientale e alla costa di Glamorganshire. Il lamento si dice che sia doloroso e sgradevole come i lamenti di un moribondo. Viene sentito per tre volte e ogni volta \u00e8 sempre pi\u00f9 debole. Sulla costa del Glamorganshire si dice che il \"cyhyraeth\" si oda prima di un naufragio accompagnato da fuochi fatui.\nCome la \"banshee\" irlandese e il \"Cailleach\" scozzese, il \"cyhyraeth\" risuona lontano dalla casa di gallese morente. \nA volte il \"cyhyraeth\" \u00e8 associato alle storie su Gwarch y Rhybin."}
{"id": "2382928", "revid": "1543377", "url": "https://it.wikipedia.org/wiki?curid=2382928", "title": "Mih\u00e1ly Borosty\u00e1n", "text": "Carriera.\nCalcio.\nGioc\u00f2 per quasi tutta la carriera nel Di\u00f3sgy\u0151ri VTK, con cui ottenne come miglior risultato un terzo posto in campionato nel 1978-1979\nCalcio a 5.\nUtilizzato nel ruolo di giocatore di movimento, vanta come massimo riconoscimento in carriera la partecipazione, con la Nazionale di calcio a 5 dell'Ungheria, al FIFA Futsal World Championship 1989 nel quale la selezione magiara \u00e8 giunta al secondo turno, rimanendo esclusa dalle semifinali al termine del girone con Paesi Bassi, Belgio e Italia. Nel corso della manifestazione Borostyan, il pi\u00f9 anziano degli ungheresi, ha realizzato sei reti."}
{"id": "2382929", "revid": "838137", "url": "https://it.wikipedia.org/wiki?curid=2382929", "title": "266", "text": ""}
{"id": "2382930", "revid": "110157", "url": "https://it.wikipedia.org/wiki?curid=2382930", "title": "Gige (Ungheria)", "text": "Gige \u00e8 un comune dell'Ungheria di 363 abitanti (dati 2001) situata nella provincia di Somogy, nell'Ungheria centro-occidentale."}
{"id": "2382931", "revid": "767487", "url": "https://it.wikipedia.org/wiki?curid=2382931", "title": "L\u00e1szl\u00f3 K\u00f3sa", "text": "Carriera.\nCome massimo riconoscimento in carriera vanta la partecipazione con la Nazionale di calcio a 5 dell'Ungheria al FIFA Futsal World Championship 1989 dove i magiari sono giunti al secondo turno, esclusi dalle semifinali al termine del girone con Paesi Bassi, Belgio e Italia."}
{"id": "2382938", "revid": "287204", "url": "https://it.wikipedia.org/wiki?curid=2382938", "title": "Kem (Russia)", "text": ""}
{"id": "2382939", "revid": "1363832", "url": "https://it.wikipedia.org/wiki?curid=2382939", "title": "Litokwa Tomeing", "text": "La sua presidenza \u00e8 stata travagliata da una durissima opposizione del parlamento che nel corso del suo breve mandato ha mosso contro di lui tre mozioni di sfiducia, l'ultima delle quali \u00e8 risultata quello decisiva per portare Tomeing alle dimissioni."}
{"id": "2382940", "revid": "2011108", "url": "https://it.wikipedia.org/wiki?curid=2382940", "title": "Twrch Trwyth", "text": "Twrch Trwyth \u00e8 un cinghiale particolarmente potente delle leggende arturiane. La caccia al cinghiale di re Art\u00f9 era un soggetto popolare nella letteratura medievale gallese. Il racconto pi\u00f9 completo appare nella storia di \"Culhwch e Olwen\". Il cinghiale e la caccia hanno paralleli nella mitologia gallese e nella mitologia irlandese.\nEtimologia.\nIn gallese \"twrch\" significa \"cinghiale\". Twrch Trwyth pu\u00f2 essere imparentato con l'antico irlandese \"Orc tr\u00e9ith\" \"cinghiale di Triath\" del Glossario di Cormac. La studiosa Rachel Bromwich considera la forma Twyrth come una corruzione tarda. Nella sua prima apparizione nella \"Historia Brittonum\" il cinghiale si chiama \"Troynt\", una probabile latinizzazione del gallese \"Trwyd\". Altre evidenze che il nome originario fosse Trwyd si ritrovano nella poesia successiva.\n\"Historia Brittonum\".\nLa prima apparizione di Twrch Trwyth \u00e8 nella \"Historia Brittonum\" (IX sec.) nella sezione \"de mirabilibus britanniae\", una raccolte di meraviglie della Britannia. Cabal, il cane di re Art\u00f9, crea una meraviglia mentre insegue il cinghiale qui chiamato Troynt: lascia la sua impronta su di una pietra. Art\u00f9 allora la pone in cima ad un mucchio di pietre e crea \"Carn Cabal\".\n\"Culhwch e Olwen\".\nNella storia di \"Culhwch e Olwen\" Twrch \u00e8 il figlio del principe Tared che viene maledetto trasformandosi in una creatura selvaggia: ha setole velenose e tra le orecchie porta un paio di forbici, un pettine e un rasoio.\nYsbaddaden, il gigante padre di Olwen, incarica Culhwch di prendere il pettine e le forbici dalla testa di Twrch. Dopo nella storia traspare anche la presenza di un rasosio nascosto l\u00ec. Questi strumenti vengono usati per tagliare e curare i capelli di Ysbaddaden. Ysbaddaden afferma che l'unico cane in grado di cacciare Twrch \u00e8 Drudwyn, il cucciolo di Greid e prosegue elencando i requisiti del guinzaglio per tenere Drudwyn, l'unico uomo forte abbastanza per tenere il guizaglio ecc. Alla fine Ysbaddaden richiede a Culhwch di cercare l'aiuto di re Art\u00f9, suo cugino, nella caccia di Twrch.\nPrima della caccia Menw figlio di Tergwaedd viene inviato a verificare se il pettine e le forbici sono tra le orecchi di Twrch. Prende la forma di un uccello e vola alla tana di Twrch, dove trova il cinghiale con sette cuccioli. Menw tenta di prendere uno strumento, ma riesce solo a prendere una setola d'argento. Twrch si agita e si scuote, gettando veleno di Menw che rimane ferito.\nLa caccia a Twrch occupa la maggior parte della seconda parte di \"Culthwch e Olwen\". Viene descritto in molti dettagli il percorso dell'inseguimento e chi vi partecipa. Re Art\u00f9 e i suoi uomini hanno il ruoto principale nella caccia.\nDopo aver provocato la morte di molti uomini di Art\u00f9, il rasoio le forbici e il pettine vengono ottenuti con la forza. Alla fine Twrch viene gettato in mare al largo della Cornovaglia e annega."}
{"id": "2382941", "revid": "1632387", "url": "https://it.wikipedia.org/wiki?curid=2382941", "title": "On Streets of Danger", "text": "On Streets of Danger \u00e8 un album live dei Vanadium pubblicato nel 1985.\nIl disco contiene anche la traccia inedita \"You Can't Stop the Music\", che venne accompagnata dal video promozionale."}
{"id": "2382944", "revid": "339392", "url": "https://it.wikipedia.org/wiki?curid=2382944", "title": "Il tartufo", "text": ""}
{"id": "2382946", "revid": "729019", "url": "https://it.wikipedia.org/wiki?curid=2382946", "title": "Dux Belgicae secundae", "text": "Il Dux Belgicae secundae era il comandante di truppe di limitanei della diocesi delle Gallie, lungo il tratto di limes della Gallia Belgica, nell'ambito dell'armata imperiale costituita dal \"Numerus intra Gallias\". Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" ed il \"magister equitum per Gallias\" per quelle di cavalleria.\nElenco unit\u00e0.\nEra a capo di 3 unit\u00e0 (o distaccamenti) collegati alla flotta militare imperiale del canale della Manica:\nA queste unit\u00e0 andrebbero poi sommate:"}
{"id": "2382952", "revid": "287204", "url": "https://it.wikipedia.org/wiki?curid=2382952", "title": "Pudu", "text": " \nPudu \u00e8 una suddivisione dell'India, classificata come \"census town\", di 12.409 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 12\u00b0 52' 45 N e 74\u00b0 58' 04 E.\nSociet\u00e0.\nEvoluzione demografica.\nAl censimento del 2001 la popolazione di Pudu assommava a 12.409 persone, delle quali 6.202 maschi e 6.207 femmine. I bambini di et\u00e0 inferiore o uguale ai sei anni assommavano a 1.840, dei quali 943 maschi e 897 femmine. Infine, coloro che erano in grado di saper almeno leggere e scrivere erano 8.531, dei quali 4.730 maschi e 3.801 femmine."}
{"id": "2382953", "revid": "137188", "url": "https://it.wikipedia.org/wiki?curid=2382953", "title": "Stechiometrico", "text": ""}
{"id": "2382954", "revid": "1632387", "url": "https://it.wikipedia.org/wiki?curid=2382954", "title": "Born to Fight (album)", "text": "Born to Fight \u00e8 il quarto album dei Vanadium, pubblicato nel 1986.\n\u00c8 presente la ballad \"Easy Way to Love\" per la quale venne girato un video; \u00e8 inoltre considerato il capolavoro per eccellenza della band capitanata dal famoso cantante \"Pino Scotto\" che oltre a mostrare un sound massiccio e rabbioso con canzoni tipo \"Run Too Fast\" e \"Before It's Too Late\" contiene anche varie canzoni con un sound delicato e diverso come \"Arms In The Air\". Contiene inoltre una reinterpretazione dei \"Deep Purple\"."}
{"id": "2382962", "revid": "1543377", "url": "https://it.wikipedia.org/wiki?curid=2382962", "title": "Luca Bergamini", "text": "Carriera.\nBandiera della , con la quale vinse quattro scudetti e due Coppe Italia, come massimo riconoscimento in carriera vanta la partecipazione, con la Nazionale di calcio a 5 dell'Italia, al FIFA Futsal World Championship 1989 dove gli \"azzurri\" sono giunti al secondo turno, eliminati al termine del girone con Paesi Bassi, Belgio e Ungheria.\n \u00e8 del Bologna in serie A."}
{"id": "2382963", "revid": "320578", "url": "https://it.wikipedia.org/wiki?curid=2382963", "title": "WTA Premier tournaments", "text": ""}
{"id": "2382965", "revid": "30610", "url": "https://it.wikipedia.org/wiki?curid=2382965", "title": "Pulegge", "text": ""}
{"id": "2382966", "revid": "287204", "url": "https://it.wikipedia.org/wiki?curid=2382966", "title": "Ramdurg", "text": " \nRamdurg \u00e8 una citt\u00e0 dell'India di 31.822 abitanti, situata nel distretto di Belgaum, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 56' 47 N e 75\u00b0 17' 48 E.\nSociet\u00e0.\nEvoluzione demografica.\nAl censimento del 2001 la popolazione di Ramdurg assommava a 31.822 persone, delle quali 16.049 maschi e 15.773 femmine. I bambini di et\u00e0 inferiore o uguale ai sei anni assommavano a 4.140, dei quali 2.131 maschi e 2.009 femmine. Infine, coloro che erano in grado di saper almeno leggere e scrivere erano 20.785, dei quali 12.056 maschi e 8.729 femmine."}
{"id": "2382967", "revid": "320578", "url": "https://it.wikipedia.org/wiki?curid=2382967", "title": "WTA International tournaments", "text": ""}
{"id": "2382972", "revid": "767487", "url": "https://it.wikipedia.org/wiki?curid=2382972", "title": "Kennedy Winston", "text": "Carriera.\nTrascorre le sue prime quattro stagioni da cestista professionista in altrettante squadre diverse: esordisce nella stagione 2005-06 con il Gran Canaria nel Campionato spagnolo. Nel 2006-07 gioca nel Campionato greco con la maglia del Panionios. Nel 2007-08 resta in Grecia, ma passa al Panathinaikos. La stagione 2008-09 la trascorre nel Campionato turco con il Turk Telecom Ankara. Nella prima parte della stagione 2009-10 ritorna nel Campionato spagnolo per giocare con il Real Madrid, mentre nella seconda \u00e8 nella Serie A italiana con la Virtus Roma. Dall'estate del 2010, ha mantenuto la categoria, firmando per Bologna.\nIl 20 agosto 2013 viene annunciato il suo trasferimento alla Pallacanestro Reggiana, ma il 25 agosto la stessa societ\u00e0 ha comunicato la rescissione del contratto a causa delle condizioni fisiche del giocatore."}
{"id": "2382973", "revid": "599013", "url": "https://it.wikipedia.org/wiki?curid=2382973", "title": "Repubblica Autonoma della Carelia", "text": ""}
{"id": "2382974", "revid": "110157", "url": "https://it.wikipedia.org/wiki?curid=2382974", "title": "The Legend", "text": "The Legend \u00e8 la prima raccolta del gruppo new age francese Era, pubblicata il 15 dicembre 2000."}
{"id": "2382980", "revid": "287204", "url": "https://it.wikipedia.org/wiki?curid=2382980", "title": "Pattanagere", "text": " \nPattanagere \u00e8 una citt\u00e0 dell'India di 95.769 abitanti, situata nel distretto di Bangalore Urbana, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 13\u00b0 30' 11 N e 75\u00b0 59' 41 E.\nSociet\u00e0.\nEvoluzione demografica.\nAl censimento del 2001 la popolazione di Pattanagere assommava a 95.769 persone, delle quali 51.008 maschi e 44.761 femmine. I bambini di et\u00e0 inferiore o uguale ai sei anni assommavano a 11.759, dei quali 6.060 maschi e 5.699 femmine. Infine, coloro che erano in grado di saper almeno leggere e scrivere erano 66.005, dei quali 37.916 maschi e 28.089 femmine."}
{"id": "2382984", "revid": "1785130", "url": "https://it.wikipedia.org/wiki?curid=2382984", "title": "Gwen Teirbron", "text": "Biografia.\nNata verso l'inizio del VI secolo, Gwen era una delle figlie di Budic II (anche detto Emyr Llydaw), re di Bretagna. Si spos\u00f2 con san Fracan (o Fragan), un cugino di re Cador di Dumnonia, da cui ebbe i santi Wethnoc (o Guetnoco), Iacob o (Giacuto) e Winwaloe (o Vinvaleo). Da questo deriva inoltre anche la leggenda secondo cui avrebbe avuto tre seni, con cui appare nelle iconografie.\nPer scampare a una pestilenza (o secondo altre fonti per fuggire ai romani), assieme al marito e ai figli attravers\u00f2 la Manica e si stabil\u00ec a Ploufragan. Qui da Fracan ebbe una figlia, Chreirbia, ed evangelizz\u00f2 la Bretagna.\nDopo la morte di Fracan, Gwen spos\u00f2 il bretone Eneas Ledewig, da cui ebbe un quinto figlio, san Cadfan. Venne rapita due volte da pirati anglosassoni e portata in Inghilterra, ma fugg\u00ec entrambe le volte ritornando in Bretagna attraversando il Canale - si dice - a piedi. Negli ultimi anni di vita si ritir\u00f2 a Whitchurch Canonicorum, nel Dorset, dove visse da eremita fino a che i sassoni non la scovarono e uccisero verso la met\u00e0 del VI secolo. Un santuario a lei dedicato \u00e8 situato in una chiesa costruita sopra la sua tomba, e fu uno dei due soli santuari a sopravvivere alla Riforma Protestante. Altre fonti, comunque, identificano la donna vissuta qui non con Gwen Teirbron, ma con un'eremita uccisa dai danesi nel IX secolo.\nNome e culto.\nIl nome Gwen \u00e8 la forma femminile di Gwyn, che significa \"bianco\" o \"puro\"; i nomi alternativi sono quindi traduzioni letterali del suo nome originale. \"Teir\" e \"bron\" derivano dalla radici proto-celtiche \"*tisres\", \"tre\" e \"*brunda\", \"seno\", in riferimento alla leggenda secondo cui la santa avrebbe avuto tre seni.\nLa santa \u00e8 ricordata il 5 luglio, mentre altre fonti indicano al 3 ottobre la sua commemorazione per la Chiesa cattolica e al 18 luglio per la Chiesa ortodossa russa. Viene invocata dalle donne per avere figli."}
{"id": "2382985", "revid": "28592", "url": "https://it.wikipedia.org/wiki?curid=2382985", "title": "Repubblica autonoma di Carelia", "text": ""}
{"id": "2382995", "revid": "726373", "url": "https://it.wikipedia.org/wiki?curid=2382995", "title": "I tre tempi del destino", "text": "I tre tempi del destino (\"Destiny Times Three\") \u00e8 un romanzo di fantascienza del 1945 scritto da Fritz Leiber.\nIl romanzo \u00e8 stato finalista al premio Retro Hugo edizione 1946 (assegnato nel 1996).\nTrama.\nIl presupposto del romanzo \u00e8 l'esistenza di un dispositivo, la \"macchina delle probabilit\u00e0\" in grado di creare universi alternativi in cui qualcosa differisce da quello attuale. Grazie ad altri dispositivi, chiamati talismani, \u00e8 possibile spostarsi da un universo all'altro.\nLa storia inizia alla vigilia di un attacco a scopo di invasione contro uno di questi universi da parte di un governo dittatoriale di un altro.\nIl titolo fa riferimento al fatto che la storia si svolge in tre di questi universi."}
{"id": "2382996", "revid": "123212643", "url": "https://it.wikipedia.org/wiki?curid=2382996", "title": "Stratos Perperoglou", "text": ""}
{"id": "2382999", "revid": "767487", "url": "https://it.wikipedia.org/wiki?curid=2382999", "title": "Nelly Ciobanu", "text": "Durante la sua carriera, iniziata nel 1993, ha partecipato a numerosi concorsi internazionali.\nNel 2005 si \u00e8 aggiudicata la seconda posizione nelle selezioni nazionali per la partecipazione all'Eurovision Song Contest, mentre nel 2009 riesce a centrare l'obiettivo di rappresentare la Moldavia alla stessa manifestazione con la canzone \"Hora Din Moldova\" (\"Ballo di Moldavia\"), che si aggiudica la 14\u00aa posizione del concorso canoro."}
{"id": "2383003", "revid": "767487", "url": "https://it.wikipedia.org/wiki?curid=2383003", "title": "Paolo Minicucci", "text": "Carriera.\nGiocatore.\nUtilizzato nel ruolo di giocatore di movimento, nella nazionale italiana ha disputato 41 gare, segnando cinque reti. Ha come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989 dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Olanda, Belgio e Ungheria. Partecipa al FIFA Futsal World Championship 1992, dove l'Italia non supera il girone, al UEFA Futsal Championship 1999 dove l'Italia conquista il bronzo, e alle qualificazioni al mondiale 2000, dal quale la nazionale italiana esce sconfitta.\nAllenatore.\nDalla 28\u00aa giornata della stagione 1999-00 subentra a Massimo Ronconi sulla panchina della Lazio, ricoprendo il doppio ruolo di allenatore-giocatore. Minicucci conduce i \"biancocelesti\" alla finale scudetto, persa per mano del Genzano. Confermato nella stagione successiva, viene per\u00f2 esonerato a poche giornate dal termine anche se qualificato per i playoff scudetto (sesto posto) con un roster estraneamente giovane, venendo sostituito da Marini. Nello stesso anno \u00e8 nominato commissario tecnico della Nazionale Under-21, con la quale ha ottenuto 34 vittorie, 10 pareggi e 7 sconfitte, ottenendo la medaglia d'argento al campionato europeo di calcio a 5 Under-21 2008. Nel 2004 frequenta il corso a Coverciano e consegue l'abilitazione ad allenatore di calcio a 5 di primo livello. Alle dimissioni di Alessandro Nuccorini nel marzo 2009, entra nello staff del nuovo commissario tecnico della Nazionale, Roberto Menichelli. Nel luglio successivo viene tuttavia squalificato, inizialmente per 42 mesi anni poi ridotti a 8 causa un referto falso (redatto da un arbitro che a sua volta \u00e8 stato condannato in sede penale per aver aggredito un dirigente durante una partita ufficiale) valido per la Coppa Canottieri Lazio. In seguito a ci\u00f2 rassegna le proprie dimissioni. \nNella stagione 2013-14 ritorna ad allenare, ricominciando dal Circolo Tennis EUR con cui vince il campionato di Serie C1. L'annuncio del ritiro delle competizioni da parte del club, lascia l'allenatore senza squadra; nel novembre 2014 subentra al dimissionario Salvatore Zaffiro sulla panchina della Roma Torrino in Serie A2 senza tuttavia riuscire a raggiungere la salvezza. Nella stagione 2015-16 torna in serie B per allenare la Capitolina Marconi con la quale vince il campionato di serie B girone E ottenendo la promozione diretta in serie A2.\nDirigente.\nNella stagione 2010-11 \u00e8 nominato direttore generale della Canottieri Lazio, carica che ricopre fino al dicembre 2011 quando, in contrasto con la societ\u00e0 per la gestione tecnica ed economica, rassegna le proprie dimissioni."}
{"id": "2383005", "revid": "1632387", "url": "https://it.wikipedia.org/wiki?curid=2383005", "title": "Corruption of Innocence", "text": "Corruption of Innocence \u00e8 il quinto album dei Vanadium, pubblicato nel 1987."}
{"id": "2383007", "revid": "1543377", "url": "https://it.wikipedia.org/wiki?curid=2383007", "title": "Mario Morosini", "text": "Carriera.\nVanta una lunga carriera come libero nel calcio a 11 con Tor Sapienza, (con cui disputa due campionati di Serie C2 tra il 1989 e il 1991) e . Parallelamente gioca anche nella Nazionale di calcio a 5 dell'Italia con cui disputa 12 gare, senza reti. Con questa ha partecipato al mondiale del 1989 dove la nazionale azzurra \u00e8 giunta al secondo turno, rimanendo poi fuori dalle semifinali."}
{"id": "2383008", "revid": "28592", "url": "https://it.wikipedia.org/wiki?curid=2383008", "title": "Nikolai Konstantinovich", "text": ""}
{"id": "2383009", "revid": "1543377", "url": "https://it.wikipedia.org/wiki?curid=2383009", "title": "Gianni Faiola", "text": "Carriera.\nUtilizzato nel ruolo di giocatore di movimento, nella nazionale italiana ha disputato 34 gare, segnando un totale di dieci reti. Ha come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989 dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Olanda, Belgio e Ungheria."}
{"id": "2383010", "revid": "320578", "url": "https://it.wikipedia.org/wiki?curid=2383010", "title": "Exe packer", "text": ""}
{"id": "2383014", "revid": "1745361", "url": "https://it.wikipedia.org/wiki?curid=2383014", "title": "Gwenhwyfach", "text": "Gwenhwyfach o Gwenhwyvach, a volte anglicizzato in \"Guinevak\", \u00e8 una sorella di Gwenhwyfar (Ginevra) nelle prime leggende arturiane. Molte delle tradizioni che la ritraggono sono andate perdute. Viene citata solo in due \"Triadi Gallesi\" e nel racconto \"Culhwch e Olwen\" del \"Mabinogion\".\nEtimologia.\nSecondo Rachel Bromwich il nome \"Gwenhwyvach\" pu\u00f2 derivare da \"Gwenhwy-fach\", \"Gwenhwy la Minore\" per distinguerla da \"Gwenhwy-dawr\". \"Gwenhwy la Maggiore\".\n\"Culhwch e Olwen\".\nGwenhwyfach appare per la prima volta nel \"Culhwch e Olwen\", dove \u00e8 una dei 200 uomini, donne, cani e cavalli che Culhwch invoca per sostenere la sua richiesta di aiuto per avere la mano di Olwen fatta a re Art\u00f9.\n\"Triadi Gallesi\".\nNella Triade 53 cita tra i \"Tre Dannosi Colpi dell'Isola di Britannia\" lo schiaffo dato da Gwenhwyfach a sua sorella Gwenhwyfar, portando alla Battaglia di Camlann.\nNella Triade 84 la Battaglia di Camlann, una delle \"Tre Futili Battaglie dell'Isola di Britannia\", comincia a causa di una disputa tra le due sorelle.\nLa Triade 54 descrive Medrawd (Mordred) saccheggiare la corte di Art\u00f9 e gettare Gwenhwyfar al suolo e picchiarla.\nIl \"Lancillotto in prosa\" include un personaggio noto come \"la Falsa Ginevra\" che riesce a convincere Art\u00f9 di essere la vera Ginevra, sua sorellastra."}
{"id": "2383018", "revid": "256896", "url": "https://it.wikipedia.org/wiki?curid=2383018", "title": "Artista nazionale dell'URSS", "text": ""}
{"id": "2383019", "revid": "287204", "url": "https://it.wikipedia.org/wiki?curid=2383019", "title": "Ephippiorhynchus", "text": "Ephippiorhynchus \u00e8 un genere della famiglia dei Ciconiidi. Il nome del genere deriva dal greco antico \"ephippos\", \"sella\" (letteralmente \"cosa posta su un cavallo\"), e \"rhynchus\", \"becco\", e si riferisce allo scudo frontale posto a mo' di sella sul becco di una delle due specie.\nSpecie.\nComprende due specie:\nI resti di un loro parente preistorico, \"Ephippiorhynchus pakistanensis\", sono stati ritrovati in depositi del Tardo Miocene del Pakistan. All'incirca nello stesso periodo, un'altra specie ora estinta viveva nell'Africa orientale e centrale.\nDescrizione.\nI becchi a sella sono uccelli molto grandi, alti pi\u00f9 di 140\u00a0cm e con un'apertura alare di 230\u2013270\u00a0cm. Entrambe le specie sono quasi tutte di colore bianco e nero, con enormi becchi rossi e neri. I sessi sono simili nel piumaggio, ma si differenziano per il colore degli occhi. I membri del genere vengono talvolta detti \"jabiru\", ma questo nome si riferisce pi\u00f9 propriamente a un loro stretto parente dell'America Latina.\nBiologia.\nQuesti grossi uccelli nidificano nelle paludi e in altre zone umide, costruendo un grosso nido sugli alberi. Come quasi tutte le cicogne, volano tenendo il collo disteso e non ripiegato all'indietro come gli aironi; in volo, tengono la testa e il becco rivolti verso il basso e questa particolarit\u00e0 d\u00e0 loro un aspetto piuttosto insolito. Tranne che per i saluti di richiamo fatti sbattendo il becco, sono uccelli particolarmente silenziosi.\nI becchi a sella, come i loro parenti, si nutrono soprattutto di pesci, rane e di granchi, ma anche di giovani uccelli e di altri vertebrati terricoli. Quando sono in cerca di cibo si muovono lentamente e maestosamente, in maniera simile a un grosso airone.\nQuesti uccelli vengono frequentemente allevati negli zoo, dai quali talvolta fuggono. \u00c8 stato ipotizzato che proprio tali esemplari siano all'origine della leggenda del \"Kongamato\", una creatura fantastica dall'aspetto simile a quello di uno pterosauro."}
{"id": "2383020", "revid": "178920", "url": "https://it.wikipedia.org/wiki?curid=2383020", "title": "Te Reo", "text": ""}
{"id": "2383025", "revid": "223378", "url": "https://it.wikipedia.org/wiki?curid=2383025", "title": "Ciclo acido citrico", "text": ""}
{"id": "2383027", "revid": "1543377", "url": "https://it.wikipedia.org/wiki?curid=2383027", "title": "Franco Albanesi", "text": "Carriera.\nUtilizzato nel ruolo di giocatore di movimento, nella nazionale italiana ha disputato 26 gare, segnando otto reti. Ha come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989 dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Olanda, Belgio e Ungheria."}
{"id": "2383033", "revid": "1226", "url": "https://it.wikipedia.org/wiki?curid=2383033", "title": "Retro Hugo", "text": ""}
{"id": "2383038", "revid": "6923", "url": "https://it.wikipedia.org/wiki?curid=2383038", "title": "Gianni Zanasi (rugbista)", "text": "Ha collaborato per il periodico bolognese \"Il Resto del Carlino\".\nEx rugbista del , cronista ed opinionista specializzato nella disciplina della palla ovale. Conduttore di vari programmi radio-televisivi per il rugby. Fondatore nel 2000 della rivista mensile \"La Meta Rugby Magazine\". In oltre 50 anni di attivit\u00e0, inviato in tutto il mondo per varie agenzie di stampa a seguito di avvenimenti sportivi inerenti al rugby. Corrispondente dall'estero con 29 anni di residenza a Parigi."}
{"id": "2383039", "revid": "767487", "url": "https://it.wikipedia.org/wiki?curid=2383039", "title": "Kaumatua", "text": "Kaumatua \u00e8 un termine m\u0101ori per indicare gli anziani delle comunit\u00e0 tribali; il titolo viene usato per persone di ambo i sessi, che si siano occupati del loro wh\u0101nau (famiglia allargata) per un certo numero di anni. Vengono scelti dalla comunit\u00e0 per insegnare e guidare l'attuale generazione e quelle future, e sono oggetto di grande rispetto. I Kaumatua devono conoscere bene la cultura (\"Tikanga\"), la storia e la lingua m\u0101ori (\"Te Reo\"), inoltre devono saper conservare il mana del wh\u0101nau, dell'hap\u016b (sotto-trib\u00f9) e dell'iwi (trib\u00f9) di cui fanno parte. Sono stati definiti i \"custodi delle conoscenze e tradizioni delle trib\u00f9, delle sottotrib\u00f9 e delle famiglie\"."}
{"id": "2383041", "revid": "155634", "url": "https://it.wikipedia.org/wiki?curid=2383041", "title": "Open di Francia 2008 - Doppio maschile", "text": "Mark Knowles e Daniel Nestor erano i detentori del titolo. Entrambi erano presenti ma con partner diversi: Knowles ha fatto coppia con Mahesh Bhupathi, ma \u00e8 uscito al 1\u00ba turno contro Stephen Huss e Ross Hutchins; Nestor ha fatto coppia con Nenad Zimonji\u0107, ma Pablo Cuevas e Luis Horna li hanno battuto 6\u20132, 6\u20133, in finale."}
{"id": "2383043", "revid": "287204", "url": "https://it.wikipedia.org/wiki?curid=2383043", "title": "Euroleague MVP", "text": "L'Euroleague MVP \u00e8 il premio conferito dalla Euroleague Basketball al miglior giocatore della \"regular season\".\nIl premio venne istituito nella stagione 2000-01. Tra il 2001-02 e il 2003-04 il premio venne affiancato dal \"Top 16 MVP\", riconoscimento conferito al miglior giocatore della fase finale TOP 16 (differente comunque dall'Euroleague Final Four MVP, conferito all'MVP delle Final Four).\nAlbo d'oro.\n2000-2004.\nRegular Season MVP\nTop 16 MVP"}
{"id": "2383051", "revid": "155634", "url": "https://it.wikipedia.org/wiki?curid=2383051", "title": "Open di Francia 2008 - Doppio femminile", "text": "Alicia Molik e Mara Santangelo erano le detentrici del titolo, ma sono uscite al 1\u00ba turno contro Sara Errani e Bethanie Mattek.\nAnabel Medina Garrigues e Virginia Ruano Pascual hanno vinto in finale 2\u20136, 7\u20135, 6\u20134, contro Casey Dellacqua e Francesca Schiavone."}
{"id": "2383053", "revid": "729019", "url": "https://it.wikipedia.org/wiki?curid=2383053", "title": "Open di Francia 2008 - Doppio misto", "text": "Nathalie Dechy e Andy Ram erano i detentori del titolo, ma hanno perso nel 1\u00ba turno contro Dominika Cibulkov\u00e1 e Ga\u00ebl Monfils.\nViktoryja Azaranka e Bob Bryan hanno vinto in finale 6\u20132, 7\u20136(4), contro Katarina Srebotnik e Nenad Zimonji\u0107."}
{"id": "2383054", "revid": "762947", "url": "https://it.wikipedia.org/wiki?curid=2383054", "title": "Jan V\u00e1clav Vo\u0159\u00ed\u0161ek", "text": "Biografia.\nVo\u0159\u00ed\u0161ek nacque in Boemia da padre musicista, insegnante, direttore di coro e organista. Apprese lo studio della musica in tenerissima et\u00e0 e fu un bambino prodigio, iniziando a suonare in pubblico all'et\u00e0 di nove anni..\nIl padre continu\u00f2 nell'insegnamento musicale avviandolo verso lo studio del pianoforte, ma nello stesso tempo fornendogli un'istruzione generale che gli consentisse l'iscrizione all'Universit\u00e0 di Praga, dove studi\u00f2 poi filosofia. Prese poi lezioni di pianoforte e composizione da Tom\u00e1\u0161ek. Non trovando sufficiente lavoro a Praga, nel 1813 decise di trasferirsi a Vienna per studiare legge, sperando vivamente di incontrare Beethoven. A Vienna fu capace di migliorere moltissimo la sua tecnica pianistica, sotto la guida di Hummel, ma ancora una volta fall\u00ec nel tentativo di trovare un'occupazione a tempo pieno nel campo musicale.\nAnche se Vo\u0159\u00ed\u0161ek era attratto dal classicismo di Mozart, venne pi\u00f9 intrigato dal romanticismo di Ludwig van Beethoven. \nNel 1814, appena Vo\u0159\u00ed\u0161ek aveva iniziato a comporre musica, incontr\u00f2 Beethoven a Vienna. Egli incontr\u00f2 anche altri musicisti importanti come Louis Spohr, Ignaz Moscheles, Johann Nepomuk Hummel e specialmente Franz Schubert con il quale divenne presto amico.\nVo\u0159\u00ed\u0161ek complet\u00f2 gli studi di legge nel 1821 e venne nominato avvocato alla \"Court Military Privy Councillor\", con specializzazione in affari commerciali. Comunque, nel 1822, ottenne anche il posto di secondo organista di Corte e pose fine alla sua breve carriera legale. Nel 1824 divenne primo organista.\nIn breve Vo\u0159\u00ed\u0161ek divenne uno stimato compositore di musica per orchestra, voce e pianoforte. Nel 1818 era gi\u00e0 divenuto direttore d'orchestra della \"Gesellschaft der Musikfreunde\". \nVo\u0159\u00ed\u0161ek mor\u00ec prematuramente di tubercolosi nel 1825 all'et\u00e0 di 34 anni. Venne sepolto nel cimitero di W\u00e4hring, dove, tre anni dopo, venne sepolto anche il suo amico Schubert e poi anche il suo idolo Beethoven. Oggi il sito \u00e8 un parco intitolato a Franz Schubert, e le spoglie di Schubert e Beethoven vennero traslate alla Zentralfriedhof.\nMusica.\nVo\u0159\u00ed\u0161ek compose una sola sinfonia, nella tonalit\u00e0 di Re maggiore e scritta nel 1821, che ricorda alcuni passi delle Sinfonia n. 1 e n. 2 di Beethoven. Fu un rappresentante della prima musica romantica, e la sua invenzione melodica prefigur\u00f2 quella di Schubert. \nQuando era \"Organista della Corte Imperiale\", Vo\u0159\u00ed\u0161ek compose una messa in Si bemolle maggiore. Assieme alla sinfonia ed alla sonata per violino in Sol maggiore, la messa \u00e8 fra le composizioni di Vo\u0159\u00ed\u0161ek ad essere state registrate.\nL'uso noto del termine Improvviso, registrato per la prima volta in senso musicale, si trova nel 1817 in \"Allgemeine musikalische Zeitung\", ad indicare un pezzo per pianoforte di Vo\u0159\u00ed\u0161ek. L'improvviso op. 7 di Vorisek, venne pubblicato nel 1822, e fu noto al suo amico Schubert che in seguito scrisse otto pezzi cos\u00ec denominati, e successivamente a Fryderyk Chopin."}
{"id": "2383055", "revid": "123495118", "url": "https://it.wikipedia.org/wiki?curid=2383055", "title": "O mio Signore/Non esiste pi\u00f9 niente", "text": "O mio Signore/Non esiste pi\u00f9 niente \u00e8 un 45 giri di Edoardo Vianello.\nIl disco.\nCon questo disco Edoardo Vianello mostra il lato impegnativo come cantautore. \nIl disco raggiunge il primo posto della classifica hit parade dal 18 gennaio 1964 per due settimane. \nIl testo di \"O mio Signore\" \u00e8 di Mogol.\nGli arrangiamenti sono curati da Ennio Morricone."}
{"id": "2383068", "revid": "4711", "url": "https://it.wikipedia.org/wiki?curid=2383068", "title": "Premio Euroleague Basketball stella nascente", "text": ""}
{"id": "2383070", "revid": "729019", "url": "https://it.wikipedia.org/wiki?curid=2383070", "title": "Coppa del Mondo di biathlon 2009", "text": "La Coppa del Mondo di biathlon 2009 fu la trentaduesima edizione della manifestazione organizzata dall'Unione Internazionale Biathlon; ebbe inizio il 3 dicembre 2008 a \u00d6stersund, in Svezia, e si concluse il 29 marzo 2009 a Chanty-Mansijsk, in Russia. Nel corso della stagione si tennero a Pyeongchang i Campionati mondiali di biathlon 2009, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 26 gare individuali e 6 a squadre, in 9 diverse localit\u00e0. Il norvegese Ole Einar Bj\u00f8rndalen si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di sprint e di inseguimento; l'austriaco Dominik Landertinger vinse la Coppa di partenza in linea, il tedesco Michael Greis quella di individuale. Bj\u00f8rndalen era il detentore uscente della Coppa generale.\nIn campo femminile furono disputate 26 gare individuali e 6 a squadre, in 9 diverse localit\u00e0. La svedese Helena Ekholm si aggiudic\u00f2 sia la coppa di cristallo, sia quelle di sprint e di partenza in linea; la tedesca Kati Wilhelm vinse la Coppa di inseguimento, la sua connazionale Magdalena Neuner quella di individuale. La Neuner era la detentrice uscente della Coppa generale.\nIn calendario furono inserite anche due staffette miste, senza che tuttavia fosse stilata una classifica ufficiale di specialit\u00e0.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nMisto.\nRisultati.\nLegenda:\nMX = staffetta mista\nRisultati.\nPrima vittoria in Coppa del Mondo.\nUomini \nDonne \nPrimo podio in Coppa del Mondo.\nUomini \nDonne \nRitiri.\n\"I seguenti atleti si sono ritirati durante la stagione 2008-09\"\nUomini \nDonne "}
{"id": "2383079", "revid": "287204", "url": "https://it.wikipedia.org/wiki?curid=2383079", "title": "Fondazioni continue", "text": "La fondazione continua \u00e8 un tipo di fondazione in cui l'elemento fondale poggia direttamente sul terreno (fondazione diretta) ed \u00e8 costituito da un cordolo continuo di calcestruzzo armato.&lt;br&gt;Si adotta quando il terreno fondabile si trova a profondit\u00e0 economica rispetto al piano di campagna e la struttura portante del fabbricato \u00e8 anch'essa continua: a muratura o a pilastri molto ravvicinati. \nLa larghezza della fondazione non dovrebbe mai essere inferiore ai 60-70 cm. \nLa fondazione continua in muratura, anche per il progredire delle tecniche costruttive, attualmente non viene quasi pi\u00f9 adottata ed \u00e8 stata sostituita dalla fondazione in conglomerato cementizio, ritenuta spesso pi\u00f9 conveniente anche dal punto di vista economico. \nIl solido finale \u00e8 dunque costituito da una soletta in conglomerato cementizio, semplice o armato, di spessore minimo non inferiore ai 15 cm.\nNel caso di fondazione in calcestruzzo non armato, il getto viene eseguito entro casseri oppure entro lo scavo a sezione obbligatoria. In genere questo metodo \u00e8 utilizzato su terreni sufficientemente resistenti. Le fondazioni a calcestruzzo armato invece, sono meno massicce di quelle in calcestruzzo non armato, e sono formate da un cordolo continuo munito di due mensole laterali armate, per resistere alle notevoli sollecitazioni di flessione e taglio determinate dalle reazioni del terreno (fondazioni a zattera). Per questo l'altezza della mensola all'incastro non \u00e8 mai inferiore a 1/2 - 1/3 dell'aggetto.\nNel caso di costruzioni con struttura portante a pilastri, nelle quali i carichi risultano distribuiti per punti, per dare alla fondazione la rigidezza necessaria ad assicurare una uniforme distribuzione di carico alla base, si sostituisce alla soletta un trave in c.a. sagomata a T rovesciata opportunamente calcolata (fondazione continua a trave rovescia). &lt;br&gt;\nUna variante di questo tipo di fondazione \u00e8 la fondazione reticolare, ottenuta ordinando le travi rovesce secondo un disegno a maglia ortogonale e spiccando i pilastri agli incroci. Potrebbe accadere che uno dei pilastri sia pi\u00f9 caricato degli altri. \nPer evitare nel sistema di diffusione dei carichi in punti singolari, alla base del pilastro sovraccaricato si realizza un allargamento di circa 60\u00b0 al fine di riportare la pressione sul terreno a quella normale considerata. \nBibliografia.\nC.Amerio, G.Canavesio,\"Tecniche ed elementi costruttivi\", ed. SEI."}
{"id": "2383086", "revid": "1543377", "url": "https://it.wikipedia.org/wiki?curid=2383086", "title": "Andrea Fam\u00e0", "text": "Carriera.\nGiocatore.\nClub.\nUtilizzato nel ruolo di giocatore di movimento, ha avuto una lunga carriera iniziata nel campionato 1985/1986 nell'Helios Ostia dove \u00e8 rimasto sino al 1989, \u00e8 poi passato ai capitolini della BNL Calcetto sino al 2001 con un'unica interruzione nella stagione 98/99 con la maglia del Reggio Calcio a 5. Nella sua carriera tra i \"bancari\" ha conquistato quattro titoli italiani e una supercoppa, a cui aggiunge il titolo di campione d'Europa conquistato nell'European Champions Tournament 1995-1996.\nNazionale.\nNella nazionale italiana ha disputato 71 gare e realizzato 29 reti, indossando frequentemente la fascia di capitano.\nAttualmente \u00e8 il decimo azzurro per numero di presenze. Fam\u00e0 ha disputato in carriera ben tre edizioni del FIFA Futsal World Championship, come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989 dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Paesi Bassi, Belgio e Ungheria. Ha fatto parte anche della spedizione italiana allo European Futsal Tournament 1996 dove gli azzurri giunsero quarti.\nAllenatore.\nCome allenatore ha iniziato nella BNL per poi passare al Reggio Calcio a 5 e al Raiano. Nel 2007-08 \u00e8 subentrato sulla panchina del Magione Calcio a 5. Nel febbraio 2009 ritorna sulla panchina del Magione, sostituendo l'esonerato David Ceppi.\nNella stagione 2011-12 ha allenato la New Team fino a febbraio, quando \u00e8 stato esonerato e sostituito da Gianluca Asquini."}
{"id": "2383089", "revid": "287204", "url": "https://it.wikipedia.org/wiki?curid=2383089", "title": "Andrea Fama", "text": ""}
{"id": "2383090", "revid": "1149807", "url": "https://it.wikipedia.org/wiki?curid=2383090", "title": "Hully gully in 10/Sul cucuzzolo", "text": "Hully gully in 10/Sul cucuzzolo \u00e8 un 45 giri di Edoardo Vianello\nIl disco.\nQuesto disco viene realizzato in collaborazione con I Flippers. Il testo di \"Hully gully in 10\" \u00e8 di Franco Migliacci. Invece \"Sul cucuzzolo\" \u00e8 una canzone scritta da Edoardo Vianello e Carlo Rossi per Rita Pavone, e incisa da Edoardo Vianello insieme a I Flippers in un secondo momento.\nGli arrangiamenti sono curati da Ennio Morricone."}
{"id": "2383092", "revid": "74801", "url": "https://it.wikipedia.org/wiki?curid=2383092", "title": "Eduard Marxsen", "text": "Biografia.\nStudi\u00f2 all'Universit\u00e4t f\u00fcr Musik und darstellende Kunst Wien con insigni professori, e dopo aver esercitato la professione di pianista, si dedic\u00f2 alla composizione. Compose circa 70 pezzi, compreso un lavoro per orchestra denominato \"Beethovens Schatten\" (\"Ombre di Beethoven\"), che venne eseguito innumerevoli volte. \nFra i suoi allievi pi\u00f9 famosi si annovera il genio di Johannes Brahms, che gli dedic\u00f2 il suo Concerto per pianoforte n. 2, Op.83 (1881) e fece pubblicare a proprie spese i suoi \"100 esercizi per il pianoforte\"."}
{"id": "2383095", "revid": "287204", "url": "https://it.wikipedia.org/wiki?curid=2383095", "title": "John Howland Rowe", "text": "Biografia.\nRowe ha studiato archeologia classica alla Brown University (1935-1939) e antropologia all'Universit\u00e0 di Harvard (1939-1941). Dopo essersi laureato, si \u00e8 trasferito in Per\u00f9, dove ha svolto una ricerca archeologica e insegnato fino al 1943. Tra il 1944 e il 1946 \u00e8 stato sergente della U.S. Combat Engineers in Europa, partecipando anche alla battaglia delle Ardenne. Dal 1946 al 1948 studi\u00f2 i Guamb\u00eda in Colombia per conto della Smithsonian Institution, tornando per breve tempo all'Universit\u00e0 di Harvard nel 1946 per completare nel 1947 il proprio dottorato in storia e antropologia dell'America Latina. Nel 1948 inizi\u00f2 a insegnare presso l'Universit\u00e0 della California (Berkeley), dove rimase fino al 1988. Fu uno scrittore molto prolifico, scrivendo oltre 300 pubblicazioni in inglese e spagnolo tra il 1940 ed il 2004."}
{"id": "2383096", "revid": "773636", "url": "https://it.wikipedia.org/wiki?curid=2383096", "title": "Dordogna (disambigua)", "text": ""}
{"id": "2383097", "revid": "339392", "url": "https://it.wikipedia.org/wiki?curid=2383097", "title": "Dipartimento della Francia", "text": ""}
{"id": "2383102", "revid": "1776051", "url": "https://it.wikipedia.org/wiki?curid=2383102", "title": "Hawk e Dove", "text": "Hawk e Dove, a volte tradotti anche come Falco e Colomba, sono due personaggi dei fumetti della DC Comics, creati da Steve Ditko e Steve Skeates; apparsi per la prima nel giugno del 1968 su Showcase n. 75, la peculiare caratteristica del duo \u00e8 combattere il crimine in coppia nonostante la loro forte diversit\u00e0 nei metodi e negli atteggiamenti nella lotta al crimine e nella vita.\nQuesta differenza \u00e8 rappresentata dalla iconografia degli uccelli che danno loro il nome: il falco di solito rappresenta l'aggressione, mentre la colomba rappresenta il pacifismo.\nBiografia dei personaggi.\nHank e Don Hall.\nFigli del giudice Irwin Hall, i fratelli Hank e Don non potevano essere pi\u00f9 diversi: Hank era di carattere impetuoso e aggressivo, Don timido e riservato; Hank asso dello sport, Don intellettuale e studioso, il primo serio conservatore, il secondo liberal democratico. Il loro padre cerc\u00f2 pi\u00f9 volte di insegnargli un metodo di giudizio pi\u00f9 equilibrato rispetto ai loro punti di vista estremisti.\nUn giorno, mentre si recavano in tribunale per osservare il loro padre sul lavoro, Hank e Don scoprirono un complotto criminale ideato allo scopo di assassinarlo; disperati, i due ragazzi desiderarono di poter salvare il genitore, e la loro richiesta venne esaudita da T'Charr, uno dei Signori del Caos, e Terataya, Signora dell'Ordine: nemici di natura, i due s'innamorarono e, allo scopo di dimostrare agli altri Signori i benefici della collaborazione tra Ordine e Caos, trovarono nei due fratelli Hall due avatar ideali: ogni qualvolta si trovarono di fronte ad un pericolo, Hank e Don poteva trasformarsi in Hawk &amp; Dove gridando semplicemente il nome del loro alter ego: Hank venne chiamato \"Hawk\" per rappresentare la sua aggressivit\u00e0, mentre Don divenne \"Dove\" come simbolo del suo pacifismo.\nIl duo cominci\u00f2 a farsi una certa fama con molte audaci imprese, e per un certo periodo si unirono anche ai Teen Titans.\nPurtroppo, durante Crisi sulle Terre infinite, Dove mor\u00ec mentre cercava di salvare un bambino dal crollo di un palazzo, sotto gli occhi di Hawk. Senza il potere controbilanciante del fratello, Hawk divenne aggressivo e cedette ai suoi impulsi caotoci: venne espulso dai Titans e fin\u00ec sulla lista nera di dodici nazioni. T'Charr e Terataya allora trovarono un nuovo ricettacolo per i poteri di Dove: Dawn Granger.\nHank Hall e Dawn Granger.\nDawn Granger gir\u00f2 fin da piccola il mondo a causa del lavoro della madre, un'ambasciatrice americana, e del padre, uno stimato fisico. Cresciuta in mezzo alla diplomazia, Dawn crebbe credendo nel potere del dialogo e della ragione piuttosto che nell'uso della forza.\nMentre sua madre si trovava a Londra, venne presa in ostaggio da dei terroristi che intendevano far saltare l'ambasciata americana; desiderosa di aiutare la madre, come per i fratelli Hall i Signori del Caos e dell'Ordine esaudirono la sua richiesta trasformandola nella nuova Dove.\nVenuta a conoscenza della morte del suo predecessore e della follia che s'impossess\u00f2 di Hawk, quindi decise di tornare negli Stati Uniti d'America per rintracciare Hawk: una volta fatta la conoscenza di Dawn, Hank ebbe inizialmente una brusca reazione, ma col tempo cominci\u00f2 ad apprezzare la nuova partner.\nDurante gli eventi di Armageddon 2001 e di Ora zero Dawn sembr\u00f2 perire e Hank cedette nuovamente alla follia, divenendo il criminale Monarch, divenendo uno dei nemici ricorrenti di Capitan Atom.\nHolly e Dawn Granger.\nQualche tempo dopo, il corpo di una donna in coma venne preso in cura dalla Justice Society, convinti che si trattasse del corpo della moglie di Hector Hall (il Dottor Fate), ovvero Hippolita Trevor, ma invece scoprirono che si trattava di Dawn Granger. La morte di Dawn si rivel\u00f2 un bluff orchestrato dal criminale \"Mordru\", per poter scatenare la follia di Hawk.\nUna volta ristabilitasi Dawn prese al suo fianco una nuova partner, l'irascibile sorella Holly, a cui sono stati concessi l mistici poteri del Caos, diventando la nuova Hawk. Holly e la sorella si sono uniti a tanti altri ex-Titans contro un nuovo, malvagio Dr. Light.\nPoco dopo gli eventi di Crisi infinita, le due sorelle si sono unite ai nuovi Teen Titans, al momento come riserve.\nLa notte pi\u00f9 profonda.\nNel \"crossover\" \"La notte pi\u00f9 profonda\", Hank Hall viene resuscitato come membro del Corpo delle Lanterne Nere. Ha provato col potere dell'anello nero a resuscitare anche suo fratello Don, ma gli viene negato, affermando che Don Hall si trova in \"Terra di pace\". Hank attira poi Holly e Dawn di una biblioteca con una scia di falchi e colombe morti: durante la lotta, Hank uccide Holly, che diventa anch'essa una Lanterna Nera, e insieme i due \"Falchi Neri\" si mettono a caccia di Dawn.\nAltri media.\nI due personaggi sono apparsi nell'episodio 56 della serie \"Justice League Unlimited\" intitolato \"Il falco e la colomba\" (\"Hawk and Dove\").\nI due personaggi appaiono nella serie \"Titans\", trasmessa sulla piattaforma di streaming DC Universe e in Italia da Netflix; Hawk \u00e8 interpretato da Alan Ritchson, mentre Dove \u00e8 interpretata da Minka Kelly."}
{"id": "2383114", "revid": "300067", "url": "https://it.wikipedia.org/wiki?curid=2383114", "title": "Euroleague Final Four MVP", "text": "\u00c8 il premio conferito dalla Euroleague Basketball al miglior giocatore delle \"Final Four\"."}
{"id": "2383115", "revid": "767487", "url": "https://it.wikipedia.org/wiki?curid=2383115", "title": "Ma.Bra. E.P. Volume 8", "text": "Ma.Bra. E.P. Volume 8 \u00e8 un singolo dell'anno 2009, del dj italiano Maurizio Braccagni in arte \"Ma.Bra.\""}
{"id": "2383120", "revid": "119477207", "url": "https://it.wikipedia.org/wiki?curid=2383120", "title": "Bistolfi", "text": ""}
{"id": "2383121", "revid": "1428919", "url": "https://it.wikipedia.org/wiki?curid=2383121", "title": "Mario Galli", "text": "Divulgazione micologica.\nIntorno agli anni 1960 nacque l'idea di creare la \"Collezione Amicitia\" di sculture lignee rappresentanti funghi, che fu realizzata nel periodo che va dal 1962 al 1966, composta da 332 sculture rappresentanti 125 specie di funghi.\nLa Collezione \u00e8 stata materialmente intagliata in legno di tiglio dai maestri artigiani Silvio Tanzi e Luigi Tettamanti, i quali partendo dal pezzo di legno grezzo con davanti il fungo fresco, aiutati da Mario Galli, hanno riprodotto gli esemplari in ogni singolo particolare: cappello, lamelle, anello, con straordinaria verosimiglianza. A questo punto la scultura veniva portata a Milano dalla pittrice miniaturista di origine russa Karin Shiskho, che con tecnica ad olio fissava il colore al modellino ligneo.\nLe doti didattiche della collezione furono riconosciute dalla Arnoldo Mondadori Editore gi\u00e0 nell'anno 1966, che inser\u00ec 30 modellini nella trentaseiesima edizione della \"Enciclopedia dei Ragazzi\", per identificare i funghi di maggior interesse (commestibili e velenosi).\nAttraverso l'esposizione della Collezione \"Amicitia\" in oltre 100 manifestazioni, in Italia ed all'estero, di cui molte di interesse nazionale, quali l'Euroflora 76 a Genova, e l'opera di proselitismo del suo autore, ecologista ante litteram, quando in pochi si occupavano della salvaguardia dei boschi, sono nati la maggior parte dei Gruppi micologici \"Giacomo Bresadola\", ancora oggi attivi in tutta la Lombardia e nel Nord Italia.\nSuo ultimo opera \u00e8 il libro, edito postumo nel 1982 dalla casa editrice Nuove Edizioni di Gabriele Mazzotta di Milano, intitolato \"Nuovo Trattato di Micologia\", dedicato a tutti i bambini ospitati dall'Istituto \"La Nostra Famiglia\" di Bosisio Parini. Lo stesso \u00e8 corredato di complete e organiche descrizioni di specie fungine e di 400 tavole dipinte a mano, con la tecnica dell'acquerello, dalla pittrice Karin Shishko."}
{"id": "2383124", "revid": "287204", "url": "https://it.wikipedia.org/wiki?curid=2383124", "title": "Da molto lontano/Le tue nozze", "text": "Da molto lontano/Le tue nozze \u00e8 un 45 giri di Edoardo Vianello\nIl disco.\nPer la canzone \"Da molto lontano\" debutta come autore di testi Franco Califano. La collaborazione con Edoardo Vianello continuer\u00e0 anche dopo e soprattutto nei tempi dei I Vianella.\nGli arrangiamenti sono curati da Ennio Morricone. Le tue nozze \u00e8 scritta da Franco Migliacci e Bruno Zambrini, coppia di autori al momento molto prolifica e dedita principalmente alla produzione di Gianni Morandi, altro cavallo di razza in forza alla RCA. "}
{"id": "2383126", "revid": "1305772", "url": "https://it.wikipedia.org/wiki?curid=2383126", "title": "T\u00eate de Cialancion", "text": "La T\u00eate de Cialancion (3019 ) \u00e8 una montagna delle Alpi Cozie, situata in alta valle Maira (provincia di Cuneo), in prossimit\u00e0 del confine con la Francia.\nCaratteristiche.\nLa vetta si trova in comune di Acceglio, su una breve dorsale secondaria che si distacca dallo spartiacque alpino principale tra il monte Maniglia ed il Colle del Maurin. La dorsale alpina principale in questo tratto ha un andamento generale da ENE a OSO, ma giunta all'altezza del monte di Ciabriera (2969\u00a0m) piega verso sud-ovest, raggiungendo la quota 3015; qui piega bruscamente a nord-ovest, indi 100-150 metri dopo nuovamente a ovest-sud-ovest, fino alla quota 2668, da dove scende in direzione SSO verso il colle del Maurin. Dalla quota 3015 si diparte appunto la cresta secondaria che sale in un centinaio di metri alla vetta principale (3019\u00a0m), da dove prosegue verso il monte Spera (2981\u00a0m), proseguendo infine verso il fondo della valle del Maurin. Questa costiera separa il vallone del Maurin a sud-ovest, dalla valle sospesa di Ciabrera a nord-est.\nAnalogamente alla punta Gastaldi, anche qui la vetta si trova interamente in territorio italiano, a pochi metri dal confine. In questo le cartografie nazionali dei due paesi sono concordi. La cartografia francese IGN indica per\u00f2 l'altezza della montagna in 3023\u00a0m, e la quota 3015 come quota 3018.\nIl versante orientale scende sulla valle di Ciabrera con pareti rocciose scoscese e piuttosto verticali; quello occidentale presenta un pendio detritico regolare nella parte alta, ma interrotto alla base da balze rocicose. L'anfiteatro semicircolare del versante nord \u00e8 costituito da un pendio detritico ripido ma regolare.\nDal punto di vista geologico, la montagna \u00e8 interamente costituita dalle quarziti conglomeratiche del \"Permo-Carbonifero di Sampeyre\", appunto risalenti al Permiano (\"verrucano alpino\").\nIl nome deriva dall'occitano \"chalancho\", che significa \"valanga\".\nAscensione alla vetta.\nL'accesso pi\u00f9 comodo \u00e8 dal versante francese. Si raggiungono i \"laghi di Roure\" e si sale al pi\u00f9 elevato; da qui si sale inizialmente verso il \"colle della Ciabriera\", poi si taglia a destra in direzione del \"passo di Cialancion\", tra la vetta ed il \"monte di Ciabriera\". Qui giunti, si incontra una traccia di sentiero che, seguendo la cresta, conduce in vetta. Si tratta di un itinerario per escursionisti esperti, con diversi tratti fuori sentiero.\nDal versante italiano, \u00e8 possibile raggiungere i laghi di Roure risalendo il \"vallone del Maurin\" dalle \"grange Collet\" o da \"Chiappera\", in comune di Acceglio.\nLo stesso itinerario \u00e8 percorribile d'inverno con gli sci. Partendo da Chiappera, \u00e8 possibile non scendere ai laghi, ma tagliare in leggera salita dopo il colle del Maurin fino ad incontrare il vallonetto chiuso in testata dal \"passo di Cialancion\"."}
{"id": "2383130", "revid": "767487", "url": "https://it.wikipedia.org/wiki?curid=2383130", "title": "Paolo De Simoni", "text": "Carriera.\nCalcio.\nInizia l'attivit\u00e0 agonistica nel calcio a 11, arrivando a giocare in Serie C2 con l' tra il 1979 e il 1982, e poi per una stagione nell' nel Campionato Interregionale 1983-1984.\nCalcio a 5.\nPassato al calcio a 5, viene utilizzato nel ruolo di giocatore di movimento e nella nazionale italiana ha disputato 28 gare, segnando due reti. Ha come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989, dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Olanda, Belgio e Ungheria. Dopo il ritiro ha iniziato la carriera da allenatore; dal 2005 al 2009 ha allenato il Latina disputando 3 campionati di serie B e uno di A2; dal 2009 al 2011 \u00e8 stato l'allenatore del Real Rieti conquistando la promozione in A2 e successivamente in Serie A."}
{"id": "2383133", "revid": "287204", "url": "https://it.wikipedia.org/wiki?curid=2383133", "title": "Tete de Cialancion", "text": ""}
{"id": "2383136", "revid": "1494169", "url": "https://it.wikipedia.org/wiki?curid=2383136", "title": "Gianni Zanasi", "text": ""}
{"id": "2383137", "revid": "767487", "url": "https://it.wikipedia.org/wiki?curid=2383137", "title": "Alfredo Filippini", "text": "Carriera.\nUtilizzato nel ruolo di giocatore di movimento, nella nazionale italiana ha disputato 23 gare, segnando sei reti. Ha come massimo riconoscimento in carriera la partecipazione con la Nazionale di calcio a 5 dell'Italia al FIFA Futsal World Championship 1989 dove la nazionale azzurra \u00e8 giunta al secondo turno, rimanendo poi fuori dalle semifinali nel girone con Paesi Bassi, Belgio e Ungheria."}
{"id": "2383140", "revid": "135491", "url": "https://it.wikipedia.org/wiki?curid=2383140", "title": "Montparnasse 19", "text": ""}
{"id": "2383150", "revid": "767487", "url": "https://it.wikipedia.org/wiki?curid=2383150", "title": "Il peperone/Nei paesi latini", "text": "Il Peperone/Nei paesi latini \u00e8 un 45 giri di Edoardo Vianello\nIl disco.\nCon questo disco continua la collaborazione di Edoardo Vianello con Carlo Rossi. La canzone di maggior successo \u00e8 \"Il Peperone\" che nasce come antagonista della \"Abbronzatissima\".\nGli arrangiamenti sono curati da Ennio Morricone."}
{"id": "2383157", "revid": "767487", "url": "https://it.wikipedia.org/wiki?curid=2383157", "title": "Ephippiorhynchus asiaticus", "text": "Il becco a sella asiatico (Ephippiorhynchus asiaticus, Latham 1790) \u00e8 un uccello della famiglia dei Ciconiidae dell'ordine dei Ciconiiformi.\nSistematica.\n\"Ephippiorhynchus asiaticus\" ha due sottospecie:\nDistribuzione e habitat.\n\u00c8 una specie stanziale molto diffusa, con un areale che comprende l'Asia meridionale e l'Australasia, dall'India fino alla Nuova Guinea e alla met\u00e0 settentrionale dell'Australia. In quest'ultimo Paese \u00e8 noto anche come jabiru, ma non deve essere confuso con un uccello simile diffuso nelle Americhe, appartenente a un genere diverso.\nDescrizione.\nIl becco a sella asiatico \u00e8 un uccello piuttosto grande, alto generalmente 130\u2013150\u00a0cm e con un'apertura alare di 230\u00a0cm. Pesa circa 4100 grammi. Ha un piumaggio molto variopinto: la testa, il collo, una striscia sulle ali e la coda sono neri, ma il resto del corpo \u00e8 bianco. L'enorme becco \u00e8 nero e le zampe sono rosso brillante. I sessi sono identici e si differenziano solo per il colore dell'iride, gialla nelle femmine e marrone nei maschi. I giovani sono marrone chiaro, con il ventre bianco e le zampe scure.\nCome quasi tutte le cicogne, vola tenendo il collo disteso e non ripiegato come gli aironi.\nBiologia.\nNidifica nelle paludi e in altre zone umide delle pianure tropicali. Costruisce un nido di ramoscelli sugli alberi e vi depone da tre a cinque uova. Spesso forma piccole colonie. La sua dieta \u00e8 composta soprattutto di pesci, rane e grossi insetti, ma anche di piccoli roditori.\nConservazione.\nQuesto uccello \u00e8 l'unica specie di cicogna presente in Australia, ma purtroppo proprio in quel Paese \u00e8 considerato minacciato. Il becco a sella asiatico \u00e8 molto sensibile ai cambiamenti ambientali, come l'inquinamento idrico, la distruzione dell'habitat e dei siti di nidificazione. Nella Lista Rossa della IUCN \u00e8 valutato come \"specie prossima alla minaccia\"."}
{"id": "2383165", "revid": "124123", "url": "https://it.wikipedia.org/wiki?curid=2383165", "title": "Johann Nepomuk Fuchs", "text": "Biografia.\nFuchs diresse a Bratislava, Brno, Colonia, Amburgo e Lipsia, prima di essere nominato direttore d'orchestra alla Wiener Hofoper nel 1880 e vice direttore nel 1894. Nel 1888, pass\u00f2 ad insegnare presso l'Universit\u00e4t f\u00fcr Musik und darstellende Kunst Wien, dove uno dei suoi studenti di composizione fu Alexander von Zemlinsky; divenne direttore dello stesso conservatorio cinque anni pi\u00f9 tardi, nel 1893. \nFuchs compose opere e musiche di scena. Arrangi\u00f2 anche opere di Christoph Willibald Gluck, George Frideric Handel e Franz Schubert, e fu consulente di Breitkopf &amp; H\u00e4rtel nella pubblicazione dello \"Schubert-Gesamtausgabe\" (\"Opera Omnia di Schubert\")."}
{"id": "2383175", "revid": "1543377", "url": "https://it.wikipedia.org/wiki?curid=2383175", "title": "Ton Bakhuis", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dei Paesi Bassi, al FIFA Futsal World Championship 1989 dove la nazionale \"orange\" ha conquistato un prestigioso secondo posto alle spalle del Brasile. Un traguardo che rimane tuttora ineguagliato."}
{"id": "2383179", "revid": "116944", "url": "https://it.wikipedia.org/wiki?curid=2383179", "title": "Federico Costanzo Lovera di Maria", "text": ""}
{"id": "2383182", "revid": "110157", "url": "https://it.wikipedia.org/wiki?curid=2383182", "title": "Bagrationovskij rajon", "text": "Il Bagrationovskij rajon () \u00e8 un rajon dell'Oblast' di Kaliningrad, nella Russia europea; il capoluogo \u00e8 Bagrationovsk."}
{"id": "2383185", "revid": "1543377", "url": "https://it.wikipedia.org/wiki?curid=2383185", "title": "Victor Hermans", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 dei Paesi Bassi al FIFA Futsal World Championship 1989 dove la nazionale \"orange\" ha conquistato un presigiosissimo secondo posto alle spalle del Brasile, tuttora il miglior risultato dell'Olanda al mondiale. Nella stessa manifestazione, Hermans ha conquistato l'\"Adidas Golden Ball\", trofeo per il miglior giocatore del torneo.\nTre anni dopo, come allenatore, disputer\u00e0 il FIFA Futsal World Championship 1992 sulla panchina di , eliminato per\u00f2 al primo turno. Sempre come allenatore, nel 1996 partecipa alla rassegna mondiale 1996 in Spagna alla guida della dove viene nuovamente eliminato al primo turno."}
{"id": "2383186", "revid": "287204", "url": "https://it.wikipedia.org/wiki?curid=2383186", "title": "Aleksandr Gomel'skij Coach of the Year", "text": "L'Aleksandr Gomel'skij Coach of the Year \u00e8 il riconoscimento conferito annualmente dalla Euroleague Basketball al miglior allenatore della stagione. Istituito nel 2005, \u00e8 intitolato ad Aleksandr Gomel'skij.\nVincitori.\nSolamente nella stagione 2008-2009 l'allenatore premiato non \u00e8 stato quello della formazione vincitrice (\u017deljko Obradovi\u0107 con il Panath\u012bna\u00efkos)."}
{"id": "2383188", "revid": "599013", "url": "https://it.wikipedia.org/wiki?curid=2383188", "title": "Andr\u00e9 Tielens", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dei Paesi Bassi, al FIFA Futsal World Championship 1989 dove la nazionale \"orange\" ha conquistato un prestigioso secondo posto alle spalle del Brasile, tuttora il miglior risultato dei Paesi Bassi al mondiale."}
{"id": "2383189", "revid": "116944", "url": "https://it.wikipedia.org/wiki?curid=2383189", "title": "Polizia Militare", "text": ""}
{"id": "2383191", "revid": "958185", "url": "https://it.wikipedia.org/wiki?curid=2383191", "title": "Karl Groos", "text": "Elabor\u00f2, partendo dall'analisi del gioco negli animali, la teoria del \"pre-esercizio\", che vede il gioco come momento propedeutico alla vita adulta."}
{"id": "2383192", "revid": "599013", "url": "https://it.wikipedia.org/wiki?curid=2383192", "title": "Jeffrey For\u00e9e", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dei Paesi Bassi, al FIFA Futsal World Championship 1989 dove la nazionale \"orange\" ha conquistato un prestigioso secondo posto alle spalle del Brasile, tuttora il miglior risultato dei Paesi Bassi al mondiale."}
{"id": "2383195", "revid": "201394", "url": "https://it.wikipedia.org/wiki?curid=2383195", "title": "Scena hardcore italiana", "text": "La scena hardcore italiana, spesso definita da fanzine e riviste d'oltreconfine come Italian hardcore, \u00e8 parte della scena hardcore punk europea nata agli inizi degli anni ottanta ed assieme alla scena hardcore svedese, \u00e8 ancora oggi un punto di riferimento per molte band hardcore di tutto il mondo.\nGeneralmente i componenti della scena italiana si caratterizzavano per l'appartenenza alle fasce pi\u00f9 povere e disagiate della popolazione, e per la loro appartenenza al mondo dei centri sociali. Rispetto a quella che fu definita la \"prima ondata\" del punk italiano, i \"punx\" della scena successiva si distinguevano per la trattazione di tematiche quasi esclusivamente politiche come la guerra fredda, il pericolo del nucleare o la Base NATO di Comiso.\nForte era l'influenza di band come Crass e Discharge. Tra i gruppi pi\u00f9 importanti Wretched, Raw Power, Negazione, Indigesti e Declino. La scena \u00e8 poi evoluta fino ai giorni nostri, con band underground e spesso amatoriali come Vetro, Anti-Tetanika, Skifo e Intothebaobab ma comprende anche band di discreto successo come Arturo, Woptime e Cripple Bastards.\nLa scena fiorentina invece vede lo svilupparsi di svariati gruppi all\u2019interno del contesto del \u201cGranducato Hardcore\u201d fin dalla met\u00e0 degli anni 80. \u201cI Refuse it\u201d, \u201cDice die\u201d e \u201cFreigeist\u201d (ancora in attivit\u00e0) sono i gruppi pi\u00f9 rappresentativi.\nStoria.\nOrigini: Il punk rock italiano ed il nuovo hardcore punk internazionale.\nIl 1977 \u00e8 convenzionalmente riconosciuto come l'anno dell'esplosione, nel mondo occidentale, del movimento punk e se nel mondo anglosassone si possono contare molti precedenti ed ispiratori di tale movimento, l'evoluzione del punk italiano, forse anche a causa di una maggior chiusura delle case discografiche e del monopolio statale di televisioni e delle radiofonia, segu\u00ec dinamiche proprie. La prima ondata punk italiana trova terreno fertile, fin dai suoi esordi, nel Movimento del '77 ed un sostegno nella diffusione dalle prime Radio libere nate nel 1976, anno in cui i bolognesi Centro d'Urlo Metropolitano (futuri Gaznevada), composero il loro brano \"Mamma dammi la benza\", uno dei primi brani punk rock italiani trasmesso con assiduit\u00e0 dalla radio movimentista Radio Alice. E fu proprio a Bologna che nacque la Harpo's Bazaar di Oderso Rubini (che poi diventer\u00e0 la Italian Records), una delle prime etichette italiane ad occuparsi di nuove sonorit\u00e0 e produttrice oltre che dei gi\u00e0 citati Gaznevada, anche degli Skiantos, Windopen e Luti Chroma. Nascono qui anche le prime fanzine come la Red Ronnie Bazaar e le nuove band sono recensite sulle riviste di fumetto come Cannibale ed Il Male. Importante in questo senso fu anche il Bologna Rock, un festival che si svolse al palasport di Bologna e che vedeva sul palco i migliori gruppi dell'allora scena punk rock e new wave bolognese: Gaznevada, Windopen, Luti Chroma, Skiantos, Bieki, Naphta, Confusional Quartet, Andy J. Forest, Frigos e Cheaters.\nIl Disco d'Oro \u00e8 stato fondamentale come locale live ma anche come punto di ritrovo.\nDi questa prima fase sono poi da ricordare la scena del Great Complotto di Pordenone ed i gruppi del centro sociale Santa Marta di Milano, base della Cramps Records e scuola di musica in cui insegnava Demetrio Stratos negli ultimi anni della sua vita. Fra questi vi erano i genovesi Dirty Actions, le Kandeggina Gang, nelle quali militava Giovanna Coletti ed i Kaos Rock di Gianni Muciaccia. Sempre a Milano vi erano poi i Decibel, che nel 1979 pubblicarono l'album \"Punk\" per la Spaghetti Records di Shel Shapiro ed a Roma gli Elektroshok, che gi\u00e0 nel 1979, in una voce sul punk italiano dell\"Enciclopedia del Rock\" (Fratelli Fabbri Editore, 1979) di Nick Logan e Bob Woffinden, venivano menzionati per un loro spettacolo in cui il cantante si levava il sangue sul palco con una siringa, per poi tirarlo sul pubblico.\nParallelamente a questi gruppi, inizia a sorgere anche in Italia un movimento punk rock di matrice anarchica, che trae ispirazione da gruppi come i Crass, Subhumans, Poison Girls o Discharge. \u00c8 il caso dei RAF Punk, dei Bacteria, dei Sottocultura, degli Stalag 17 e dei Nabat di Bologna o dei Blue Vomit e degli HCN HCN di Torino, dei Chelsea Hotel di Piacenza, degli Stigmathe di Modena, dei S.I.B di Cesena e dei The Wogs di Bari, tutti nati nel 1979. Nello stesso anno nasce Rockerilla, la prima rivista italiana ad occuparsi esclusivamente delle nuove tendenze del rock internazionale. La rivista includeva una rubrica, in tre parti, dal titolo \"Italia la punk\" gestita da Alberto Gorrani.\nLa prima ondata di Italian Hardcore.\n1980: Crass, not Clash.\nDiego Nozza nel suo \"Hardcore. Introduzione al punk italiano degli anni ottanta\" traccia una immaginaria linea di separazione fra la prima e la seconda scena punk italiana (pi\u00f9 legata a sonorit\u00e0 anarco punk ed hardcore punk) nella contestazione dei RAF Punk al concerto dei Clash organizzato dal comune di Bologna a Piazza Maggiore nel 1980. Al grido di \"Crass not Clash\", con un comunicato scritto da Jumpy Velena e distribuito al pubblico, che fu anche pubblicato integralmente da Ciao 2001, i punx bolognesi accusavano i Clash di falsit\u00e0 ideologica per aver firmato per la major CBS. L'evento evidenzi\u00f2 cos\u00ec anche in Italia la presenza di una vivace scena anarco punk. Altri tracciano invece la linea di demarcazione nel febbraio del 1982, quando nacque il centro sociale Virus di Milano, uno dei primi luoghi fortemente impegnati nella diffusione della scena italiana. Fu comunque fra queste due date che venne a formarsi gradualmente anche in Italia, un tessuto produttivo e distributivo che univa da nord a sud le citt\u00e0 e le province della penisola. Tale circuito, alternativo a quello delle major, era costituito da etichette indipendenti, autoproduzione di dischi e cassette, centri sociali, fanzine su fotocopia e distribuzione postale, formando cos\u00ec un vero e proprio network in connessione con le altre reti sparse per il mondo.\nLa consuetudine di molte fanzine di allegare alla rivista un album compilazione con nuovi gruppi, oltre a costituire oggi una notevole mole di documentazione, trasform\u00f2 le redazioni fai da te in vere etichette discografiche indipendenti, come avvenne per la Attack punkzine di Bologna o la T.V.O.R. Teste Vuote Ossa Rotte di Como. Fu in questi contesti che gruppi e musicisti importanti per la futura evoluzione della scena, pubblicarono i propri brani: i 5\u00b0 Braccio, i Kollettivo, gli Anna Falkss, gli Holocaust di Gianluca Lerici, gli Indigesti, i Disper-Azione, Peggio Punx, i Reig, i Dioxina e molti altri. E molte sono le compilazioni memorabili di quella prima fase e degli anni successivi: fra queste sono da ricordare \"Schiavi nella citt\u00e0 pi\u00f9 libera del mondo\" e \"Papi, Queens, Reichkanzlers &amp; Presidenti\" della Attack Punk Records, i due album curati da Giulio Tedeschi della Meccano Records dal titolo Raptus e Raptus Negazione e Superamento definite come \"Una delle raccolte simbolo della primissima generazione hardcore italiana\", e Goot from the Boot pubblicata dalla Spittle Records.\nNel settembre del 1982, parte poi il primo tentativo di riunire i collettivi delle varie citt\u00e0, in una fanzine che facesse da coagulante per le piccole scene sparse per l'Italia. La fanzine, che si chiamava Punkaminazione, si concluse nel giro di qualche numero, ma rappresent\u00f2 comunque il \"primo ed unico esempio di network punk pre-internet\" a livello nazionale.\n1984: L'Italian hardcore sbarca negli USA.\nUn ruolo importante per la diffusione nel mondo della scena italiana, lo gioc\u00f2 Maximumrocknroll, fanzine nata a San Francisco nel 1982, che teneva rubriche e recensioni delle scene hardcore punk degli altri paesi, focalizzando spesso l'attenzione, con un occhio di riguardo, sulla scena italiana, dedicandogli anche una temporanea rubrica. L'\"Italian Hardcore\", come li veniva definito, trov\u00f2 cos\u00ec numerosi consensi oltreoceano, tanto che ancora oggi molti gruppi americani citano gruppi italiani fra le fonti di ispirazione. Oltre alla scena italiana, era tenuta in notevole considerazione la scena hardcore svedese.\nNel 1984 l'etichetta statunitense R Radical Records di Dave Dictor dei MDC, in collaborazione con Maximumrocknroll, pubblic\u00f2 il doppio album compilazione \"International P.E.A.C.E. Benefit Compilation\", che vedeva fra gli altri band come Crass, D.O.A., Dirty Rotten Imbeciles, Septic Death, Conflict, Reagan Youth, White Lies, Subhumans, Dead Kennedys, Butthole Surfers, ma che comprendeva anche gruppi della scena italiana come Declino, Negazione, Peggio Punx, Wretched, Contrazione, Impact, Cheetah Chrome Motherfuckers e RAF Punk. Nello stesso anno i povigliani Raw Power vennero inseriti nella compilazione con band da tutto il mondo \"Welcome To 1984\", prodotta da Maximumrocknroll e curata da Jeff Bale e Ruth Schwartz\nFu proprio a partire dal 1984 che molte band italiane vengono invitate a suonare negli States: I Row Power, nel loro tour statunitense, suonarono anche con i Dead Kennedys e durante il tour incisero il loro secondo album intitolato \"Screams from the Gutter\" (Toxic Shock Records, 1985) nello studio di Paul Mahern degli Zero Boys. A loro seguirono gli Indigesti, i Cheetah Chrome Motherfuckers e pi\u00f9 tardi i Negazione.\n1987: La fine della prima ondata Hardcore italiana.\nMolti critici ed esponenti del movimento fanno risalire la fine della prima scena hardcore italiana alla data simbolica del 26 giugno 1987 con il concerto d'addio a Fabrizio Fiegel tenutosi a Bologna da Negazione, Indigesti e CCM. Non solo perch\u00e9 di li a poco Indigesti e CCM si sciolsero, ma anche perch\u00e9 la scena cominciava a dividersi e disgregarsi sempre pi\u00f9. Gradualmente il movimento italiano si era diviso in tre filoni di pensiero distinti: La frangia anarco-pacifista ispirata al modello comunitario dei Crass e dei gruppi ad essi collegati (Poison Girl, Flux of Pink Indians, ecc...), la frangia nichilista e la frangia Oi! degli skinhead, spesso di ispirazione anarco-sindacalista e con un circuito indipendente e distinto dai primi due, accusati di approccio elitario ed eccessivamente intellettuale.\nIntanto il mondo stava cambiato: Se la caduta del muro di Berlino avevano portato una visione pi\u00f9 libertaria e nuove potenzialit\u00e0 per l'Europa, la caduta del Blocco Sovietico aveva portato ad una necessaria riorganizzazione delle sinistre europee. Con la fine della guerra fredda poi, la classe politica italiana vedr\u00e0 perdere il sostegno delle potenze internazionali, rendendo cos\u00ec visibile un sistema di corruzione politico-mafioso ormai divenuto socialmente insostenibile. In questo nuovo contesto anche la scena hardcore italiana ritrover\u00e0 da qui a poco nuova energia. Una ventata di novit\u00e0 arriver\u00e0 di li a qualche anno, con una nuova generazione di band pi\u00f9 ispirate ai dettami Straight edge che si andarono affermando negli anni successivi, dividendosi anche in altri sottogeneri per stili e tematiche e tra questi l'emocore, lo ska-core, l'Hardcore New School o l'Ebullition Sound.\nL'Italian Hardcore degli anni '90.\n1989-1992: La riorganizzazione attorno al movimento Straight edge.\nSul finire degli anni '80 gli stilemi dell'hardcore punk internazionale andavano sempre pi\u00f9 modificandosi, le sonorit\u00e0 e le strutture divenivano pi\u00f9 complesse, mescolandosi e contaminandosi con altri generi. Se da un lato l'hardcore si mescolava a forme pi\u00f9 pop e melodiche dando vita all'hardcore melodico e l'emo-core, dall'altro frange del post-hardcore si mescolavano con il rumorismo, con il post-punk e con la no wave. Il punto d'unione tra i due estremi era spesso l'adesione a posizioni politiche \"drug free\" tipiche del movimento Straight edge, che in quegli anni portavano una nuova visione del mondo e differenti stili di vita inusuali nelle controcultrure. In Italia come altrove, questo nuovo sentire del movimento hardcore si andava sempre pi\u00f9 sviluppando, uscendo allo scoperto nel 1989, con i concerti, prima degli Youth of Today a Bologna, Firenze, Torino e Milano, e poi con il tour di settembre dei Gorilla Biscuits, che furono in seguito riconosciuti come gli eventi simbolici che diedero l'avvio alla seconda ondata di Italian Hardcore. Tra le prime band di questa nuova ondata c'erano i Growing Concern di Roma ed i Think Twice di Venezia, ed in seguito i By All Means di Modena, i romani Concrete, ed i veneti With Love, in cui militava l'artista e sound artist Nico Vascellari, che trovarono perlopi\u00f9 casa nelle neonate etichette Green Records di Padova e SOA Records di Roma. Emblematica di questo periodo di risveglio fu la compilazione live \"It's Pounding In!\" (1991, Isola nel Kantiere Production) che conteneva brani registrati durante il concerto a l'Isola nel Kantiere di Bologna del 17 novembre 1990 dei Creepshow, degli One Step Ahead, dei Growing Concern, dei Think Twice e degli Hide Out.\nScene locali.\nScena emiliana.\nSul finire degli anni '70, sulla scia del movimento del '77 ed in parziale rottura con esso, nasce a Bologna la prima scena punk rock italiana legata alla Harpo's Bazaar ed alla Italian Records di Oderso Rubini, che promossero e pubblicarono gruppi come Gaznevada, Skiantos, Luti Chroma, Windopen, Naphta e molti altri. In questo periodo alcuni dei punti d'incontro della scena furono la casa occupata da Filippo Scozzari e Gianpietro Huber chiamata Traumfabrik e l'Osteria dell'Orsa, che faceva concerti delle prime band cittadine. Sempre in questo contesto venne a formarsi la prima scena anarco-punk legata alla Attack Punkzine, alla Attack Records ed al circolo anarchico \"Il Cassero\", che culmin\u00f2 nella contestazione ai Clash durante il concerto del 1980 a Piazza Maggiore, evento che alcuni identificano con la nascita della seconda scena punk italiana, pi\u00f9 propriamente detta \"hardcore punk\". Tra le principali band della scena bolognese vanno citati i RAF Punk, gli Anna Falkss, i Bacteria, i Sottocultura, gli Stalag 17 e i Nabat. Se \u00e8 vero che la scena emiliana trov\u00f2 nelle realt\u00e0 bolognesi un grande catalizzatore, \u00e8 anche vero che l'hardcore punk fu molto diffuso in tutta la regione, con gruppi come i Raw Power da Poviglio (Reggio Emilia), i modenesi Stigmathe, i ferraresi Impact Fra i luoghi di ritrovo e diffusione del genere \u00e8 da ricordare il Tuwat di Carpi, citato anche in Emilia paranoica dei CCCP Fedeli alla linea.\nScena lombarda.\nNell'ottobre del 1977 nacque a Milano \"Dudu\", la prima punkzine lombarda, che nel gennaio del 1979 cambier\u00e0 nome in \"Pogo\" e di li a poco usc\u00ec la fanzine \"Xerox\" stampata su fotocopie in stile DIY. A Milano negli anni ottanta, oltre ai gi\u00e0 citati Wretched bisogna ricordare i Crash Box e gli Atrox. Della scena degli anni '90 i Sottopressione e Skruigners.\nScena piemontese/valdostana.\nA Torino la scena hardcore \u00e8 molto attiva fin dalla prima met\u00e0 degli anni ottanta con gruppi come 5\u00ba Braccio, Declino, Indigesti, Nerorgasmo, Negazione, Peggio Punx, Stinky Rats, Franti e Kina. Componenti di questa prima ondata hardcore punk ricordiamo il \"Collettivo Punx Anarchici\", che aveva inizialmente come punto di ritrovo un centro d'incontro in zona Vanchiglia, in seguito la sede divenne e rimase El Paso Occupato, dove spesso venivano organizzati concerti e quindi era un punto di ritrovo della scena. El Paso occupato ha sempre avuto questa centralit\u00e0 per la scena hardcore. A Torino tuttora ci sono gruppi hardcore/punk riconosciuti a livello nazionale ed internazionale: tra gli ultimi pi\u00f9 importanti ricordiamo C.O.V., Arturo, Woptime, Cripple Bastards, Frammenti, Bellicosi, Milkadd.\nScena laziale.\nCome in Italia, anche nella capitale l'hardcore punk ha conosciuto il suo periodo di massimo splendore tra la fine degli anni ottanta e la fine degli anni novanta. Le maggiori influenze a livello di stile e di pensiero sono giunte dagli Stati Uniti. Tra i gruppi pi\u00f9 rappresentativi possiamo ricordare Bloody Riot (autori del primo disco autoprodotto romano, nel 1983), Colonna Infame Skinhead, High Circle, Shotgun Solution, Nighters, Manimal, Klaxon, Growing Concern, Raise Your Pitch, Concrete, Student Zombie, Il Sangue, Redemption, Rebel Kids, Tear Me Down. Tra i luoghi centrali della scena, i centri sociali autogestiti Bencivenga e Forte Prenestino.\nScena toscana: Granducato Hardcore.\nLa scena toscana si fece presto conoscere con il nome di \"Granducato Hardcore\" (abbreviato \"GDHC\") e racchiudeva in s\u00e9 un insieme di gruppi musicali, etichette discografiche, autori di recensioni e illustratori. Fra i precursori della scena toscana sono da ricordare gli Holocaust da La Spezia (attivi tra il 1980 ed il 1982) di cui fece parte anche Gianluca Lerici, meglio conosciuto come illustratore di numerose fanzine e riviste con il nome di Professor Bad Trip. Le bands pi\u00f9 importanti furono poi gli I Refuse It!, Juggernaut, gli Stato Di Polizia ed i Stazione Suicida di Firenze, i Dements e i Wardogs da Lucca, gli Auf'schlag da Viareggio, Cheetah Chrome Motherfuckers, anche detti CCM, che ebbero molto successo anche negli Stati Uniti ed i Senza Sterzo di Pisa. Fra i locali che sostenevano il GDHC \u00e8 da ricordare il \"Victor Charlie\" di Pisa. \u00c8 del dicembre del 1983 il festival \"Last White Christmas\", organizzato dal Granducato nella chiesa sconsacrata di San Zeno a Pisa e che vedeva, assieme ai Raw Power, undici band toscane: Cheetah Chrome Motherfuckers, I Refuse It!, Traumatic, Brontosauri, Juggernaut, Stato Di Polizia, Putrid Fever, Dements, Useless Boys, Wardogs ed Auf'schlag. Le band partecipanti furono poi inserite nella compilazione dall'omonimo titolo \"Last White Christmas I e II\" e pubblicate per la statunitense BCT. Altre compilazioni del GDHC furono \"Senza Tregua\" ed i due volumi tributo \"Urla dal Granducato\" prodotte da Area Pirata negli anni 2000.\nScena ligure.\nNell'87 nacquero a Imperia i CGB (Crime Gang Bang), nell'89 usc\u00ec la compilation \"Gi\u00f9 Le Mani\" che raccoglieva le voci dei vari gruppi della zona imperiese, tra i quali i gi\u00e0 citati CGB, gli Ulcera, i JesusWentToJerusalem e i 102 Truffe. Negli anni 90 comparvero i genovesi Kafka.\nScena del Nord-Est.\nPoi, sempre per quanto riguarda l'hardcore punk degli anni ottanta, venivano invece dal Nord-Est altri due importanti gruppi: gli Eu's Arse di Udine e gli Upset Noise di Trieste. Negli anni novanta i vicentini Strange Corner, i trentini Grandine. La scena bolzanina, nasce dalla fusione dell'influenze che arrivano da sud, ovvero dalla scena italiana, e di quelle che arrivano da nord. Le caratteristiche, soprattutto nei primi anni erano quelle di un bpm molto elevato a volte suonato su un d-beat. Tra i gruppi pi\u00f9 rappresentativi possiamo ricordare Khalmo, No Choice, Last Man Standing e Bound. A supporto della scena l'etichetta Vacation House Records ha pubblicato diversi album delle band di Bolzano. Il \"teatro principe\" della scena era il centro giovanile \"Papperla Papp\".\nIl Venezia Hardcore Festival \u00e8 dal 2015 una giornata centrale per la fratellanza hardcore italiana.\nScena marchigiana.\nNelle Marche a cavallo tra anni ottanta e novanta sono stati attivi i Cani di Pesaro, i Rivolta dell'odio di Ancona e gli ascolani Dictatrista e Stige. Tra i maggiori gruppi degli anni novanta e duemila ricordiamo gli ascolani Affluente.\nScena di Napoli e Campania.\nFra i precursori della scena Hardcore punk di Napoli, sono sicuramente da ricordare gli Underage, gi\u00e0 attivi nel 1981, poi arruolati nella scuderia della Attack Punk bolognese. A loro seguono altri gruppi come gli Insofferenza, gli Skizo (omonimi del gruppo barese) o i Randagi di Alessandro e Massimo Jovine (in seguito nei 99 Posse), trovando poi un altro importante riferimento a livello nazionale, qualche anno dopo nei Contropotere. Tra i luoghi pi\u00f9 importanti del primo periodo sono da menzionare club come il Pulsar, lo Zx di via Atri e il Diamond Dogs alla Sanit\u00e0, mentre il primo centro sociale occupato nascer\u00e0 solo nel 1989 ad opera dei Contropotere: Era il Tienamment, a cui seguir\u00e0 due anni dopo l'Officina 99.\nScena pugliese.\nFra i primi gruppi nati in Puglia vi erano i Bloody Riot (omonimi dei Bloody Riot romani) e gli Skizo, entrambi baresi ed attivi gi\u00e0 nel 1980. Figura di spicco dell'hardcore punk pugliese erano Chain Reaction, anche loro baresi.\nScena sarda.\nFra i gruppi degli anni '80, sono da ricordare i Punk Sound Against e i Wicked Apricots.\nAlla fine degli stessi anni '80, fa il debutto la band Olbiese Arancia Meccanica, che pubblica una demotape di sei brani, che ben amalgama punkb'77, hc di matrice sia europea che americana e thrash, che trov\u00f2 grande riscontro anche nella recensione fatta da Maximum Rock'n'Roll. \nNegli anni '90-primi 2000 una fiorente scena cagliaritana e Nuorese, tra tutti FCT, BornSick, Vile Future, Quarto Potere, Full of Hatred e Sbrokko Atipico mentre primo decennio del 2000 Rise After Defeat, My Own Prison, Abominio, A Fora De Arrastu, Ghjttatura, Eresia, Raw solo per ricordarne alcuni che hanno fatto tour in lungo e largo per la penisola e non solo, e inciso dischi/cd/demo. Ricordiamo anche un bel po' di fanzine, booking e etichette diy indipendenti, che nel corso della fine anni 90-primo decennio anni 2000 hanno portato avanti la scena HC sarda."}
{"id": "2383197", "revid": "1305772", "url": "https://it.wikipedia.org/wiki?curid=2383197", "title": "Sidiki Bakaba", "text": "Biografia.\nChi ha visto \"Camp Thiaroye\" di Ousmane Semb\u00e8ne non ha dimenticato la sua figura, il suo sguardo interrogativo di reduce da Buchenwald, dove ha lasciato la parola e la ragione (\u00abha la testa vuota come una noce di cocco aperta\u00bb, dice di lui un commilitone). L'interprete di \"Pays\" ('Paese') era lui, Sidiki Bakaba, uno degli attori africani - di teatro prima che di cinema - pi\u00f9 noti e amati.\nNato ad Abengorourou in Costa d'Avorio nel 1949, Sidiki Sijiri Bakaba ha studiato alla Scuola nazionale d'arte drammatica di Abidjan e seguito corsi al Living Theatre. Oggi \u00e8 direttore generale del Palazzo della cultura di Abidjan, dove ha creato l'Actor Studio.\nHa al suo attivo un ampio repertorio teatrale classico, da Eschilo a Moli\u00e8re a Shakespeare. Ha interpretato autori africani come Bernard Dadi\u00e9, L\u00e9opold Senghor, Athol Fugard, e firmato numerose regie.\nIn campo cinematografico, ha prestato il suo volto a molti personaggi di film africani, quali \"Visage de femmes\" del suo connazionale D\u00e9sir\u00e9 Ecar\u00e9, \"Le M\u00e9decin de Gafir\u00e9\" di Moustapha Diop, \"Daressalam\" di Issa Serge Coelo. \u00c8 egli stesso autore per il cinema e la tiv\u00f9, fiction e documentari: tra essi, oltre a \"Roues libres\", \"Les Gu\u00e9risseurs\" (1988), \"Tanowe des lagunes\" (1994), \"Caravane de la paix\" (2002), \"La Victoire aux mains nues\" (2005).\nFra cinema e teatro, Sidiki Bakaba ha mietuto numerosi riconoscimenti internazionali per la miglior interpretazione. Ha vinto il Premio Unesco per la promozione delle arti assegnato nel 1999 all'Afriki Th\u00e9\u00e2tre, compagnia da lui animata."}
{"id": "2383198", "revid": "757396", "url": "https://it.wikipedia.org/wiki?curid=2383198", "title": "Gianluigi Porelli Euroleague Executive of the Year", "text": "Il premio Gianluigi Porelli Euroleague Executive of Year \u00e8 il premio conferito dalla Euroleague Basketball al miglior dirigente della stagione. Venne istituito nel 2005, e dal 2014 \u00e8 intitolato alla memoria di Gianluigi Porelli."}
{"id": "2383204", "revid": "281901", "url": "https://it.wikipedia.org/wiki?curid=2383204", "title": "Brachydanio rerio", "text": ""}
{"id": "2383205", "revid": "287204", "url": "https://it.wikipedia.org/wiki?curid=2383205", "title": "Euroleague Best Defender", "text": "L'Euroleague Best Defender \u00e8 il premio conferito dalla Euroleague Basketball al miglior difensore della \"regular season\" in base ai voti degli allenatori delle squadre partecipanti alla competizione. Venne istituito nel 2005."}
{"id": "2383208", "revid": "999533", "url": "https://it.wikipedia.org/wiki?curid=2383208", "title": "Gran Premio del Portogallo 1991", "text": "Il Gran Premio del Portogallo 1991 \u00e8 stato un Gran Premio di Formula 1 disputato il 22 settembre 1991 al circuito di Estoril. La gara \u00e8 stata vinta da Riccardo Patrese su Williams.\nQualifiche.\nLe qualifiche sono dominate dalle seconde guide dei due top team, con Patrese e Berger che occupano la prima fila davanti ai due rivali nella lotta per il campionato piloti, Senna e Mansell. Completano la top ten Prost, Alesi, Gugelmin, Martini, Capelli e Schumacher, alla guida di una Benetton meno competitiva del solito.\nGara.\nDurante il warm-up di domenica mattina sulla Ferrari di Prost esplode il motore; il francese prende il via a bordo del muletto.\nAl via Patrese mantiene la testa della corsa, mentre Mansell sopravanza Senna con una manovra piuttosto aggressiva; il brasiliano tenta di recuperare la posizione, ma il pilota della Williams si difende e supera anche Berger alla prima curva. Al termine del primo passaggio Patrese conduce davanti a Mansell, Berger, Senna ed Alesi; l'italiano mantiene il comando della corsa fino al 18\u00ba giro, quando Mansell lo supera sul rettilineo principale, guadagnando poi un buon margine sugli inseguitori. Il pilota inglese torna ai box al 29\u00ba giro per montare un nuovo set di pneumatici, ma il cambio gomme \u00e8 disastroso: a causa di un malinteso tra i meccanici la ruota posteriore destra viene fissata male e quando il pilota inglese riparte, rotola via dopo pochi metri. I meccanici accorrono e riescono a montare un'altra ruota, ma il tutto avviene nel mezzo della pit lane, violando cos\u00ec diverse regole; Mansell torna in pista in 17\u00aa posizione, cominciando una rimonta forsennata, ma al 51\u00ba giro gli viene esposta la bandiera nera a causa delle infrazioni commesse dalla squadra durante il pit stop.\nLe disavventure del compagno di squadra consegnano a Patrese la prima posizione; alle spalle dell'italiano, Berger precede Senna e Prost fino al 37\u00ba passaggio, quando il motore della sua McLaren si rompe; due tornate pi\u00f9 tardi anche Prost \u00e8 costretto al ritiro per lo stesso problema. Viene cos\u00ec a trovarsi in terza posizione Alesi, pressato da Martini e Capelli; tuttavia il francese non commette errori e la graduatoria rimane invariata fino agli ultimi passaggi, quando Capelli deve ritirarsi dopo un'uscita di pista causata dalla rottura dell'alettone anteriore. Patrese va a vincere per la seconda volta nella stagione, tagliando il traguardo davanti a Senna, Alesi, Martini, Piquet e Schumacher.\nA tre gare dalla conclusione Senna ha un vantaggio di ben 24 punti sul rivale Mansell, le cui possibilit\u00e0 di vincere il titolo sono quindi molto ridotte; pi\u00f9 aperta la situazione del campionato costruttori, nel quale la McLaren ha 12 punti di vantaggio sulla Williams."}
{"id": "2383219", "revid": "124123", "url": "https://it.wikipedia.org/wiki?curid=2383219", "title": "William Franklin (giocatore di football americano)", "text": "Carriera professionistica.\nAl debutto come rookie nella stagione 2008 con i \"Chiefs\" gioca 13 partite di cui una da titolare facendo 7 ricezioni per 83 yard, un ritorno su kickoff per 16 yard e 3 tackle da solo.\nIl 13 aprile 2008 viene svincolato dai \"Chiefs\", subito il 14 firma con i \"Lions\", per poi esser svincolato il 15 maggio. Firma con i \"Raiders\" il 19 maggio, ma il 31 agosto viene svincolato."}
{"id": "2383223", "revid": "339392", "url": "https://it.wikipedia.org/wiki?curid=2383223", "title": "Junior Barranquilla", "text": ""}
{"id": "2383224", "revid": "287204", "url": "https://it.wikipedia.org/wiki?curid=2383224", "title": "Alphonso Ford Trophy", "text": "L'Alphonso Ford Trophy \u00e8 il premio conferito dalla Euroleague Basketball al miglior realizzatore della \"regular season\". \u00c8 dedicato ad Alphonso Ford."}
{"id": "2383227", "revid": "767487", "url": "https://it.wikipedia.org/wiki?curid=2383227", "title": "Roues libres", "text": "Roues libres \u00e8 un film ivoriano del 2002 e diretto dal regista ivoriano Sidiki Bakaba, prodotto in Costa d'Avorio. \nPresentato al 28\u00ba Festival di Cinema Africano di Verona.\nTrama.\nUna capitale africana, ore 18. Due disabili si avvicinano a un taxi fermo. Prendono l'autista in ostaggio. Comincia una folle notte di rapine e di sogni. Incalzata dall'invincibile commissario Blazo, la banda \"delle due dita\" si d\u00e0 all'ebbrezza di una furiosa corsa. I due non esitano a uccidere per restare i padroni della loro notte esaltata. Una spassosa fuga che va a finire in tragedia su una spiaggia."}
{"id": "2383229", "revid": "136801", "url": "https://it.wikipedia.org/wiki?curid=2383229", "title": "Open di Francia 2008 - Doppio Femminile", "text": ""}
{"id": "2383231", "revid": "136801", "url": "https://it.wikipedia.org/wiki?curid=2383231", "title": "Open di Francia 2008 - Doppio Misto", "text": ""}
{"id": "2383232", "revid": "30610", "url": "https://it.wikipedia.org/wiki?curid=2383232", "title": "Masochista", "text": ""}
{"id": "2383236", "revid": "1305772", "url": "https://it.wikipedia.org/wiki?curid=2383236", "title": "L\u00fcdersdorf (disambigua)", "text": ""}
{"id": "2383237", "revid": "42337", "url": "https://it.wikipedia.org/wiki?curid=2383237", "title": "Culto della Dea Madre", "text": ""}
{"id": "2383238", "revid": "726373", "url": "https://it.wikipedia.org/wiki?curid=2383238", "title": "Moustapha Diop", "text": "Biografia.\nNato nel 1945 a Cotonou, nel Benin, ha la cittadinanza nigerina e maliniana. Studia lettere moderne ad Abidjan e a Ouagadougou e si trasferisce a Parigi nel 1975 per frequentare il \"Conservatoire libre du Cin\u00e9ma fran\u00e7ais\", diplomandosi nel 1979 in scenografia e montaggio. Inizia a farsi conoscere negli anni settanta del XX secolo: come regista ha descritto i cambiamenti della societ\u00e0 africana e il conflitto tra antico e nuovo, con varie reazioni critiche."}
{"id": "2383244", "revid": "287204", "url": "https://it.wikipedia.org/wiki?curid=2383244", "title": "Macrouridae", "text": "I Macrouridae sono una famiglia di pesci di mare appartenenti all'ordine Gadiformes. Sono genericamente noti come pesci topo in italiano e grenadiers in inglese.\nDistribuzione e habitat.\nQuesti pesci si incontrano in tutti i mari e oceani, in climi freddi, temperati e tropicali. Nel mar Mediterraneo sono presenti almeno 6 specie.\nA questa famiglia appartengono alcuni tra i pi\u00f9 comuni e caratteristici pesci abissali, sono stati rinvenuti a profondit\u00e0 superiori ai 7000 metri. Popolano fondi fangosi.\nDescrizione.\nIl nome di pesci topo tradisce una delle principali caratteristiche di questi pesci: la coda molto lunga e sottile priva di pinna caudale all'estremit\u00e0. Il corpo si ingrossa nella parte anteriore (dove alcune specie hanno una \"gobba\" prominente) e la testa \u00e8 grande. In quasi tutte le specie la bocca si apre verso l basso; \u00e8 presente un corto barbiglio sulla mandibola. In molte specie l'occhio \u00e8 grande o molto grande. Di solito il muso \u00e8 prominente ed in alcune specie forma un rostro molto allungato. Le pinne dorsali sono due, la prima breve ed alta e la seconda assai lunga che giunge all'estremo del corpo, cos\u00ec come la pinna anale che \u00e8 unica.\nLe pinne pettorali sono inserite in corrispondenza o pi\u00f9 indietro rispetto alle pinne ventrali. La vescica natatoria in alcune specie \u00e8 modificata per emettere suoni. Pu\u00f2 essere presente un fotoforo ventrale. Di solito non raggiungono grandi dimensioni.\nAlimentazione.\nSi cibano di invertebrati bentonici e di piccoli pesci. Il cibo viene ricercato smuovendo il sedimento con il rostro e localizzando gli organismi con il barbiglio sensorio.\nRiproduzione.\nLe uova ed i primi stadi di sviluppo sono pelagici.\nBiologia.\nData la difficolt\u00e0 di accedere ai loro habitat la biologia di molte specie \u00e8 poco nota o completamente sconosciuta.\nPesca e conservazione.\nHanno carni commestibili simili a quelle dei gadidi, la qualit\u00e0 varia a seconda delle specie e in genere non sono particolarmente apprezzati, anche per l'aspetto \"esotico\" che hanno. In anni recenti \u00e8 stata iniziata una pesca sistematica ad alcune specie di questa famiglia, con effetti negativi sulla consistenza delle popolazioni di questi pesci, che hanno una riproduzione molto lenta. Si catturano con reti a strascico e palamiti. Nel mar Mediterraneo sono pescati solo occasionalmente e non hanno alcun valore economico."}
{"id": "2383245", "revid": "729019", "url": "https://it.wikipedia.org/wiki?curid=2383245", "title": "Mansion House (metropolitana di Londra)", "text": "Mansion House \u00e8 una stazione della metropolitana di Londra servita dalle linee Circle e District.\nStoria.\nLa stazione fu aperta il 3 luglio 1871 dalla Metropolitan District Railway (MDR, l'attuale linea District) quando l'azienda estese la linea da Blackfriars. La stazione divenne il nuovo capolinea orientale della MDR.\nLa MDR si collegava alla Metropolitan Railway (MR, in seguito la linea Metropolitan) a South Kensington e, sebbene le due aziende fossero in concorrenza, ciascuna operava i propri treni sui binari dell'altra in un servizio comune chiamato \"Inner Circle\".\nIl 1\u00ba febbraio 1872 la MDR apr\u00ec una diramazione diretta a nord dalla stazione di Earl's Court per collegarsi alla West London Extension Joint Railway (WLEJR, l'attuale West London Line) con cui si collegava a Addison Road (l'attuale Kensington (Olympia)). Da quella data il servizio \"Outer Circle\" inizi\u00f2 ad operare sui binari della MDR. Il servizio era gestito dalla North London Railway (NLR) dal capolinea di Broad Street (oggi demolito) nella \"City\" passando per la North London Line fino a Willesden Junction, e poi sulla West London Line fino ad Addison Road e sulla MDR fino a Mansion House.\nDal 1\u00ba agosto 1872, il servizio \"Middle Circle\" inizi\u00f2 anch'esso ad operare attraverso Westminster partendo da Moorgate lungo i binari della MR sul lato settentrionale dell'Inner Circle fino a Paddington e quindi sui binari della Hammersmith &amp; City Railway (H&amp;CR) fino a Latimer Road quindi, attraverso un collegamento oggi demolito, sulla West London Line fino ad Addison Road e sulla MDR fino a Mansion House. Il servizio fu operato congiuntamente dalla H&amp;CR e dalla MDR.\nIl 10 ottobre 1884, la MDR e la MR aprirono congiuntamente la linea verso est fino a Mark Lane (stazione oggi chiusa), completando cos\u00ec l'Inner Circle.\nIl 30 giugno 1900, il servizio Middle Circle fu eliminato tra Earl's Court e Mansion House. Il 31 dicembre 1908 fu chiuso anche il servizio Outer Circle.\nNegli anni 1920 l'entrata della stazione fu ricostruita su progetto di Charles Holden. Aveva un grande schermo smaltato con il logo della Metropolitana simile alle stazioni che egli stesso progett\u00f2 per l'estensione verso Morden della City &amp; South London Railway (l'attuale Northern Line), aperte tra il 1924 ed il 1926.\nNel 1949, il servizio Inner Circle operato dalla Metropolitan Line ottenne la propria identit\u00e0 sulla mappa della Metropolitana come Circle Line.\nIl 29 ottobre 1989 la stazione fu chiusa per la costruzione di una nuova entrata e per la modernizzazione. Riapr\u00ec l'11 febbraio 1991.\nStrutture e impianti.\nLa stazione, che si trova all'incrocio di Queen Victoria Street e Cannon Street, ha diverse uscite con sottopassaggio compresa una su Bow Lane.\nLa stazione ha tre binari. Un binario in direzione ovest e uno in direzione est sono condivisi dalle linee Circle e District. Il terzo binario \u00e8 riservato ai treni che arrivano da ovest e fanno capolinea alla stazione di Mansion House.\nLa stazione ha solo una biglietteria.\nMansion House rientra nella \"Travelcard Zone 1\".\nCuriosit\u00e0.\nLe stazioni di Mansion House e di South Ealing sono le uniche stazioni il cui nome contiene tutte e 5 le vocali."}
{"id": "2383248", "revid": "290275", "url": "https://it.wikipedia.org/wiki?curid=2383248", "title": "S. Donato Milanese", "text": ""}
{"id": "2383249", "revid": "1728", "url": "https://it.wikipedia.org/wiki?curid=2383249", "title": "American numismatic society", "text": ""}
{"id": "2383251", "revid": "729019", "url": "https://it.wikipedia.org/wiki?curid=2383251", "title": "Jesusland", "text": "La mappa di Jesusland \u00e8 un fenomeno di Internet, nato poco dopo le elezioni presidenziali statunitensi del 2004, che satireggia sullo schema degli stati rossi e stati blu, dividendo il Nord America in \"Stati Uniti del Canada\" e \"Jesusland\".\nOrigini.\nL'immagine originale fu creata il 3 novembre 2004 da G. Webb un poster su yakyak.org un forum per i fan di Jeff Minter.\nGeografia.\nIl \"meme\" ha la forma di una mappa degli Stati Uniti e del Canada che per\u00f2 ha un nuovo ipotetico confine tra i due stati. Gli \"stati blu\" delle elezioni del 2004 sono uniti al Canada per formare un singolo stato chiamato \"Stati Uniti del Canada\". Gli \"stati rossi\" rimasti sono stati rinominati Jesusland (terra di Ges\u00f9) per via dello stereotipo sulla religiosit\u00e0 dei Repubblicani.\nMappe simili danno nomi diversi agli stati blu separati dividendoli per posizione geografica.\nAnalisi.\nNella mappa di Jesusland gli stati in cui la maggioranza ha votato per i democratici nel 2004 \u00e8 vista come pi\u00f9 liberale socialmente e quindi pi\u00f9 simile culturalmente al Canada. Gli stati votanti Repubblicano hanno votato di pi\u00f9 sulla difesa dei valori morali, come l'opposizione al matrimonio delle coppie dello stesso sesso e alla ricerca sulle cellule staminali. Coloro che possiedono questi valori sono caratterizzati da un maggiore grado di fede nella Cristianit\u00e0 Evangelica, da qui la motivazione dell'utilizzo del nome di Ges\u00f9 per l'ipotetico Stato.\nLa divisione \u00e8 talmente marcata che alcuni \"blogger\" democratici hanno ipotizzato la secessione in modo ironico o semi-serio, mentre alcuni della parte repubblicana hanno suggerito che il governo degli stati federali dovrebbero espellere gli stati blu.\n hanno notato una somiglianza molto approssimativa tra la mappa elettorale nel 2004 e una mappa degli U.S.A. nel 1860, che mostrava gli stati liberi e gli stati schiavisti prima della Guerra civile americana."}
{"id": "2383255", "revid": "281901", "url": "https://it.wikipedia.org/wiki?curid=2383255", "title": "Pesce topo", "text": ""}
{"id": "2383256", "revid": "599013", "url": "https://it.wikipedia.org/wiki?curid=2383256", "title": "Biesdorf (disambigua)", "text": ""}
{"id": "2383257", "revid": "281901", "url": "https://it.wikipedia.org/wiki?curid=2383257", "title": "Pesci topo", "text": ""}
{"id": "2383258", "revid": "123847305", "url": "https://it.wikipedia.org/wiki?curid=2383258", "title": "B\u00e9la K\u00e9ler", "text": "Biografia.\nDopo aver abbandonato gli studi musicali, and\u00f2 a lavorare in una fattoria dove ebbe modo di leggere un libro di Johann Georg Albrechtsberger e cominci\u00f2 a suonare il violino. Dopo un po' si spost\u00f2 a Vienna, e fu capace di suonare in un'orchestra di un teatro. Studi\u00f2 poi con Simon Sechter e diresse diverse orchestre, oltre che la banda dell\"'Austrian Military Unit\". Negli '70 del XIX secolo, K\u00e9ler comp\u00ec diverse tourn\u00e9e in tutta Europa.\nJohannes Brahms scrisse una delle sue \"Danze ungheresi\", basandosi su di una melodia di cs\u00e1rd\u00e1s di K\u00e9ler, mentre Anton Bruckner copi\u00f2 la strumentazione e la struttura (ma non l'armonia) della \"Apollo Marsch\" di K\u00e9ler, per la composizione della sua \"Marcia in Mi bemolle maggiore\". La \"Apollo Marsch\" venne scambiata, per errore, per un'opera di Bruckner."}
{"id": "2383259", "revid": "101768", "url": "https://it.wikipedia.org/wiki?curid=2383259", "title": "SCAM", "text": ""}
{"id": "2383260", "revid": "767487", "url": "https://it.wikipedia.org/wiki?curid=2383260", "title": "Mamy Wata", "text": "Mamy Wata \u00e8 un film nigeriano del 1989 e diretto dal regista nigeriano Moustapha Diop, prodotto in Niger. \nPresentato al 28\u00ba Festival di Cinema Africano di Verona.\nTrama.\nLa saga di due famiglie, una africana e l'altra francese, durante l'esperienza del colonialismo e della lotta per l'indipendenza. Mamy Wata , \"dea delle acque\", \u00e8 l'elemento magico che interviene e cambia il corso degli eventi, un passo nell'irrazionale che ci avvicina al mondo della cultura religiosa africana.\nNel 1976, Justin, medico laureatosi in Francia, rientra nel suo villaggio desideroso di aiutare lo sviluppo della sua gente. La sfida si presenta per\u00f2 ben pi\u00f9 dura del previsto: il Presidente Ohounou, che da anni perseguita la famiglia di Justin, ha in progetto di costruire una grande diga e di far sfollare gli abitanti del villaggio. \nNel 1981, Justin amareggiato e ormai alcolista, viene spronato dall'amica francese Evelyne a ricominciare la sfida. Accompagnato da un manipolo di improbabili ribelli, Justin inizia la sua battaglia: dissotterrare lo scettro di famiglia e vendicare il padre ucciso nel 1968 dal presidente Ohounou. Il padre di Justin, allora ministro dell'agricoltura si era infatti fermamente opposto all'imposizione della monocoltura dell'arachide e del cotone, che avrebbe tolto terre ai contadini e arricchito Calvetti, un affarista francese, e il presidente Ohounou. \nLa guerra tra Justin e Ohounou scatena uno scontro tra Mamy Wata e uno spirito jinn, invocato da Ohouho. Alla fine Mami Wata, vittoriosa, esorter\u00e0 Justin e i suoi uomini a non abbandonare la lotta.\nTematica.\nLe sequenza iniziali preannunciano un film politico e di denuncia contro un dittatore corrotto di un indefinito paese dell'Africa Occidentale. Un montaggio che alterna immagini di Parigi e di un villaggio africano, anticipa inoltre un tema classico del cinema africano: il contrasto tra tradizione e modernit\u00e0, rappresentato dal rientro in Africa di un giovane intellettuale formatosi all'estero e desideroso di aiutare il proprio paese. \nNella seconda parte del film prevale invece l'elemento sovrannaturale rappresentato da Mamy Wata divinit\u00e0 acquatica molto popolare sia in Africa che nelle Americhe. Mamy Wata, personaggio centrale per lo svolgimento degli eventi, si oppone alla costruzione della strada per il nuovo insediamento agricolo, uccidendo due operai e la figlia di Calvetti e accompagnando Justin nella sua battaglia. Paladina di un rapporto tra uomo e natura non contaminato da una modernit\u00e0 invasiva e generalmente imposta dall'Occidente si presenta come resistente della tradizione culturale genuinamente africana.\nNel film compaiono altri personaggi femminili legati all'acqua, forse messaggeri della stessa Mamy Wata, che rafforzano e rendono pi\u00f9 pervasiva la presenza della divinit\u00e0 acquatica.\nStile.\nIl film stilisticamente ibrido, mescola citazioni western, contenuti politici e riferimenti al mondo sovrannaturale."}
{"id": "2383262", "revid": "281901", "url": "https://it.wikipedia.org/wiki?curid=2383262", "title": "Macruridi", "text": ""}
{"id": "2383263", "revid": "1305772", "url": "https://it.wikipedia.org/wiki?curid=2383263", "title": "H\u00fctten", "text": ""}
{"id": "2383265", "revid": "28592", "url": "https://it.wikipedia.org/wiki?curid=2383265", "title": "Maria Miloslawskaja", "text": ""}
{"id": "2383266", "revid": "125412557", "url": "https://it.wikipedia.org/wiki?curid=2383266", "title": "David (Donatello, marmo)", "text": "Il David marmoreo di Donatello \u00e8 una scultura a tutto tondo della fase giovanile del grande artista. Risale al 1408-1409, \u00e8 in marmo bianco e misura di altezza, con una base di . \u00c8 conservata nel Museo nazionale del Bargello a Firenze, nella stessa sala del pi\u00f9 celebre \"David bronzeo\", opera della piena maturit\u00e0 dell'artista.\nStoria.\nL'opera \u00e8 una delle prime riferibili con certezza a Donatello, che a quell'epoca, poco pi\u00f9 che ventenne, lavorava spesso per l'Opera del Duomo fiorentino. Essa era infatti destinata a un contraforte della tribuna esterna, da dove fu calata poich\u00e9 troppo piccola per essere vista dal basso.\nIn ogni caso la statua non si trova pi\u00f9 in Duomo dal 1416, quando venne acquistata dalla Signoria che la fece trasportare a Palazzo Vecchio. Importante era infatti il significato politico che veniva attribuito al David, quale simbolo di indole indomita e libertaria della Repubblica di Firenze che, non a caso, commission\u00f2 anche, ai primi del XVI secolo, il celeberrimo David di Michelangelo. Un'iscrizione ai piedi della scultura sottolineava questo collegamento:\nDescrizione.\nIl David non \u00e8 a grandezza naturale (a differenza del David bronzeo), poich\u00e9 possiede dimensioni troppo grandi e raffigurato come vittorioso, subito dopo la sconfitta del gigante Golia, la cui testa, con la pietra ancora conficcata al centro della fronte, si trova ai suoi piedi, e con la fionda appoggiata sulla chioma.\nLe braccia sono sproporzionatamente lunghe e seguono linee ogivali (tipiche arte gotica), ma sono presenti gi\u00e0 elementi ripresi dal repertorio classico, come alcuni dettagli anatomici realistici: le mani, il torso, pi\u00f9 evidenziato che nascosto dalla giubba, la testa, incoronata di amaranto (simbolo profano). L'espressione \u00e8 vacua, ma la posa e l'atteggiamento sembrano esprimere la fierezza consapevole della propria elezione divina del personaggio. Lo spostamento del peso sulla gamba destra, con il busto in torsione verso il lato opposto, denota la volont\u00e0 di creare un maggiore effetto dinamico, ma risente ancora di qualche incertezza. Questo schema venne poi portato a perfezione formale nel \"San Giorgio\" (1415-1417).\nStile.\nLa posa ancheggiante e il rapido scorrere della luce sull'elaborato panneggio si riferiscono alla cultura gotica, mentre, la testa dell\u2019eroe mostra fattezze ideali ispirate al modello classico. Donatello unifica questi due codici, quello antico e quello gotico, ponendo come elemento di unit\u00e0 il potente naturalismo con cui il panneggio si separa mostrando il nudo della gamba e le pieghe che si formano sulla mano che si appoggia su un fianco del giovane, dando l\u2019impressione di un gesto colto dal vivo.\nIl \"David\" di bronzo, realizzato nel 1440, era destinato al cortile di Palazzo Medici. La destinazione privata dell\u2019opera spiega le diversit\u00e0 sia iconografiche sia stilistiche presenti nella scultura; esso ha gli attributi sia dell\u2019eroe biblico, in quanto ha la testa di Golia ai piedi, sia del dio Mercurio, dio del commercio (attivit\u00e0 della famiglia dei Medici) poich\u00e9 indossa i calzari alati. Eppure anche in questo caso \u00e8 l\u2019intensit\u00e0 realistica del complesso gioco di chiaro-scuro creato dal cappello (il petaso dei pastori) e dai capelli a far riconoscere nella scultura non tanto un simbolo di un mondo ideale quanto piuttosto l\u2019immagine di un individuo che viene messo a nudo in tutte le sfumature psicologiche. \nNel primo caso, il David viene rappresentato con la testa del nemico a terra e lo sguardo rivolto verso l\u2019osservatore, impassibile. La scultura presenta una veste drappeggiata che ricorda i principi del passato dopo essere riusciti in una grande impresa. \nIl secondo David, diverso in alcuni aspetti dal primo risultato ottenuto da Donatello, \u00e8 rappresentato nudo con una spada che regge nella mano destra e un sasso nella sinistra e con uno sguardo pensieroso e compiaciuto. La contenuta tensione del giovane eroe manifesta l'inizio di un intellettualistico ripensamento dei valori del mondo antico. Difatti l\u2019elemento del nudo richiama la classicit\u00e0 dei guerrieri greci, come simbolo di forza e di valore; allo stesso modo Donatello rende l\u2019eroe nudo, in conformit\u00e0 alla tradizione, ma allo stesso tempo \u00e8 implicito un significato innovativo; infatti, vuole sottolineare la forma gracile e piccola del corpo di David che \u00e8 riuscito a sconfiggere il gigante Golia.\nEntrambi i David sono il simbolo del debole che utilizzando le proprie armi si ribella ai soprusi del forte e trionfa."}
{"id": "2383270", "revid": "28592", "url": "https://it.wikipedia.org/wiki?curid=2383270", "title": "Rivolta degli Strel'cy", "text": ""}
{"id": "2383271", "revid": "28592", "url": "https://it.wikipedia.org/wiki?curid=2383271", "title": "Guardia del pretorio", "text": ""}
{"id": "2383282", "revid": "729019", "url": "https://it.wikipedia.org/wiki?curid=2383282", "title": "Santa Rita (Samar)", "text": "Santa Rita \u00e8 una municipalit\u00e0 di Quarta classe delle Filippine, situata nella Provincia di Samar, nella regione di Visayas Orientale.\nSanta Rita \u00e8 formata da 38 baranggay:"}
{"id": "2383285", "revid": "200568", "url": "https://it.wikipedia.org/wiki?curid=2383285", "title": "Walkover", "text": ""}
{"id": "2383286", "revid": "287204", "url": "https://it.wikipedia.org/wiki?curid=2383286", "title": "Santo Nino", "text": ""}
{"id": "2383293", "revid": "61051", "url": "https://it.wikipedia.org/wiki?curid=2383293", "title": "Coelorinchus caelorhincus", "text": "Il pesce sorcio o celorinco (Coelorinchus caelorhincus) \u00e8 un pesce abissale della famiglia Macrouridae.\nDistribuzione e habitat.\n\u00c8 presente nel mar Mediterraneo ma non in mar Adriatico e nell'Oceano Atlantico tra le Isole Britanniche e l'Africa tropicale.\nVive su fondi fangosi a profondit\u00e0 elevate, tra circa 200 ed oltre 2000 metri.\nDescrizione.\nCome tutti i pesci topo ha il corpo assottigliato in una lunga coda sottile (da cui il nome di pesce topo), che si ingrossa in quella anteriore in una testa abbastanza grande con un muso appuntito ed un breve barbiglio sulla mandibola. Gli occhi sono molto grandi. Le pinne dorsali sono due: la prima breve ed alta, con 10 raggi e la seconda molto lunga e bassa, che raggiunge l'estremit\u00e0 posteriore del corpo (la pinna caudale \u00e8 assente). La pinna anale \u00e8 simmetrica alla seconda dorsale e pi\u00f9 alta;pinne pettorali e pinne ventrali piccole. C'\u00e8 un fotoforo tra le pinne ventrali. Al tatto appare ruvido a causa delle piccole spine presenti sulle squame.\nIl colore \u00e8 grigio piombo con sfumature violacee, il ventre e le pinne pari hanno colore nero, anche le pinne impari hanno un bordo scuro.\nRaggiunge i 35 cm di lunghezza.\nAlimentazione.\nSi ciba di invertebrati bentonici.\nRiproduzione.\nDepone le uova tutto l'anno, queste sono pelagiche, la larva che se ne schiude ha testa gialla ed \u00e8 macchiettata di nero. Esiste il dimorfismo sessuale nelle dimensioni, le femmine sono pi\u00f9 grandi.\nBiologia.\nQuando viene estratto dall'acqua pu\u00f2 emettere suoni simili al grugnito di un maiale.\nPesca.\nSi cattura solo occasionalmente con reti a strascico e palamiti, le carni sono buone, simili a quelle del nasello o del merluzzo ma non si incontra sui mercati."}
{"id": "2383298", "revid": "339392", "url": "https://it.wikipedia.org/wiki?curid=2383298", "title": "Reparto militare", "text": ""}
{"id": "2383299", "revid": "1632387", "url": "https://it.wikipedia.org/wiki?curid=2383299", "title": "Seventheaven", "text": "Seventheaven \u00e8 il sesto album dei Vanadium, pubblicato nel 1989.\nCon questo disco, la band conferma la propria transizione verso un sound pi\u00f9 orecchiabile e melodico rispetto al passato. Dopo l'uscita dell'album, i Vanadium decidono di sciogliersi a causa del brutto periodo che stanno passando (il fallimento della Durium, la scarsa promozione di \"Seventheaven\" e i freddi rapporti che ormai si sono venuti a creare tra i componenti del gruppo), per poi riunirsi nel 1995."}
{"id": "2383300", "revid": "729019", "url": "https://it.wikipedia.org/wiki?curid=2383300", "title": "Santo Ni\u00f1o (Samar)", "text": "Santo Ni\u00f1o \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nSanto Ni\u00f1o \u00e8 formata da 13 baranggay:"}
{"id": "2383304", "revid": "28592", "url": "https://it.wikipedia.org/wiki?curid=2383304", "title": "Imperatore di Costantinopoli", "text": ""}
{"id": "2383308", "revid": "339392", "url": "https://it.wikipedia.org/wiki?curid=2383308", "title": "Gran Duca di Mosca", "text": ""}
{"id": "2383315", "revid": "767487", "url": "https://it.wikipedia.org/wiki?curid=2383315", "title": "Tagapul-an", "text": "Tagapul-an \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nTagapul-an \u00e8 formata da 13 baranggay:"}
{"id": "2383321", "revid": "124123", "url": "https://it.wikipedia.org/wiki?curid=2383321", "title": "John Victor Murra", "text": "Biografia.\nEmigr\u00f2 negli Stati Uniti d'America nel 1934, e due anni dopo combatt\u00e9 nella guerra civile spagnola come repubblicano. Consegu\u00ec una laurea breve in sociologia presso la University of Chicago, e nello stesso ateneo ottenne un master nel 1942 ed una laurea nel 1956, entrambi in antropologia. Insegn\u00f2 presso la Universidad de Puerto Rico (1947-50), il Vassar College (1950-61), la Universit\u00e0 Yale (1962-63), la Universidad de San Marcos (1964-66), e la Cornell University (1968-82).\nTra i suoi lavoro si trova lo sviluppo di una nuova prospettiva dell'impero Inca, dove commercio e regali tra amici e parenti erano molto diffusi. Tramite un'attenta lettura degli archivi coloniali e di corte spagnoli, scopr\u00ec che gli Inca che abitavano la foresta pluviale si arrampicavano sulle Ande per barattare i propri prodotti agricoli con la lana prodotta dagli amici che abitavano le montagne. Murra chiam\u00f2 questa cosa l'\"arcipelago verticale\", e si tratta di un'ipotesi confermata da successivi studiosi. Nonostante alcune parti della teoria siano criticate da qualcuno, \u00e8 diventato il modello economico accettato riguardo alle Ande Centrali di quel tempo.\nTra le opere di Murra si trovano \"The Economic Organization of the Inca State\" (1956), \"Cloth and its Functions in the Inca State\" (1962), e \"El mundo andino: poblaci\u00f3n, medio ambiente y econom\u00eda\" (2002). Dopo essersi ritirato dall'insegnamento lavor\u00f2 presso il MuseoNazionale di Etnografia di La Paz, in Bolivia. Mor\u00ec nella sua casa di Ithaca, New York, nel 2006."}
{"id": "2383328", "revid": "599", "url": "https://it.wikipedia.org/wiki?curid=2383328", "title": "Tanya van Aardenne-Ehrenfest", "text": ""}
{"id": "2383329", "revid": "767487", "url": "https://it.wikipedia.org/wiki?curid=2383329", "title": "Talalora", "text": "Talalora \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nTalalora \u00e8 formata da 11 baranggay:"}
{"id": "2383331", "revid": "670021", "url": "https://it.wikipedia.org/wiki?curid=2383331", "title": "Cincinnato Baruzzi", "text": "Biografia.\nNato da Vincenzo Luigi e Maria Tadolini, figlia dell'architetto Francesco Tadolini, comp\u00ec i primi studi nella citt\u00e0 natale. Nel 1814 entr\u00f2 alla \"Scuola di Ornato, di Anatomia e di Elementi di Figura\" dell'Accademia di Belle Arti di Bologna, retta allora da Giacomo De Maria.\nNel 1819 vinse il premio dell'alunnato, che gli diede l'opportunit\u00e0 di frequentare un corso di perfezionamento quadriennale a Roma presso lo studio di Antonio Canova. Alla morte del maestro (13 ottobre 1822) ne assunse la direzione in accordo con l'unico erede, monsignor Giovanni Battista Sartori, e con il sovrintendente dello studio, il cavalier Antonio D'Este.\nTra le numerose opere prodotte, singolare \u00e8 la storia del gruppo della Piet\u00e0 di cui Canova aveva realizzato un modello in gesso e l'abate Sartori ne affid\u00f2 nel 1825 la trasposizione in marmo al Baruzzi, ma dopo appena un anno gli ritir\u00f2 la commissione optando per una fusione in bronzo ad opera di Bartolomeo Ferrari, che oggi si pu\u00f2 ammirare nel Tempio Canoviano a Possagno. Il completamento dell'opera in marmo rimase a carico del Baruzzi, che riusc\u00ec solo nel 1832 a venderla a papa Gregorio XVI, che la destino' alla chiesa del SS Salvatore a Terracina.\nNel settembre 1831 Baruzzi fu richiamato a Bologna per ricoprire la cattedra di scultura dell'Accademia, rimasta vacante in seguito all'abbandono di De Maria e alla rinuncia del successore designato Adamo Tadolini.\nA Bologna, egli stabil\u00ec la propria dimora in una villa posta sulla collina di San Mamolo, l'Eliso o Villa Baruzziana, alla cui ristrutturazione dedic\u00f2 tutta la vita, con l'intento di realizzare una sorta di casa-museo, ove dare degna dimora alle opere eseguite e raccolte nel corso degli anni. L'inaugurazione della villa avvenne nel 1836, in occasione del matrimonio celebrato con la pittrice Carolina Primod\u00ec, figlia di Francesco Primod\u00ec.\nDurante l'attacco delle truppe austriache a Bologna nel 1849, l'Eliso fu trasformato in fortilizio: in soli dodici giorni di occupazione la casa fu saccheggiata e devastata e molte opere andarono danneggiate o perdute. Poich\u00e9 non arrivarono gli aiuti economici promessi dal Governo, Baruzzi si rec\u00f2 personalmente a Roma, a Napoli e a Parigi per piazzare alcune sue opere, ma i guadagni ricevuti non bastarono a coprire la somma necessaria per ripristinare la Baruzziana.\nFra il 1857 e il 1859, lo scultore si rec\u00f2 nuovamente a Roma per presentare un progetto per il completamento della facciata di San Petronio di Bologna insieme con l'amico Pelagio Palagi. Nel 1859 fu vittima dell'epurazione avviata da Luigi Carlo Farini ai danni degli individui giudicati simpatizzanti del vecchio regime e fu costretto al pensionamento.\nUn anno dopo, la moglie Carolina mor\u00ec senza avergli dato alcun erede e Baruzzi trascorse il resto della sua vita chiuso nell'amata dimora, ove mor\u00ec il 28 gennaio 1878. Lo scultore negli ultimi anni si occup\u00f2 a dar forma ad \"Eva che stacca il frutto proibito\" (1873-1878), ultima sua opera destinata alla tomba di famiglia nella Certosa di Bologna nella Sala delle catacombe e purtroppo trafugata da ignoti nel 1992; restano i medaglioni di Carlo Monari. Con testamento olografo del 5 aprile 1873, nomin\u00f2 suo erede universale il Comune di Bologna, col vincolo di investimento del patrimonio ereditato per l'istituzione, entro un quinquennio dalla sua morte, di un premio per giovani artisti noto come \"premio Baruzzi\". La villa fu venduta al conte Enrico Casalini nel 1882, ma le scelte adottate nell'amministrazione dei proventi e nella gestione dei beni ereditati non riusc\u00ec ad evitare la dispersione e, in alcuni casi, la perdita dell'immenso patrimonio artistico raccolto e prodotto dallo scultore imolese.\nL'archivio personale e di lavoro di Cincinnato Baruzzi si trova presso la Biblioteca Comunale dell'Archiginnasio di Bologna."}
{"id": "2383338", "revid": "293377", "url": "https://it.wikipedia.org/wiki?curid=2383338", "title": "Verein f\u00fcr Bewegungsspiele K\u00f6nigsberg", "text": "Il VfB K\u00f6nigsberg era la principale e pi\u00f9 titolata squadra di calcio di K\u00f6nigsberg (oggi Kaliningrad), capoluogo della Prussia Orientale.\nStoria.\nFondata il 7 luglio 1900 con il nome di F.C. 1900 K\u00f6nigsberg, nel 1907 ha assunto la denominazione di \"Verein f\u00fcr Bewegungsspiele K\u00f6nigsberg\". Il suo migliore risultato sono state le semifinali del campionato Tedesco nel 1923.\nFin dalla sua fondazione si \u00e8 imposta come squadra pi\u00f9 titolata di K\u00f6nigsberg. Nelle 17 edizioni del Campionato di K\u00f6nigsberg, disputate dal 1904 al 1925, risulter\u00e0 vincitore 13 volte, lasciando il primato in sole quattro occasioni ai rivali del KS Prussia-Samland.\nI suoi momenti migliori li ha avuti dal 1904 al 1909, dal 1923 al 1931 e dal 1940 al 1944.\nNel 1908 e nel 1909 riesce a qualificarsi nelle fasi nazionali del Campionato tedesco venendo per\u00f2 eliminata in entrambi i casi dal Berliner TuFC Viktoria in modo netto (0-7 e 1-12).\nIl VfB ritorna alla ribalta nel 1923 dove per nove anni di seguito, fino al 1931, si qualifica alle fasi Nazionali. Nel 1923 \u00e8 esentata dal partecipare al primo turno e disputa le semifinali, risultato che non riuscir\u00e0 pi\u00f9 a ripetere. In questo periodo verr\u00e0 eliminata da squadre titolate come l'Amburgo (2 volte), l' (3 volte), il Dresdner SC (2 volte). Nelle sfide con l'Hertha Berlino viene sfiorata la clamorosa qualificazione grazie alle prodigiose parate del \"cerbero\" Paul Gehlhaar, che verr\u00e0 poi acquistato proprio dalla squadra della capitale. Nel 1928 il VfB vince la sua prima partita della fase nazionale contro il Breslauer SC (3-2) qualificandosi per i quarti di finale dove sar\u00e0 eliminata dall'Amburgo. L'anno successivo viene ancora affrontata la squadra della Slesia che stavolta riesce a prevalere.\nDopo un periodo di appannamento, il VfB ritorna alla ribalta nel 1940, qualificandosi per le fasi nazionali. La prima fase stavolta \u00e8 strutturata in un girone a tre con gare di andate e ritorno; nonostante tre vittorie il VfB non si qualifica a causa della peggior differenza reti rispetto al Union Obersch\u00f6neweide. Il VfB si qualificher\u00e0 anche nei quattro anni successivi, ma arriver\u00e0 ai quarti di finale solamente in un'occasione nel 1942.\nA seguito degli eventi della Seconda guerra mondiale cesser\u00e0 ogni attivit\u00e0 nel 1945."}
{"id": "2383340", "revid": "192549", "url": "https://it.wikipedia.org/wiki?curid=2383340", "title": "Conte di Sicilia", "text": ""}
{"id": "2383341", "revid": "729019", "url": "https://it.wikipedia.org/wiki?curid=2383341", "title": "Tarangnan", "text": "Tarangnan \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nTarangnan \u00e8 formata da 41 baranggay:"}
{"id": "2383342", "revid": "729019", "url": "https://it.wikipedia.org/wiki?curid=2383342", "title": "Castello di Montegrossoli", "text": "Il castello di Montegrossoli \u00e8 una struttura militare, oggi ridotta a rudere, situata a Montegrossi, nelle vicinanze dell'abbazia di Coltibuono, nel comune di Gaiole in Chianti.\nIl castello \u00e8 posto sulla sommit\u00e0 di un rilievo dei monti del Chianti, al confine tra le province di Firenze e Arezzo ad un'altezza di circa 700 metri. La posizione strategica ne fece un luogo importantissimo per il controllo delle zone a cavallo tra il Chianti e il Valdarno superiore.\nStoria.\nLa fortezza appare citata per la prima volta in un documento risalente al 1007.\nVenne successivamente acquistato dalla famiglia Firidolfi, fedeli sostenitori della parte ghibellina, che ne fecero la sede delle loro attivit\u00e0 nella zona. Attivit\u00e0 che comprendevano anche il brigantaggio e il saccheggio delle merci transitanti per la strada sottostante.\nNel 1172 il castello venne espugnato dai Fiorentini che imposero ai Firidolfi di cacciare il legato imperiale. Il dominio fiorentino sul castello fu di brevissima durata e i Firidolfi ne approfittarono per ricostruirlo e fortificarlo in maniera pi\u00f9 efficace. Negli anni seguenti i Fiorentini tentarono pi\u00f9 volte di riprendere il possesso del maniero ma vennero sempre respinti dai Firidolfi e dai loro armati.\nLa situazione precipit\u00f2 nel 1182 quando, durante l'estate un convoglio formato da 50 muli carichi di grano venne assaltato e saccheggiato da Spinello Firidolfi e dai suoi figli Pepus, Scolaio e Spinello junior. Nello stesso periodo Firenze attraversava un periodo di carestia e quel saccheggio fu il pretesto per scatenare una nuova guerra. Di l\u00ec a poco i fiorentini tornarono a Montegrossoli e dopo aver conquistato il castello, lo rasero al suolo fino alle fondamenta\nL'importanza strategica del castello per\u00f2 era enorme e in poco tempo il castello venne ricostruito e nuovamente occupato dai Firidolfi. Il castello infatti faceva parte della catena difensiva dei fedeli dell'imperatore. L'imperatore Federico Barbarossa aveva inserito Montegrossoli all'interno di una linea militare composta dalle fortezze di San Miniato, Fucecchio, Pogni e Semifonte.\nNel 1197 i Fiorentini acquistarono il castello dai Firidolfi ponendo fine alla guerra.\nIl castello venne assediato dalle truppe Aragonesi nel 1478 e nel 1530 le truppe di Carlo V lo conquistarono e lo rasero definitivamente al suolo; questo per evitare che la Repubblica di Firenze potesse usare il castello come base per una riconquista della zona del Chianti.\nIl castello da allora risulta abbandonato.\nIl castello oggi.\nSulla cresta del monte svetta imponente la struttura del cassero e ai suoi piedi sono collocate, coperte dalla vegetazione, le pietre della cinta muraria. Il cassero presenta una porta d'accesso, ad un piano rialzato rispetto al terreno. Dalla porta si accede all'interno della struttura. Sono visibili i capitelli in pietra che reggevano i solai. Nella parte nord sono presenti i resti del soffitto a volta di alcuni locali, forse adibiti ad abitazione.\nTutto il complesso versa in uno stato di grave abbandono, tanto che la visita all'interno risulta essere molto pericolosa."}
{"id": "2383344", "revid": "125253842", "url": "https://it.wikipedia.org/wiki?curid=2383344", "title": "Diana Bandini Rogliani", "text": "Biografia.\nNata da una relazione extraconiugale tra la madre Selica Bandini e il colonnello Ferdinando Lucchesini, trascorse la sua giovinezza in convento, fino a che conobbe Tot\u00f2. Diana e l'attore, legato sentimentalmente fino al 1930 all'attrice Liliana Castagnola, si conobbero a Firenze nel 1931 durante una tourn\u00e9e di Tot\u00f2, impegnato nel teatro di rivista. L'unione fu osteggiata dalla madre della ragazza, allora sedicenne, ma i due si rividero a Napoli nella primavera dell'anno successivo decidendo di andare a vivere insieme. La giovane inizier\u00e0 a seguire Tot\u00f2 nelle sue tourn\u00e9e professionali. Nel 1933 l'unione - che cominciava a mostrare le prime incrinature - fu rinsaldata dalla nascita della figlia Liliana, nome scelto da Tot\u00f2 in ricordo di Liliana Castagnola, suicidatasi nel 1930. Sempre nel 1933 Diana Rogliani firm\u00f2 assieme a Tot\u00f2, con lo pseudonimo di Cliquette, lo spettacolo di rivista \"Il mondo \u00e8 tuo\".\nLa coppia decise di contrarre matrimonio il 6 marzo 1935. Tuttavia gi\u00e0 nel 1936 i rapporti peggiorarono, probabilmente a causa delle attenzioni che Tot\u00f2 riservava alle artiste della compagnia con cui si esibiva. Il matrimonio sembrava giunto al termine con la dichiarazione di nullit\u00e0, ottenuta grazie ad una sentenza emessa in Ungheria. Ma Tot\u00f2 e Diana decisero di vivere insieme per la figlia, fino a quando questa fosse diventata adulta e si fosse sposata. Questo impegno verr\u00e0 rinnovato nel 1939, quando la sentenza ungherese verr\u00e0 ufficializzata anche in Italia. La coppia continu\u00f2 a vivere sotto lo stesso tetto per oltre dieci anni.\nNel 1950 Diana Rogliani annunci\u00f2 a Tot\u00f2 la decisione di andarsene per contrarre nuove nozze. L'artista nel 1951 le dedic\u00f2 la canzone \"Malafemmena\", per non aver mantenuto l'impegno a non andarsene da casa fino a quando la figlia Liliana non avesse compiuto 18 anni. Nonostante ci\u00f2, Diana rest\u00f2 in buoni rapporti con Tot\u00f2 - che si sarebbe stabilmente unito dal 1952 all'attrice Franca Faldini - fino alla morte di quest'ultimo."}
{"id": "2383350", "revid": "73843", "url": "https://it.wikipedia.org/wiki?curid=2383350", "title": "J\u00f8rgensen", "text": "J\u00f8rgensen o Jorgensen \u00e8 un cognome che pu\u00f2 riferirsi a:"}
{"id": "2383351", "revid": "287204", "url": "https://it.wikipedia.org/wiki?curid=2383351", "title": "Jorgensen", "text": ""}
{"id": "2383354", "revid": "3115", "url": "https://it.wikipedia.org/wiki?curid=2383354", "title": "Dunajsk\u00fd Kl\u00e1tov", "text": "Dunajsk\u00fd Kl\u00e1tov (in ungherese \"Dunat\u0151k\u00e9s\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2383357", "revid": "767487", "url": "https://it.wikipedia.org/wiki?curid=2383357", "title": "Salom\u00f3n", "text": "Salom\u00f3n \u00e8 un cortometraggio spagnolo del 2008 diretto da Ignacio Lasierra. \u00c8 stato presentato al Festival di cinema africano di Verona 2008, ha partecipato ha una trentina di festival e vinto una decina di premi.\nTrama.\nBassir \u00e8 un immigrato subsahariano da poco arrivato in una cittadina spagnola per lavorare in un'azienda agricola. Eusebio \u00e8 un pensionato che passa gran parte del tempo a giocare a bocce con gli amici. I due s'incontrano."}
{"id": "2383359", "revid": "19933", "url": "https://it.wikipedia.org/wiki?curid=2383359", "title": "Isak Lipschitz", "text": ""}
{"id": "2383368", "revid": "119389279", "url": "https://it.wikipedia.org/wiki?curid=2383368", "title": "Accademia dei Filergiti", "text": "L'Accademia dei Filergiti (dal greco: \"amici delle opere\") \u00e8 un'antica accademia che aveva sede in Forl\u00ec e aveva il compito di favorire gli studi nell'ambito sia letterario sia scientifico, a scopo civile, morale e religioso. Grande interesse fu anche rivolto ai miglioramenti in campo agrario, animando, agli inizi del XIX secolo, un \"intenso dibattito agronomico\". Aveva come stemma un alveare circondato da operose api, mentre il motto era \"nusquam mora\".\nStoria.\nLa fondazione \u00e8 tradizionalmente fatta risalire al 1370 e attribuita a quello Jacopo Allegretti, fondatore anche della prima accademia letteraria italiana. Dopo di che l'Accademia venne pi\u00f9 volte rifondata o restaurata: anche all'umanista Urceo Codro si attribuisce un intervento di rifondazione (XV secolo).\nBen documentata \u00e8 la data del 1574: tra i rifondatori si citano: Simone Paulucci, i fratelli Padovani, Pellegrino Maseri, Cesare Gnocchi, Giuseppe Hercolani, Antonio Numai, Guglielmo Lambertelli, Bernardino Aleotti, Livio Cimatti, Fabio Oliva.\nFu di nuovo rifondata nel 1652.\nFinite nel 1815 le guerre napoleoniche, l'Accademia si struttur\u00f2 su quattro sezioni:\nMembri.\nFra i suoi membri:\nL'Accademia fu chiusa nel 1848.\nNel 1982, per\u00f2, \u00e8 stata riaperta, a Forl\u00ec, una Accademia dei Nuovi Filergiti Romagnoli."}
{"id": "2383372", "revid": "729019", "url": "https://it.wikipedia.org/wiki?curid=2383372", "title": "Guerre sassoni", "text": "Le guerre sassoni furono le campagne militari e le insurrezioni prodottesi nel trentennio fra il 772 (quando Carlo Magno entr\u00f2 per la prima volta in Sassonia con intenti di conquista) e l'804 (quando fu repressa l'ultima ribellione delle trib\u00f9 insofferenti). Nel territorio che corrisponde all'attuale Germania nordoccidentale si combatterono in tutto diciotto battaglie. Esse si conclusero con l'annessione della Sassonia al regno dei Franchi, e con la conversione dei Sassoni al cristianesimo dal paganesimo germanico.\nNonostante varie battute d'arresto, i Sassoni resistettero con fermezza, tornando ogni volta a fare irruzione nei domin\u00ee di Carlo non appena la sua attenzione si rivolgeva altrove. Il comandante sassone, Vitichindo, era un avversario determinato e pieno di risorse, ma alla fine venne sconfitto e fu battezzato nel 785.\nI Sassoni erano suddivisi in quattro gruppi stanziati in quattro diverse regioni. La pi\u00f9 vicina al regno franco d'Austrasia era la Vestfalia, la pi\u00f9 distante l'Ostfalia. Fra questi due regni giaceva l'Angria, e a nord di tutti e tre, ai confini dello Jutland, era situata la Nordalbingia.\nFase iniziale.\nLe guerre iniziarono con l'invasione del territorio sassone da parte dei Franchi, con l'assoggettamento degli Angri e con la distruzione del simbolo sacro di Irminsul presso Eresburg (772 o 773). Irminsul dev'essere stato un tronco d'albero cavo, e rappresentava presumibilmente il pilastro che sosteneva il cielo, in modo analogo all'Yggdrasill dei norreni. La campagna fu condotta da Carlo Magno fino al fiume Weser, distruggendo numerose roccaforti sassoni. Dopo aver negoziato con parte della nobilt\u00e0 sassone ed essersi procurato ostaggi, Carlo rivolse la propria attenzione alla guerra contro i Longobardi in Italia settentrionale. Ma i contadini sassoni liberi, guidati da Vitichindo, continuarono a resistere e irrompere in territorio franco nella regione del Reno. Gli scontri proseguirono con la stessa violenza per anni.\nLa seconda campagna fu condotta nell'anno 775. Carlo marci\u00f2 attraverso la Vestfalia, conquistando il forte di Syburg, poi tagli\u00f2 ancora vittorioso per l'Angria; sconfisse infine gli Ostfali, e il loro comandante, Hessi, si convert\u00ec al Cristianesimo. Torn\u00f2 quindi in Vestfalia, lasciando sguarniti gli accampamenti di Syburg ed Eresburg. Tutta la Sassonia, eccettuata la Nordalbingia, si trovava ora sotto il suo controllo, ma i recalcitranti sassoni non sarebbero rimasti sottomessi a lungo.\nDopo una nuova guerra in Italia, Carlo torn\u00f2 rapidamente (776) per la terza volta in Sassonia, dove una ribellione aveva distrutto la fortezza di Eresburg. I Sassoni furono ancora ricondotti all'ordine, ma Vitichindo si rifugi\u00f2 presso i Dani. Carlo Magno costru\u00ec un nuovo accampamento a Karlstadt. Nel 777 convoc\u00f2 la dieta nazionale a Paderborn, per annettere tutta la Sassonia al regno dei Franchi. Molti Sassoni furono battezzati.\nL'intento primario della dieta era di avvicinare la Sassonia al cristianesimo. A questo scopo furono reclutati missionari, soprattutto anglosassoni. Carlo emise numerosi decreti intesi a infrangere la resistenza sassone e a infliggere pene capitali a chiunque seguisse pratiche religiose pagane o violasse la pace del re. La presa di posizione severa e intransigente, che gli guadagn\u00f2 anche il titolo di \"macellaio dei Sassoni\", indusse il suo stretto consigliere e futuro abate di San Martino a Tours, Alcuino di York, a raccomandargli indulgenza, perch\u00e9 la parola di Dio fosse diffusa con la persuasione e non con la spada. Ma le guerre proseguirono, anche perch\u00e9 i Sassoni difendevano accanitamente la propria libert\u00e0.\nNell'estate del 779, Carlo Magno entr\u00f2 nuovamente in Sassonia, conquistando Ostfalia, Angria e Vestfalia. In una dieta presso Lippspringe divise poi il paese in distretti missionari e contee franche. Egli stesso presenzi\u00f2 a molti battesimi di massa nel 780. In seguito torn\u00f2 in Italia e stavolta, sorprendentemente, non vi furono rivolte. Dal 780 al 782 il paese fu in pace.\nFase intermedia.\nCarlo Magno torn\u00f2 in Sassonia nel 782, creando un codice di leggi e investendo conti sassoni e franchi. Le leggi avevano carattere draconiano in materia religiosa, e il paganesimo originario ne risult\u00f2 gravemente minacciato. Ci\u00f2 provoc\u00f2 la ripresa dei vecchi conflitti. Quello stesso anno, in autunno, Vitichindo torn\u00f2 a guidare una rivolta che si tradusse in numerosi assalti alla chiesa. I Sassoni invasero il territorio dei Catti, una trib\u00f9 germanica gi\u00e0 convertita da San Bonifacio e stabilmente integrata nell'Impero carolingio. Vitichindo annichil\u00ec l'esercito franco sul S\u00fcntel, mentre Carlo era impegnato in una campagna contro i Sorbi.\nIn risposta a questo smacco, Carlo Magno (presumibilmente nel massacro di Verden) ordin\u00f2 la decapitazione di 4.500 sassoni, sorpresi a praticare il paganesimo dopo la conversione alla fede cristiana. Vitichindo ripar\u00f2 nuovamente in Danimarca. Su questo massacro, moderne ricerche hanno avanzato dubbi, poich\u00e9 nessuna prova archeologica \u00e8 stata trovata ed esiste il sospetto che la fonte originale riporti erroneamente il verbo \"decollabat\" (decapitava) in luogo di \"delocabat\" (esiliava).\nIl massacro produsse due anni consecutivi di guerra continua (783-785), con Carlo Magno a svernare nella Sassonia centrale, a Minden. Nel 783, la guerra vide le stesse donne sassoni lanciarsi in battaglia a seno nudo. Una di esse fu Fastrada, figlia di un conte sassone, che nel 784 sarebbe diventata la quarta moglie di Carlo.\nI franchi presero gradualmente. La svolta avvenne nel 785, quando Vitichindo, battezzato a sua volta, giur\u00f2 fedelt\u00e0 a Carlo. Fu con la conclusione di questa campagna che Carlo Magno pot\u00e9 rivendicare la conquista della Sassonia, e il paese fu pacificato per sette anni, sebbene la ribellione sia proseguita, sporadica, fino all'804.\nFase finale.\nNel 792 i Vestfali insorsero contro i signori del luogo, in risposta al reclutamento forzato nella guerra agli Avari. Nel 793 Ostfali e Nordalbingi si unirono agli insorti, ma la rivolta non ebbe altrettanto seguito delle precedenti e fu completamente sedata nel 794. Subito dopo, nel 796, vi fu una ribellione degli Angri, ma la presenza personale di Carlo Magno e dei leali cristiani sassoni e slavi ne permise l'immediata repressione. Poco dopo, nel 798 venne combattuta l'ultima grande battaglia della guerra a Bornh\u00f6ved nell'Holstein orientale che vide la sconfitta dei sassoni ad opera degli Obodriti che nell'occasione erano alleati dei Franchi.\nL'ultima insurrezione dell'indomito popolo avvenne nell'804, oltre trent'anni dopo la prima campagna di Carlo. Stavolta i Nordalbingi, la pi\u00f9 indisciplinata delle trib\u00f9 sassoni, furono messi in condizione di non nuocere. Carlo infatti ne deport\u00f2 10.000 in Neustria e ne don\u00f2 le terre abbandonate al re degli Abodriti.\nSulla chiusura definitiva dell'immane conflitto \u00e8 utile citare Eginardo, biografo di Carlo Magno.\nVerso la fine delle guerre sassoni, Carlo Magno aveva preso a enfatizzare la riconciliazione. Nel 797 ammorbid\u00ec le leggi speciali, fino ad allora molto rigide, e nell'802 il diritto comune sassone fu codificato nella \"Lex Saxonum\". Questa politica fu accompagnata dalla fondazione di strutture ecclesiastiche (fra cui i vescovati di Paderborn, M\u00fcnster, Brema, Minden, Verden e Osnabr\u00fcck) che consolidarono la conversione, inizialmente forzata, dei Sassoni.\nL'ultima rivolta sassone fu quella degli Stellinga, tra l'841 e l'845.\nNatura religiosa del conflitto.\nLe guerre sassoni si considerano guerre di religione: lo stesso Carlo Magno le dichiar\u00f2 finalizzate alla conversione dei pagani sassoni al cristianesimo. Si possono riscontrare similitudini con le guerre contro alcune nazioni pagane, come la Lituania, chiamate crociate del nord. Le guerre sassoni produssero un effetto domino, determinando la conversione al cristianesimo di altre nazioni dell'Europa centrale, come la Polonia."}
{"id": "2383376", "revid": "767487", "url": "https://it.wikipedia.org/wiki?curid=2383376", "title": "Villareal (Filippine)", "text": "Villareal \u00e8 una municipalit\u00e0 di Quarta classe delle Filippine, situata nella Provincia di Samar, nella regione di Visayas Orientale.\nVillareal \u00e8 formata da 38 baranggay:"}
{"id": "2383378", "revid": "857138", "url": "https://it.wikipedia.org/wiki?curid=2383378", "title": "Zumarraga", "text": "Il toponimo Zumarraga pu\u00f2 riferirsi a diverse localit\u00e0:"}
{"id": "2383379", "revid": "729019", "url": "https://it.wikipedia.org/wiki?curid=2383379", "title": "Dux Germaniae primae", "text": "Il Dux Germaniae primae era il comandante di truppe di limitanei della diocesi delle Gallie, lungo il tratto di limes della Germania superiore, nell'ambito dell'armata imperiale costituita dal \"Numerus intra Gallias\". Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" per quelle di cavalleria, e forse lo stesso \"comes tractus Argentoratensis\" che aveva sede appunto presso il castra legionario di \"Argentoratae\". Di questo comando non sono giunte informazioni dalla \"Notitia dignitatum\" (il cui capitolo XXXIX \u00e8 andato completamente perduto); \u00e8 per\u00f2 noto che questo settore di confine difendenva parte dell'alto fiume Reno."}
{"id": "2383382", "revid": "767487", "url": "https://it.wikipedia.org/wiki?curid=2383382", "title": "Une girafe sous la pluie", "text": "Une girafe sous la pluie \u00e8 un cortometraggio d'animazione del 2007 diretto da Pascale Hecquet, prodotto da Belgio e Francia e presentato al 28\u00ba Festival di Cinema Africano di Verona.\nTrama.\nA Djambali, tutta l'acqua viene monopolizzata dalla piscina di Sir Lion. Una giraffa temeraria non ne pu\u00f2 pi\u00f9 di questa situazione e dirotta l'acqua verso l'albero che le serve per i suoi pasti. Il gesto avr\u00e0 delle conseguenze pesanti: espulsa dalla sua Africa natale, dovr\u00e0 rifarsi una vita in un altro Paese, in una citt\u00e0 del nord abitata esclusivamente da cani."}
{"id": "2383383", "revid": "838137", "url": "https://it.wikipedia.org/wiki?curid=2383383", "title": "281", "text": ""}
{"id": "2383394", "revid": "767487", "url": "https://it.wikipedia.org/wiki?curid=2383394", "title": "Zumarraga (Samar)", "text": "Zumarraga \u00e8 una municipalit\u00e0 di Quinta classe delle Filippine, situata nella Provincia di Samar, nella regione di Visayas Orientale.\nZumarraga \u00e8 formata da 25 baranggay:"}
{"id": "2383395", "revid": "24136603", "url": "https://it.wikipedia.org/wiki?curid=2383395", "title": "Pesce zebra", "text": ""}
{"id": "2383398", "revid": "1632387", "url": "https://it.wikipedia.org/wiki?curid=2383398", "title": "Nel cuore del caos", "text": "Nel cuore del caos \u00e8 l'ottavo ed ultimo album dei Vanadium, pubblicato nel 1995.\nIl titolo del cd e della prima traccia \u00e8 preso da un'opera pittorica (acrilico su tela cm100x120) dell'artista e poeta Norman Zoia che \u00e8 anche il principale autore di tutte le liriche, tranne la cover di Bryan Adams. La stessa \"Piazza San Rock\" (track 7) \u00e8 ispirata a un'altra opera-performance di Zoia. Da questo lavoro \u00e8 stato girato un video per \"Nero Sogno Grunge\" (track 2).\nInteressante poi l'omaggio a Rudolf Nurejev in \"Vodka &amp; Luna\" (track 8). Dopo lo scioglimento avvenuto nel 1990, il gruppo, su richiesta di Pino Scotto e Lio Mascheroni, si riunisce per dare alle stampe un album cantato quasi totalmente in italiano. Il risultato per\u00f2 \u00e8 al di sotto delle aspettative (Tessarin e lo stesso Scotto affermeranno di aver commesso un errore) e, dopo un tour di circa 150 serate, la band si scioglie definitivamente."}
{"id": "2383399", "revid": "1318658", "url": "https://it.wikipedia.org/wiki?curid=2383399", "title": "Sarangani", "text": ""}
{"id": "2383400", "revid": "767487", "url": "https://it.wikipedia.org/wiki?curid=2383400", "title": "Alessandro Gambino", "text": "Carriera.\nHa esordito in Serie A con la maglia del il 18 settembre 1932 in Pro Vercelli-Palermo (0-2)."}
{"id": "2383401", "revid": "125683821", "url": "https://it.wikipedia.org/wiki?curid=2383401", "title": "Coffee &amp; Allah", "text": "Coffee &amp; Allah \u00e8 un film neozelandese del 2007 diretto da Sima Urale. \u00c8 stato presentato al 28\u00ba Festival di Cinema Africano di Verona.\nTrama.\nAbeba Mohammed, una giovane donna oromo, etiopica, ama il caff\u00e8 e l'islam. Emigrata in Nuova Zelanda senza conoscere l'inglese, da dietro il suo velo Abeba cerca di rapportarsi con il nuovo ambiente. Nonu, un barista samoano, si innamora di lei, ma l'abisso culturale che li separa sembra invalicabile, almeno inizialmente."}
{"id": "2383404", "revid": "2128848", "url": "https://it.wikipedia.org/wiki?curid=2383404", "title": "Stati per emissioni di CO2", "text": "Lista degli stati per emissione nel mondo.\nDi seguito una lista di Stati per emissioni di biossido di carbonio (CO2) dovute alle attivit\u00e0 umane. I dati presentati qui di seguito corrispondono alle emissioni del 2004. I dati stessi sono stati raccolti nel 2018 dal CDIAC per le Nazioni Unite. I dati prendono in considerazione solo le emissioni di anidride carbonica dalla combustione di combustibili fossili, ma non le emissioni da deforestazione e da esportazioni di combustibili fossili ecc.\nDati storici 1990-2004.\nDati dal Rapporto delle Nazioni Unite sul Programma di Sviluppo 2007-2008."}
{"id": "2383405", "revid": "399", "url": "https://it.wikipedia.org/wiki?curid=2383405", "title": "Pietro Quaroni", "text": "Biografia.\nNasce da una famiglia di origine ossolana, precisamente del paese di Anzino, in Valle Anzasca. Suo fratello \u00e8 l'architetto Ludovico. Studia all'Istituto Massimiliano Massimo e si laurea in Giurisprudenza all'Universit\u00e0 di Roma, nel 1919. Oltre alle lingue occidentali, Pietro conosce il russo, il serbo-croato e l'albanese. Entra nella carriera diplomatica nel 1920 ed \u00e8 destinato a Costantinopoli, dove resta fino al 1923.\nDopo altri due anni a Buenos Aires, nel 1925 \u00e8 trasferito a Mosca e poi, nel 1931, a Tirana. Nel 1932 \u00e8 nominato Capo dell'Ufficio I della Direzione affari politici del Ministero degli esteri. Nel 1935 \u00e8 inviato come esperto alla Conferenza di Stresa. Contemporaneamente, sul settimanale \"Affari Esteri\", esprime il suo dissenso alla politica di Mussolini, circa il ritiro dell'Italia dalla Societ\u00e0 delle Nazioni. Per tale motivo, nel settembre del 1935, \u00e8 allontanato dal ministero e trasferito prima a Salonicco, quale console generale, poi in Afghanistan (1936), quale ministro plenipotenziario italiano.\nRimane otto anni a Kabul, in una posizione difficile e pressoch\u00e9 isolato. Nel maggio del 1944, dopo il ristabilimento dei rapporti diplomatici con l'URSS da parte del governo Badoglio, \u00e8 promosso ambasciatore italiano a Mosca. Nel gennaio del 1946, da Mosca, esprime alcune considerazioni circa l'inopportunit\u00e0 che l'Italia prenda parte attiva alla punizione dei criminali di guerra germanici, onde evitare l'appoggio sovietico ad analoghe richieste gi\u00e0 presentate da Jugoslavia, Etiopia, Grecia ed Albania per i presunti criminali di guerra italiani.\nIn una nota del successivo mese di luglio, esprime al direttore degli Affari politici, Vittorio Zoppi, il rammarico per il disinteressamento anglo-statunitense ad una possibile consegna dei criminali italiani alle Nazioni richiedenti. Il 30 novembre 1946 \u00e8 nominato ambasciatore a Parigi, ove rimane per ben dodici anni, sino al 13 giugno 1958. Durante il periodo della sua permanenza a Parigi svolge un ruolo di primo piano quale consigliere politico del Ministro degli Esteri De Gasperi nella negoziazione del trattato di pace e del reinserimento dell'Italia nella vita internazionale.\nNel 1952 \u00e8 insignito della onorificenza di Cavaliere di Gran croce al Merito della Repubblica dal Presidente Luigi Einaudi. \u00c8 uno dei due invitati italiani (l'altro \u00e8 Alcide De Gasperi) al primo incontro tenuto dal Gruppo Bilderberg, nei giorni dal 29 al 31 maggio 1954, presso Oosterbeek nei Paesi Bassi. Dal 1958 al 1961 \u00e8 ambasciatore a Bonn, presso la Repubblica Federale Tedesca e, dal 1961 al 1964 ambasciatore a Londra. Nel 1964, dopo aver abbandonato la carriera diplomatica, viene nominato Presidente della RAI, restando in carica sino al 1969, poi della Croce Rossa Italiana. \u00c8 stato un brillante conferenziere e autore di pregevoli studi di storia delle relazioni internazionali."}
{"id": "2383406", "revid": "767487", "url": "https://it.wikipedia.org/wiki?curid=2383406", "title": "Luigi Ingrassia", "text": "Biografia.\nFiglio di un ferroviere, crebbe a Genova, dove il padre era stato trasferito.\nGioc\u00f2 nella Sampierdarenese fino ai 15 anni, quando torn\u00f2 in Sicilia.\nAd appena 24 anni concluse la carriera sportiva per continuare gli studi in medicina, conseguendo quindi la laurea.\nLavor\u00f2 come pneumologo e tisiologo all'allora Sanatorio Ingrassia, del quale era stato Direttore Sanitario fino al 1969.\nSuo fratello Pier Luigi fu direttore del giornale L'Ora dal 1947 al 1953.\nCaratteristiche tecniche.\nGiocava come mediano.\nCarriera.\nDa capitano ha guidato il Palermo alla vittoria del campionato di Prima Divisione nel 1929/30 e di Serie B nel 1931/32.\nEsord\u00ec in Serie A con la maglia del Palermo il 6 novembre 1932 in Palermo-Alessandria (1-1); concludendo il campionato con 25 presenze. \nLa sua ultima partita in carriera fu un Palermo - Milan 2-1 del 17 dicembre 1933. In massima serie totalizza, cos\u00ec, 26 presenze."}
{"id": "2383407", "revid": "729019", "url": "https://it.wikipedia.org/wiki?curid=2383407", "title": "Muscolo sottospinato", "text": "Il muscolo sottospinato, chiamato talvolta \"infraspinato\" \u00e8 di forma triangolare appiattito, la cui base corrisponde alla fossa sottospinata e l'apice all'estremit\u00e0 superiore dell'omero.\nAnatomia.\nIl muscolo origina medialmente dai 2/3 mediali della fossa sottospinata della scapola e le sue fibre si portano verso l'esterno e in alto per inserirsi sulla faccia media della grande tuberosit\u00e0 dell'omero o trochite omerale.\nViene rivestito dalla fascia sottospinata, membrana fibrosa che si fissa ai bordi della fossa e che trae rapporti anche con la fascia deltoidea, che lo separa dai muscoli grande e piccolo rotondo\nInnervazione.\n\u00c8 innervato dal nervo sovrascapolare (C4-C6)\nFunzione.\n\u00c8 principalmente un rotatore esterno dell'omero ed \u00e8 antagonista del sottoscapolare.\nHa anche un'azione di estensore e estensore in orizzontale del braccio.\nConcorre insieme al piccolo rotondo, al sopraspinato e al sottoscapolare a mantenere la testa dell'omero nella cavit\u00e0 glenoidea, fa parte cio\u00e8 della Cuffia dei rotatori."}
{"id": "2383408", "revid": "33689", "url": "https://it.wikipedia.org/wiki?curid=2383408", "title": "Kirby (Nintendo)", "text": ""}
{"id": "2383409", "revid": "486946", "url": "https://it.wikipedia.org/wiki?curid=2383409", "title": "Re del popolo di Durin", "text": ""}
{"id": "2383413", "revid": "182396", "url": "https://it.wikipedia.org/wiki?curid=2383413", "title": "Germania prima", "text": ""}
{"id": "2383417", "revid": "767487", "url": "https://it.wikipedia.org/wiki?curid=2383417", "title": "Na son\u010dni strani Alp", "text": "Na son\u010dni strani Alp \u00e8 un cortometraggio del 2007 diretto da Janez Burger. \u00c8 stato presentato al Festival del cinema africano di Verona 2008.\nTrama.\nIl titolo (letteralmente \"Sul versante soleggiato delle Alpi\") \u00e8 lo slogan di una campagna di promozione turistica, che presenta la Slovenia sotto la migliore luce possibile: paesaggio incantevole e gente ospitale. Recenti episodi di razzismo e xenofobia restituiscono invece il Paese sotto tutt'altra luce."}
{"id": "2383420", "revid": "182396", "url": "https://it.wikipedia.org/wiki?curid=2383420", "title": "Germania seconda", "text": ""}
{"id": "2383421", "revid": "124685570", "url": "https://it.wikipedia.org/wiki?curid=2383421", "title": "Hassan Benjelloun", "text": "Biografia.\nMateriali del Centro Missionario Diocesano, Nigrizia Multimedia, Progettomondo MLAL, LVIA, Catalogo del \" XXVIII Festival di Cinema Africano di Verona \", pagina 29 "}
{"id": "2383424", "revid": "1372005", "url": "https://it.wikipedia.org/wiki?curid=2383424", "title": "Droctulfo", "text": "Biografia.\nDi origini suebe, in giovent\u00f9 era stato prigioniero alla corte di Alboino, ma per i propri meriti (scrive Paolo che era \u00abforma idoneus\u00bb) aveva ottenuto dai Longobardi la dignit\u00e0 di duca. Paolo Diacono ipotizza che per vendicarsi dell'antica prigionia disert\u00f2 e si mise al servizio dei Bizantini. \nDroctulfo inizi\u00f2 a combattere per i Bizantini intorno al 572, data dell'assassinio di Alboino e della fuga di Rosmunda ed Elmechi a Ravenna. Il suo epitaffio indica che la sua prima impresa importante fu la riconquista di Brixellum (oggi Brescello, in provincia di Reggio Emilia). Successivamente, nel 574, a capo di una piccola flotta (\u00abPuppibus esiguis\u00bb), Droctulfo riconquist\u00f2 anche Classe e la strapp\u00f2 al futuro duca di Spoleto Faroaldo, il quale, dopo essere stato al soldo dell'imperatore, si era ribellato per fondare una dominazione autonoma. Conservando il grado di duca (per i romani, \"dux\"), per una decina d'anni Droctulfo rest\u00f2 a capo di Brixellum, citt\u00e0 che per l'Imperatore rappresentava, nella pianura dominata dai Longobardi, un'importante presidio sul Po, da cui si potevano controllare le vie di collegamento fluviale con Ravenna e con il porto di Classe.\nRacconta lo storico ferrarese Bonaventura Angeli che, alla fine del Periodo dei Duchi, quando il re dei Longobardi Autari attacc\u00f2 Brixellum, Droctulfo, a capo delle milizie imperiali, resistette strenuamente all'assedio; solo quando iniziarono a scarseggiare i viveri, con un'improvvisa sortita, Droctulfo forz\u00f2 l'accerchiamento del nemico e riusc\u00ec a mettersi in salvo. Mentre la citt\u00e0 di Brescello veniva rasa al suolo, Droctulfo, portando con s\u00e9 con le insegne, discese il Padoreno e ripar\u00f2 a Ravenna. \nDa questo momento egli continu\u00f2 a prestare servizio per l'Imperatore e per Ravenna che, stando al suo epitaffio, \u00abreput\u00f2 sempre essere la sua patria\u00bb (\u00abHanc patriam reputans esse, Ravenna, suam\u00bb).\nNel 586 Droctulfo era impegnato in Tracia in qualit\u00e0 di ipostratego al fianco dello stratego Giovanni Mystacon. Le storie di Teofilatto Simocatta riferiscono che fu grazie a uno stratagemma decisivo di Droctulfo, il quale dopo aver simulato la fuga, si era gettato, alla testa dei suoi uomini, sugli inseguitori, se i bizantini riuscirono a spezzare l'assedio di Adrianopoli e a sconfiggere gli Avari.\nDella sua morte non si sa molto, a parte il fatto che ebbe luogo lontano da Ravenna. Essa non si verific\u00f2 necessariamente in battaglia, ma avvenne forse in Africa, se \u00e8 corretta l'identificazione con il Droctulfo definito \u00abde hostibus ad rempublicam veniens\u00bb che, in una breve lettera dell'ottobre 598, papa Gregorio Magno raccomandava all'esarca bizantino d'Africa, Gennadio. L'epitaffio ricorda che Droctulfo, che era solito rientrare a Ravenna dopo i suoi numerosi trionfi, aveva chiesto a un certo sacerdote Giovanni (\"sacerdotem Iohannem\"), forse l'arcivescovo di Ravenna Giovanni II, di essere sepolto nella citt\u00e0 romagnola. I cittadini dell'antica capitale gli furono riconoscenti tanto da concedergli l'onore di essere sepolto davanti alla soglia del martire Vitale e da dedicargli un epitaffio che colp\u00ec l'immaginazione di storici e poeti, tra cui Croce e Borges.\nLa lettera di Gregorio Magno.\nLa lettera di raccomandazione che papa Gregorio invia all'esarca d'Africa Gennadio nel settembre/ottobre 598 rappresenta l'ultima attestazione del nome di Droctulfo.\nTestimonianze archeologiche di Droctulfo.\nDel sepolcro e dell'epitaffio di Droctone non rimangono tracce. Il nome DROCTVLFI \u00e8 citato nella cosiddetta Pietra di Proclo, una lastra tombale rinvenuta nel 1583, durante i lavori di demolizione della chiesa di San Biagio a Sabbioneta.\nA Ravenna tra la Basilica dello Spirito Santo e il Battistero Ariano \u00e8 ancora visibile un muro protoromanico, terminante in tre grandi cuspidi con ornamenti e croci marmoree, noto popolarmente come \"La casa del Longobardo\". Nel muro si identificano le vestigia dell'episcopio della cattedrale gotica il quale, secondo lo storico ravennate del IX secolo Andrea Agnello, fu la dimora di Droctulfo.\nNella letteratura.\nNel racconto intitolato \"Storia del guerriero e della prigioniera\", sulla suggestione di un verso dell\u2018epitaffio che era stato citato da Benedetto Croce come esempio di \u00abpoesia che alza il capo dove meno si aspetterebbe\u00bb, Jorge Luis Borges racconta la storia di un immaginario Droctulft. Il personaggio di Borges \u00e8 un anonimo arimanno che, al seguito della propria trib\u00f9, muove guerra contro il \u00abNome di Roma\u00bb, ma rimane folgorato dalla bellezza di Ravenna. Qui \u00abvede il giorno e i cipressi e il marmo. Vede un insieme che \u00e8 molteplice senza disordine; vede una citt\u00e0, un organismo fatto di statue, di templi, di giardini, di case, di gradini, di vasi, di capitelli, di spazi regolari e aperti.\u00bb Il guerriero, illuminato dalla rivelazione della Citt\u00e0, abbandona i suoi dei e i suoi parenti, per combattere e morire per Ravenna.\nLa figura di Droctulfo, ben prima di Borges ha interessato, tra il Cinquecento e l'Ottocento, vari eruditi e molti storici della citt\u00e0 romagnola (che spesso offrono interpretazioni simili a quelle dello scrittore argentino): da Girolamo Rossi, che descrive la tomba del guerriero riferendo, tra l'altro, alcuni versi differenti da Paolo Diacono, a Bonaventura Angeli, a Ludovico Antonio Muratori ad Angelo Racheli. Dopo l'Unit\u00e0 d'Italia, qualche anno prima di Benedetto Croce, la vicenda di Droctulfo era gi\u00e0 stata riletta alla luce dello Spirito della Nazione da letterati come Patrono e Casini."}
{"id": "2383430", "revid": "122592355", "url": "https://it.wikipedia.org/wiki?curid=2383430", "title": "Pietro Bazan", "text": "Carriera.\nAla, ha esordito in Serie A con la maglia del il 18 giugno 1933 in -Palermo (5-0).\nHa giocato nella massima serie anche con la maglia del .\nSono il figlio di Pietro Bazan calciatore, il mio pap\u00e0 non \u00e8 nato il 27 Agosto del 1915 ma il 3 Gennaio di quell\u2019anno."}
{"id": "2383431", "revid": "125194070", "url": "https://it.wikipedia.org/wiki?curid=2383431", "title": "Mac OS X Leopard", "text": "Mac OS X 10.5 Leopard (ossia leopardo) \u00e8 la sesta versione principale del sistema operativo macOS sviluppato da Apple per i computer Macintosh. \u00c8 stato annunciato per la prima volta il 6 giugno 2007 durante il Worldwide Developers Conference presieduto dal CEO di Apple Steve Jobs. \u00c8 stato messo in vendita il 26 ottobre 2007, dalle ore 18 ora locale. Prende il posto della versione Mac OS X Tiger e dopo circa due anni viene sostituito da Mac OS X Snow Leopard.\nRequisiti di sistema.\nIl sistema operativo \u00e8 disponibile per le macchine dotate di processori PowerPC G4 e G5 ad almeno 867\u00a0MHz (i vecchi processori G3 non sono supportati) e per le nuove macchine dotate di processori Intel. Il sistema deve avere almeno 512 MB di RAM e 9 GB di spazio su disco nell'installazione standard.\nCaratteristiche.\nIl sistema apporta pi\u00f9 di 300 innovazioni e miglioramenti rispetto al predecessore, le principali sono:\nSuccesso commerciale.\nApple ha dichiarato di aver venduto due milioni di copie del sistema operativo in meno di quattro giorni superando ampiamente il precedente record di vendite del Mac OS X Tiger e rendendo Leopard il sistema operativo di maggior successo prodotto da Apple. Il 15 gennaio la societ\u00e0 ha comunicato di aver venduto cinque milioni di copie del sistema operativo, raggiungendo quindi il 19% dei Macintosh sul mercato.\nDiffusione su macchine non Apple.\nMac OS X Leopard \u00e8 installabile anche sulle macchine dotate di processore Intel x86. Questo ha portato, in maniera non ufficiale, ad una diffusione di tale sistema operativo sulle macchine non Mac. Nonostante ci\u00f2, Apple dichiara illegale la procedura d'installazione su di un comune PC di un sistema operativo Mac, anche se regolarmente acquistato, in quanto la licenza EULA ne vieta esplicitamente l'installazione sui hardware non Apple. Per questo sono state rivolte delle accuse da parte dell'azienda di Cupertino nei confronti del sito OSX86, che fornisce assistenza a coloro che sono dotati di un PC con Mac. Nonostante l'accusa verso OSX86, secondo la legge DMCA, il sito non contiene materiale a scopo di pirateria, bens\u00ec informativo e didattico. Dal 3 novembre 2007 Apple ha dichiarato legale la virtualizzazione del suo sistema operativo, ma solo su hardware Apple e a condizione di essere in possesso di un adeguato numero di licenze."}
{"id": "2383434", "revid": "767487", "url": "https://it.wikipedia.org/wiki?curid=2383434", "title": "O\u00f9 vas-tu Mosh\u00e9?", "text": "O\u00f9 vas-tu Mosh\u00e9?, noto anche con il titolo internazionale Where Are You Going Mosh\u00e9? o con quello arabo \u0641\u064a\u0646 \u0645\u0627\u0634\u064a \u064a\u0627 \u0645\u0648\u0634\u064a, \u00e8 un film del 2007 diretto da Hassan Benjelloun.\nLa pellicola \u00e8 stata presentata al 28\u00ba Festival di Cinema Africano di Verona.\nTrama.\nA Bejaad, nel Marocco tra gli anni 1950 e 1960, il bar Chez Pierre \u00e8 luogo d'incontro privilegiato degli abitanti. Alla morte del proprietario Pierre, il bar entra in possesso di Mustapha. Ma il periodo coincide con la fine del protettorato francese, e soprattutto con l'esodo della locale comunit\u00e0 ebraica, organizzato clandestinamente da agenti sionisti del Mossad e avvenuto nel giro di poche settimane. Le locali autorit\u00e0 religiose premono quindi per la chiusura del bar, ritenuto per legge non pi\u00f9 necessario dopo la partenza della comunit\u00e0 ebraica.\nL'unica speranza per Mustapha rimane Shlomo, l'ultimo ebreo della citt\u00e0 che ha deciso di rimanere, incapace di separarsi dalla sua citt\u00e0 natale e dalle tombe dei suoi antenati, mentre la moglie Freha, la figlia Rachel e tutta la sua comunit\u00e0 sono emigrate in Israele. Mustapha e la clientela del bar fanno quindi di tutto per far sentire Shlomo a casa.\nIntanto la comunit\u00e0 di Shlomo vive in Israele episodi di discriminazione etnica in quanto marocchini, che portano allo scoppio dei moti di Wadi Salib. La figlia Rachel, sposatasi e trasferitasi a Parigi, invita il padre a venire a vivere con lei.\nMustapha decide di non riferire a Shlomo l'invito della figlia per proteggere il suo bar. Ma Hassan, il figlio di Mustapha, unito a Shlomo da un sincero legame di amicizia e innamorato della figlia Rachel, non approva l'atteggiamento del padre e decide di riferire il tutto all'amico. Affranto, Shlomo decide di riferire alla clientela del bar la sua decisione di abbandonare la sua citt\u00e0 per raggiungere la figlia, ma viene alla fine convinto a passare l'ultima serata insieme, all'insegna dell'amicizia e della musica, prima della sua definitiva partenza.\nArrivato a Casablanca ed in procinto di partire per Parigi, Shlomo ritrova un vecchio membro della sua comunit\u00e0 mentalmente instabile, lasciato indietro dagli ufficiali del Mossad. Shlomo invia l'uomo nella sua citt\u00e0 natale, dove la sua presenza salva il bar."}
{"id": "2383437", "revid": "161273", "url": "https://it.wikipedia.org/wiki?curid=2383437", "title": "Ingegneria spaziale", "text": ""}
{"id": "2383441", "revid": "913245", "url": "https://it.wikipedia.org/wiki?curid=2383441", "title": "Iryna Li\u0161\u010dyns'ka", "text": ""}
{"id": "2383446", "revid": "486946", "url": "https://it.wikipedia.org/wiki?curid=2383446", "title": "Iryna Lishchynska", "text": ""}
{"id": "2383448", "revid": "486946", "url": "https://it.wikipedia.org/wiki?curid=2383448", "title": "Iryna Nedelenko", "text": ""}
{"id": "2383449", "revid": "1543377", "url": "https://it.wikipedia.org/wiki?curid=2383449", "title": "Prudencio Molina", "text": "Carriera.\nUtilizzato nel ruolo di portiere, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria e Arabia Saudita."}
{"id": "2383451", "revid": "767487", "url": "https://it.wikipedia.org/wiki?curid=2383451", "title": "Saving Mom &amp; Dad", "text": "Saving Mom &amp; Dad \u00e8 un cortometraggio del 2007 diretto da Kartik Singh, di produzione indiana e francese, presentato al 28\u00ba Festival di Cinema Africano di Verona.\nTrama.\nRavi Malhotra, otto anni, va a scuola in una cittadina statunitense. Qui si insegna agli alunni che chi non accetta Ges\u00f9 Cristo va all'inferno. Ravi sa che i suoi genitori non sono cristiani e si trova davanti a una difficile sfida: come salvare mamma e pap\u00e0?"}
{"id": "2383453", "revid": "599013", "url": "https://it.wikipedia.org/wiki?curid=2383453", "title": "Juan Sim\u00f3n (giocatore di calcio a 5)", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Spagna, al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria e Arabia Saudita."}
{"id": "2383454", "revid": "767487", "url": "https://it.wikipedia.org/wiki?curid=2383454", "title": "Matt Guokas (1915)", "text": ""}
{"id": "2383457", "revid": "1543377", "url": "https://it.wikipedia.org/wiki?curid=2383457", "title": "Sergio Bonilla", "text": "Carriera.\nUtilizzato nel ruolo di pivot, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2383458", "revid": "599013", "url": "https://it.wikipedia.org/wiki?curid=2383458", "title": "Antonio Ferre", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2383459", "revid": "599013", "url": "https://it.wikipedia.org/wiki?curid=2383459", "title": "Carlos Navarro", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2383462", "revid": "599013", "url": "https://it.wikipedia.org/wiki?curid=2383462", "title": "Daniel Armora", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione - come capitano della Nazionale di calcio a 5 della Spagna - al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2383464", "revid": "729019", "url": "https://it.wikipedia.org/wiki?curid=2383464", "title": "Boeing C-108 Flying Fortress", "text": "Il Boeing C-108 Flying Fortress era un quadrimotore ottenuto modificando il bombardiere statunitense B-17 Flying Fortress, convertendolo in un aereo da trasporto ed utilizzato operativamente dalla United States Army Air Forces (USAAF) durante l'ultimo periodo della seconda guerra mondiale.\nDurante la guerra, molti B-17 venivano ritirati dalla prima linea per usura e, di questi, quattro vennero convertiti al ruolo di trasporti, anche se la fusoliera a sezione circolare non si prestava al meglio a contenere il vano di carico.\nSviluppo.\nIl primo C-108 (designato XC-108) era costruito sulla base di un B-17 opportunamente modificato per il trasporto VIP. Vennero infatti rimossi gli armamenti e le armature. L'intera fusoliera \u00e8 stata modificata con l'aggiunta di un ufficio, obl\u00f2 extra e di un angolo cottura. Tra l'agosto del 1943 e il marzo del 1944, un altro B-17 fu convertito in un aereo cargo (designato XC-10A). Nella speranza di riconvertire gli obsoleti B-17 da bombardieri ad aerei cargo, venne allestita una officina di conversione specializzata nella base dell'US Air Force a Wright-Patterson. Per la versione cargo furono eliminate le paratie e sigillata l'apertura nella fusoliera per il lancio delle bombe.\nVersioni.\nCome si vede dalle sigle, nelle quali le X designano aerei sperimentali e le Y modelli di preproduzione, nessuna di queste entr\u00f2 effettivamente in produzione."}
{"id": "2383466", "revid": "61051", "url": "https://it.wikipedia.org/wiki?curid=2383466", "title": "C-108 Flying Fortress", "text": ""}
{"id": "2383468", "revid": "1442080", "url": "https://it.wikipedia.org/wiki?curid=2383468", "title": "Heineken Open 2009 - Singolare", "text": "Il singolare dell'Heineken Open 2009 \u00e8 stato un torneo di tennis facente parte dell'ATP World Tour 2009.\nPhilipp Kohlschreiber era il detentore del titolo dell'anno precedente, ma si \u00e8 ritirato nei quarti a causa di un infortunio.\nIn finale Juan Mart\u00edn del Potro ha battuto Sam Querrey, 6\u20134, 6\u20134."}
{"id": "2383469", "revid": "767487", "url": "https://it.wikipedia.org/wiki?curid=2383469", "title": "Alabel", "text": "Alabel \u00e8 una municipalit\u00e0 di Prima classe delle Filippine, capoluogo della Provincia di Sarangani, nella regione di SOCCSKSARGEN.\nAlabel \u00e8 formata da 12 baranggay:"}
{"id": "2383470", "revid": "196390", "url": "https://it.wikipedia.org/wiki?curid=2383470", "title": "\u010cSSD", "text": ""}
{"id": "2383472", "revid": "767487", "url": "https://it.wikipedia.org/wiki?curid=2383472", "title": "Al Guokas", "text": ""}
{"id": "2383474", "revid": "196390", "url": "https://it.wikipedia.org/wiki?curid=2383474", "title": "CSSD", "text": ""}
{"id": "2383477", "revid": "767487", "url": "https://it.wikipedia.org/wiki?curid=2383477", "title": "Shoot the Messenger", "text": "Shoot the Messenger \u00e8 un film del 2006 e diretto da Ngozi Onwurah.\nProdotto in Gran Bretagna, \u00e8 stato presentato al 28\u00ba Festival di Cinema Africano di Verona.\nTrama.\nJoe Pascale, un \"black british\", pensa di avere scoperto come salvare la sua gente. Rinuncia al suo lavoro bello e ben remunerato per dedicarsi all'insegnamento. Il problema \u00e8 che i ragazzi che si \u00e8 proposto di \"salvare\" lo odiano. Uno di loro, Germal, lo accusa di aggressione. La situazione va fuori controllo, interviene la polizia, se ne occupano i media. E la comunit\u00e0 nera crede alla versione di Germal. Joe viene preso per un traditore della razza; il suo risentimento lo spinger\u00e0 al rifiuto totale di tutto ci\u00f2 che viene dai neri."}
{"id": "2383478", "revid": "1442080", "url": "https://it.wikipedia.org/wiki?curid=2383478", "title": "Heineken Open 2009 - Doppio", "text": "Il doppio dell'Heineken Open 2009 \u00e8 stato un torneo di tennis facente parte dell'ATP World Tour 2009.\nLuis Horna e Juan M\u00f3naco era i detentori del titolo dell'anno precedente, ma Horna decise di non partecipare solo Monaco partecip\u00f2 in coppia con Agust\u00edn Calleri, ma persero ai quarti contro Paul Hanley e Jordan Kerr.\nMartin Damm e Robert Lindstedt vinsero in finale, 7\u20135, 6\u20134, contro Scott Lipsky e Leander Paes."}
{"id": "2383481", "revid": "481666", "url": "https://it.wikipedia.org/wiki?curid=2383481", "title": "Ferdinand L\u00f6we", "text": " \nBiografia.\nL\u00f6we nacque a Vienna dove, assieme a Monaco di Baviera, si svolger\u00e0 gran parte della sua carriera. Dal 1896 L\u00f6we diresse la \"Kaim Orchestra\", oggi M\u00fcnchner Philharmoniker, dove torn\u00f2 dal 1908 al 1914. Nel 1900 L\u00f6we fond\u00f2 e diresse la \"Wiener Concertvereinsorchester\", oggi Wiener Symphoniker. Insegn\u00f2 all'Universit\u00e4t f\u00fcr Musik und darstellende Kunst Wien dal 1884. Venne eletto direttore nel 1919 e vi rimase fino al 1922.\nBruckner.\nFu un allievo di Anton Bruckner, e fu poi uno dei maggiori diffusori delle sue sinfonie. Tent\u00f2 pi\u00f9 volte di convincere il compositore ad orchestrare nuovamente le sue musiche, per renderle pi\u00f9 fruibili al pubblico. Nel caso della \"Sinfonia n. 9\" di Anton Bruckner, L\u00f6we stesso fece delle modifiche all'armonia, all'orchestrazione, al fraseggio ed alla dinamica, prima della prima esecuzione, avvenuta dopo la morte di Bruckner. La versione originale di Bruckner non venne udita prima del 1932, quando venne eseguita da Siegmund von Hausegger, successore di L\u00f6we a Monaco di Baviera. La sinfonia viene oggi eseguita senza le modifiche di L\u00f6we."}
{"id": "2383482", "revid": "767487", "url": "https://it.wikipedia.org/wiki?curid=2383482", "title": "Art Hillhouse", "text": ""}
{"id": "2383485", "revid": "380453", "url": "https://it.wikipedia.org/wiki?curid=2383485", "title": "Roberto Piazza", "text": "Carriera.\nDa pallavolista vanta diversi successi di prestigio malgrado la carriera da centrale sia stata piuttosto breve, divisa tra le giovanili del Maxicono Parma, con cui vinse tre scudetti tra Ragazzi e Juniores, la prima squadra biancoazzurra, con cui si aggiudic\u00f2 due Coppe delle Coppe e una Supercoppa Europea, ed infine la Filtrotecnica di Piacenza, in Serie B1, con cui ottenne la Coppa Italia di categoria.\nNel 1990, a Parma, inizi\u00f2 l'attivit\u00e0 di assistenza all'allenatore per Bebeto, in A1 e A2; sempre in Emilia fu secondo di Kim Ho Chul, che segu\u00ec nell'esperienza alla Sisley Treviso. In Veneto, nel 1997, inizi\u00f2 il lungo sodalizio professionale con Daniele Bagnoli, che segu\u00ec anche alla Dynamo Mosca.\nAl termine della stagione 2008-09 \u00e8 stato ingaggiato dalla Sisley Treviso per la prima volta come capo allenatore e nel marzo 2011 vince a Kedzyerzyn (Polonia) la Coppa CEV; alla conclusione della stagione 2010-11, segnata dalla decisione della famiglia Benetton di abbandonare l'impegno nel volley dall'estate 2012, ha accettato di continuare a guidare la squadra che si \u00e8 trasferita a Belluno grazie all'ingresso progressivo di una nuova cordata, guidata dal presidente della Pallavolo Belluno, Mario Bez e dall'avvocato Elisabetta Frate.\nViene scelto come capo allenatore della Bre Banca Lanutti Cuneo per la stagione 2012-2013. Nonostante la clamorosa eliminazione ai quarti della Coppa Italia per 3-0 contro la Callipo Sport, raggiunge la Final 4 di Champions League. A Omsk batte lo ZAKSA K\u0119dzierzyn-Ko\u017ale al tie break in semifinale ma, sempre al tie-break, viene sconfitto in finale dal Lokomotiv Novosibirsk. In campionato arriva quarto e viene eliminato in semifinale dai futuri campioni del Trentino Volley. Rimane a Cuneo anche nella stagione successiva, l'ultima della squadra prima della mancata iscrizione. Dopo le esperienze in Polonia e in Grecia (dove vince la Coppa di Grecia nel 2016), nell'estate del 2016 diventa capo allenatore del Modena Volley, con cui vince subito la Supercoppa italiana. Il 6 febbraio 2017, con la squadra al quarto posto e a -11 dalla capolista, rescinde consensualmente con la societ\u00e0 il suo contratto.\nNell'annata 2017-18 viene ingaggiato dallo , in Polska Liga Siatk\u00f3wki polacca, con cui vince due supercoppe (2017 e 2018) ed un campionato nazionale.\nNel marzo 2019 viene nominato nuovo selezionatore della nazionale maschile dei Paesi Bassi, con cui conquista il bronzo all'European Golden League. Il 27 giugno 2019 viene nominato nuovo coach della , che guida in Superlega per la stagione 2019-20."}
{"id": "2383487", "revid": "767487", "url": "https://it.wikipedia.org/wiki?curid=2383487", "title": "Glan (Sarangani)", "text": "Glan \u00e8 una municipalit\u00e0 di prima classe delle Filippine, situata nella provincia di Sarangani, nella regione di SOCCSKSARGEN.\nContrade.\nGlan \u00e8 formata da 31 baranggay:"}
{"id": "2383490", "revid": "767487", "url": "https://it.wikipedia.org/wiki?curid=2383490", "title": "El viaje de Said", "text": "El viaje de Said \u00e8 un film spagnolo del 2006 e diretto dal regista spagnolo Coke Riob\u00f3o.\nIl film \u00e8 stato presentato al 28\u00ba Festival di Cinema Africano di Verona.\nTrama.\nSaid, un ragazzo marocchino, attraversa lo Stretto. Sull'altro lato, nel \"paese delle mille opportunit\u00e0\", scopre che il mondo non \u00e8 cos\u00ec bello come gli avevano detto."}
{"id": "2383491", "revid": "6923", "url": "https://it.wikipedia.org/wiki?curid=2383491", "title": "Motorecapito", "text": "Quello del motorecapito \u00e8 una tipologia di servizio nato nei primi anni ottanta a Londra, affiancando i servizi postali nel trasportare urgentemente buste e plichi in citt\u00e0 e nell'hinterland, con l'ausilio di motocicli e radiotrasmittenti gestite da un ponte radio.\nLe chiamate vengono fatte dagli utenti ad una centrale (tipo radiotaxi) e da l\u00ec vengono inviate ai messaggeri in moto; quello pi\u00f9 vicino al ritiro prende la chiamata ed effettuer\u00e0 il servizio come un taxi, ma per le merci, ovviamente di pesi ed ingombri limitati.\nDal 1983 il motorecapito \u00e8 stato importato in Italia, prima a Milano, dove ancora oggi ci sono oltre 60 societ\u00e0 che effettuano questo servizio, e danno lavoro ad oltre 1000 persone, in seguito anche nelle altre citt\u00e0."}
{"id": "2383492", "revid": "767487", "url": "https://it.wikipedia.org/wiki?curid=2383492", "title": "Petey Rosenberg", "text": ""}
{"id": "2383494", "revid": "1833487", "url": "https://it.wikipedia.org/wiki?curid=2383494", "title": "Plaza de toros de Valencia", "text": "La Plaza de toros de Valencia \u00e8 un'arena per le corride che si trova a Valencia e che \u00e8 stata costruita fra il 1850 e il 1860, dall'architetto Sebastian Monleon in stile neoclassico. \nLa costruzione si ispira all'architettura romana e in particolar modo al Colosseo o all'Anfiteatro di N\u00eemes. \nLa piazza ha una base poligonale, con 48 facce ed \u00e8 stata costruita sulla base di un anello interno all'arena di 52 m di diametro."}
{"id": "2383495", "revid": "767487", "url": "https://it.wikipedia.org/wiki?curid=2383495", "title": "Kiamba", "text": "Kiamba \u00e8 una municipalit\u00e0 di Seconda classe delle Filippine, situata nella Provincia di Sarangani, nella regione di SOCCSKSARGEN.\nKiamba \u00e8 formata da 19 baranggay:"}
{"id": "2383509", "revid": "599013", "url": "https://it.wikipedia.org/wiki?curid=2383509", "title": "Jerry Rullo", "text": ""}
{"id": "2383511", "revid": "486946", "url": "https://it.wikipedia.org/wiki?curid=2383511", "title": "Total Request Live (nel mondo)", "text": ""}
{"id": "2383512", "revid": "767487", "url": "https://it.wikipedia.org/wiki?curid=2383512", "title": "Maasim", "text": "Maasim \u00e8 una municipalit\u00e0 di Terza classe delle Filippine, situata nella Provincia di Sarangani, nella regione di SOCCSKSARGEN.\nMaasim \u00e8 formata da 16 baranggay:"}
{"id": "2383529", "revid": "599013", "url": "https://it.wikipedia.org/wiki?curid=2383529", "title": "Jerry Fleishman", "text": ""}
{"id": "2383533", "revid": "767487", "url": "https://it.wikipedia.org/wiki?curid=2383533", "title": "Maitum", "text": "Maitum \u00e8 una municipalit\u00e0 di Terza classe delle Filippine, situata nella Provincia di Sarangani, nella regione di SOCCSKSARGEN.\nMaitum \u00e8 formata da 19 baranggay:"}
{"id": "2383538", "revid": "33689", "url": "https://it.wikipedia.org/wiki?curid=2383538", "title": "John Harvey (scrittore)", "text": ""}
{"id": "2383540", "revid": "599013", "url": "https://it.wikipedia.org/wiki?curid=2383540", "title": "Angelo Musi", "text": ""}
{"id": "2383542", "revid": "767487", "url": "https://it.wikipedia.org/wiki?curid=2383542", "title": "Malapatan", "text": "Malapatan \u00e8 una municipalit\u00e0 di prima classe delle Filippine, situata nella Provincia di Sarangani, nella regione di SOCCSKSARGEN.\nMalapatan \u00e8 formata da 12 baranggay:"}
{"id": "2383543", "revid": "1240484", "url": "https://it.wikipedia.org/wiki?curid=2383543", "title": "San Giovanni Evangelista (Donatello)", "text": "San Giovanni Evangelista \u00e8 una scultura di Donatello in marmo (210x88x54 cm) scolpita per l'antica facciata del Duomo di Firenze ed oggi custodita nel Museo dell'Opera del Duomo. Risale al 1408-1415 e fu, con la sua carica di energia trattenuta, il modello pi\u00f9 diretto per il \"Mos\u00e8\" di Michelangelo.\nStoria.\nL'Opera del Duomo commission\u00f2 la statua dell'evangelista seduto a Donatello, mentre contemporaneamente venivano scolpiti \"San Luca\" da Nanni di Banco, \"San Matteo\" di Bernardo Ciuffagni e \"San Marco\" di Niccol\u00f2 di Pietro Lamberti, tutte oggi collocate nella stessa sala del museo. La serie adornava quattro nicchioni disposti ai lati del portale centrale della distrutta facciata arnolfiana, come si vede in un disegno cinquecentesco di Bernardino Poccetti. Inizialmente era stato pensato anche un concorso tra Nanni di Banco, Donatello e Niccol\u00f2 Lamberti per scegliere l'opera migliore ed affidare al suo creatore il compito di scolpire anche l'ultima statua della serie, ma visti i tempi lunghi delle opere il progetto era gi\u00e0 stato accantonato nel 1410, quando venne affidato il \"San Matteo\" di Bernardo Ciuffagni.\nA Donatello venne offerta una cappella in Duomo per scolpire il suo evangelista e nel luglio del 1410 l'ambiente venne chiuso da assi per non rivelare l'opera prima del compimento. I lavori andarono per le lunghe per via degli impegni dello scultore e nell'aprile 1415 Donatello ricevette a casa sua una notifica dove si ingiungeva di terminare l'opera entro l'anno, pena una multa di 25 fiorini. L'artista allora si dedic\u00f2 a completare il lavoro, consegnando nell'ottobre di quell'anno e ricevendo un compenso di 160 fiorini.\nDescrizione e stile.\nDonatello, nel suo evangelista reag\u00ec al manierismo tardogotico, non solo riallacciandosi alla nobile compostezza della statuaria antica ma ricercando brani di autentica umanit\u00e0 e verit\u00e0.\nIl santo \u00e8 rappresentato seduto, con il tipico attributo del libro tenuto in piedi su una gamba dalla mano sinistra. Il panneggio crea forti effetti di chiaroscuro, con ampie pieghe, soprattutto nella parte inferiore, che accrescono il senso del volume delle membra sottostanti, senza nasconderle e senza lesinare su giochi lineari tardogotici. Le spalle sono curve, le braccia sono abbandonate e inerti, il busto \u00e8 semplificato geometricamente secondo una calotta semicircolare. Grande risalto \u00e8 dato alle potenti mani, scolpite basandosi su un accurato studio dal vero.\nLa testa, barbuta e con una folta capigliatura ricciuta, scatta verso destra con uno sguardo fisso e intenso, creando un senso di energia trattenuta tipico delle migliori opere di Donatello, come il \"San Marco\" e il \"San Giorgio\", scolpite proprio in quegli anni. Le folte sopracciglia sono lievemente aggrottate e l'espressione contratta e concentrata \u00e8 sottolineata anche dalla profonda ruga orizzontale sulla fronte e dalla bocca serrata, in uno schema forse ispirato da una testa di Giove Capitolino."}
{"id": "2383550", "revid": "709565", "url": "https://it.wikipedia.org/wiki?curid=2383550", "title": "Zeno Clash", "text": "Zeno Clash \u00e8 un videogioco di tipo sparatutto in prima persona/picchiaduro a scorrimento sviluppato dal team cileno indipendente ACE Team e pubblicato da Valve il 21 aprile 2009. Il gioco segue le gesta di Ghat, un giovane che vive nel pianeta immaginario di Zenozoik. Dotato di uno stile grafico molto particolare, \u00e8 arrivato fra i cinque finalisti dell'Independent Games Festival sotto la categoria \"Excellence in Visual Art\". Un seguito, \"Zeno Clash 2\", \u00e8 stato annunciato il 20 maggio 2009.\nModalit\u00e0 di gioco.\n\"Zeno Clash\" \u00e8 un picchiaduro a scorrimento dotato di visuale in prima persona, con alcuni elementi da sparatutto: si possono utilizzare alcune armi da fuoco, anche se la maggior parte dei combattimenti si svolgono tramite mani nude o con oggetti contundenti. In una intervista i programmatori hanno definito il gioco come una via di mezzo fra \"Dark Messiah of Might and Magic\" e \"Double Dragon\".\n\"Zeno Clash: Ultimate Edition\".\nUna versione distribuita attraverso Xbox Live \u00e8 stata pubblicata a marzo 2010. Sono presenti contenuti esclusivi come un nuovo attacco e una nuova modalit\u00e0 multiplayer."}
{"id": "2383552", "revid": "767487", "url": "https://it.wikipedia.org/wiki?curid=2383552", "title": "Datu", "text": "Datu \u00e8 un appellativo filippino che indica un Re o monarca. La parola datu deriva dal malese Dato' o Datuk e indica un titolo di nobilt\u00e0 paragonabile ai nostri Duca o Marchese.\nPrima della colonizzazione delle Filippine da parte dell'Impero spagnolo, l'arcipelago Filippino della Visayas era organizzato nella Confederazione di Madya-as, costituita da vari regni e sultanati governati da Datu.\nNell'epica dell'isola di Panay la \"Alamat ng Maragtas\" (la leggenda dei Maragtas) narra le gesta di dieci Datu provenienti dal Borneo che, oppressi nella loro madre terra, decidono di trasferirsi assieme alle loro famiglie, guerrieri e sudditi nella zona dell'attuale provincia di Antique il ricordo di quell'evento viene oggi ricordato nel Biniray festival."}
{"id": "2383553", "revid": "767487", "url": "https://it.wikipedia.org/wiki?curid=2383553", "title": "Ralph Kaplowitz", "text": ""}
{"id": "2383558", "revid": "729019", "url": "https://it.wikipedia.org/wiki?curid=2383558", "title": "Malungon", "text": "Malungon \u00e8 una municipalit\u00e0 di Prima classe delle Filippine, situata nella Provincia di Sarangani, nella regione di SOCCSKSARGEN.\nMalungon \u00e8 formata da 31 baranggay:"}
{"id": "2383559", "revid": "17204", "url": "https://it.wikipedia.org/wiki?curid=2383559", "title": "Soul surfer", "text": ""}
{"id": "2383561", "revid": "104485", "url": "https://it.wikipedia.org/wiki?curid=2383561", "title": "Liliana de Curtis", "text": "\u00c8 la figlia di Tot\u00f2 e Diana Rogliani.\nBiografia.\nIl nome Liliana fu scelto da Tot\u00f2 in ricordo di Liliana Castagnola, cui l'attore napoletano era stato legato sentimentalmente prima di unirsi a Diana Rogliani e che si era suicidata per lui.\nSposata in prime nozze, nel 1951, con il produttore cinematografico Gianni Buffardi, da questo ha avuto due figli: Antonello e Diana. Successivamente, fallito dopo pochi anni il matrimonio con Buffardi, si \u00e8 unita in matrimonio con Sergio Anticoli, col quale ha avuto una figlia, Elena (nata nel 1969, e fondatrice del brand commerciale \"Caff\u00e9Tot\u00f2\").\nHa avuto una breve esperienza come attrice partecipando nel 1940 alle riprese del film \"San Giovanni decollato\" e comparendo nel 1954 in \"Orient Express\". Ha curato per Rai 3 un documentario di mezz'ora intitolato \"Io lo conoscevo bene\", con interventi di Ninetto Davoli e Giacomo Furia. Nel 2007 ha interpretato se stessa commentando in voce la trasmissione televisiva \"Siamo Stati Uniti\".\nIn teatro ha collaborato con l'autore-attore Antonino Miele, con cui ha recitato negli spettacoli \"Pardon Monsieur Tot\u00f2\" (a fianco anche di Vito Cesaro) e \"Tot\u00f2 dietro le Quinte\" (per la regia di Mario Di Gilio). Con lo stesso Miele e con Matilde Amorosi ha scritto il libro \"Ogni limite ha una pazienza\", pubblicato da Rizzoli Editore e dedicato a Tot\u00f2. \u00c8 spesso ospite per televisione, in trasmissioni rievocative della figura di suo padre, del quale promuove il ricordo con manifestazioni in diverse localit\u00e0 d'Italia.\nLiliana De Curtis ha dedicato libri biografici alla memoria del padre, fra cui \"Malafemmena\", pubblicato nel 2009 per Arnoldo Mondadori Editore. Il 6 dicembre 2011, dopo una lunga malattia, muore la figlia Diana; le sue ceneri si trovano nel cimitero di Santa Maria del Pianto, lo stesso dov'\u00e8 tumulato il nonno. Il 21 settembre 2013 partecipa alla festa di san Gennaro organizzata a Napoli, dove riceve un premio alla carriera."}
{"id": "2383576", "revid": "287204", "url": "https://it.wikipedia.org/wiki?curid=2383576", "title": "San Giovanni Battista (Donatello)", "text": ""}
{"id": "2383585", "revid": "287204", "url": "https://it.wikipedia.org/wiki?curid=2383585", "title": "Francisco Garcia", "text": ""}
{"id": "2383598", "revid": "287204", "url": "https://it.wikipedia.org/wiki?curid=2383598", "title": "Pismis 24-1", "text": "Pismis 24-1 \u00e8 un massiccio sistema stellare situato nella costellazione dello Scorpione; \u00e8 il membro pi\u00f9 brillante dell'ammasso aperto Pismis 24, situato nella nebulosa ad emissione NGC 6357, posta ad una distanza di circa 2,5 kiloparsec (oltre 8000 anni luce) dal sistema solare. Assieme a Trumpler 14, il sistema di Pismis 24-1 costituisce il luogo con la maggior densit\u00e0 di stelle supermassicce entro 3 kpc dal Sole.\nInizialmente si riteneva che la Pismis 24-1 fosse la stella pi\u00f9 massiccia conosciuta, con una massa stimata compresa tra 200 e 300 masse solari (M\u2299); dalle immagini ad alta risoluzione riprese dal telescopio spaziale Hubble si \u00e8 tuttavia compreso che Pismis 24-1 era quantomeno una stella binaria. La componente primaria, Pismis 24-1SW (HD 319718A / CD-34 11671A / LSS 4142A), \u00e8 una stella di magnitudine +10,43, che, sulla base dei dati reperiti al database SIMBAD, \u00e8 una gigante blu di classe spettrale O7 III. La componente secondaria, Pismis 24-1NE (HD 319718B / CD-34 11671B / Pismis 24-17), \u00e8 ugualmente una gigante blu di magnitudine +11,4 di classe O3 III. A sua volta, quest'ultima \u00e8 una binaria spettroscopica; il sistema quindi consiste nel complesso di almeno tre componenti.\nI valori delle masse delle singole componenti sono state stimate in un primo tempo in 96 \u00b1 10 M\u2299 per la componente primaria e 97 \u00b1 10 M\u2299 per la secondaria, mentre \"Fang e colleghi\", in uno studio del 2012, riducono le masse rispettivamente a 74 e 66 masse solari. Trattandosi di stelle estremamente massicce, questi valori si avvicinano al limite di Eddington, il limite teorico di 150 M\u2299 superato il quale la stella verrebbe dilaniata dalla sua stessa radiazione. La loro et\u00e0 stimata \u00e8 prossima al milione di anni.. Prese singolarmente non sono quindi le pi\u00f9 massicce dell'ammasso; la massa stimata di Pismis 24-17 \u00e8 infatti pari a 78 volte quella del Sole."}
{"id": "2383612", "revid": "126257", "url": "https://it.wikipedia.org/wiki?curid=2383612", "title": "Musica acustica", "text": "La musica acustica (chiamata anche unplugged) comprende la musica che usa solamente, o principalmente, strumenti che producono il suono con mezzi acustici, anzich\u00e9 elettrici o elettronici. \"Musica acustica\" \u00e8 un retronimo, apparso dopo la diffusione di strumenti musicali elettronici o elettromeccanici, come la chitarra elettrica, l'organo Hammond ed il sintetizzatore.\nGli esecutori di musica acustica spesso ricorrono ad amplificatori elettronici per aumentare il volume prodotto. Tuttavia, tali apparecchiature rimangono separate dallo strumento amplificato e ne riproducono fedelmente il suono naturale.\nA seguito della popolarit\u00e0, negli anni '90, del programma televisivo MTV Unplugged, spesso viene usato il termine \"unplugged\" per indicare esibizioni acustiche di musicisti che di solito usano, al contrario, strumenti elettrici o elettronici. "}
{"id": "2383625", "revid": "228587", "url": "https://it.wikipedia.org/wiki?curid=2383625", "title": "Ed Johnson", "text": ""}
{"id": "2383636", "revid": "599013", "url": "https://it.wikipedia.org/wiki?curid=2383636", "title": "Ron Riley", "text": ""}
{"id": "2383638", "revid": "1305772", "url": "https://it.wikipedia.org/wiki?curid=2383638", "title": "Mike Williams", "text": ""}
{"id": "2383642", "revid": "977683", "url": "https://it.wikipedia.org/wiki?curid=2383642", "title": "Jabiru mycteria", "text": "La cicogna jabiru (Jabiru mycteria, Lichtenstein 1819), o semplicemente jabiru, \u00e8 un uccello della famiglia dei Ciconiidae dell'ordine dei Ciconiiformi. \u00c8 l'unico membro del genere \"Jabiru\". Questo nome \u00e8 di origine tupi-guaran\u00ed e significa \"collo rigonfio\".\nIl nome jabiru \u00e8 stato usato per indicare anche due uccelli di un altro genere: il becco a sella asiatico (\"Ephippiorhynchus asiaticus\"), detto comunemente \"jabiru\" in Australia, e il becco a sella africano (\"Ephippiorhynchus senegalensis\") dell'Africa sub-sahariana. In particolare, il geroglifico egizio di Gardiner G29, che si ritiene ritragga un \"E. senegalensis\", viene talvolta indicato come \"jabiru\" nelle liste dei geroglifici.\nIn portoghese, questo uccello viene chiamato jabiru, jaburu, tuiui\u00fa, tuim-de-papo-vermelho (\"\"tuim\" collorosso\", in Mato Grosso) e cauau\u00e1 (nel Bacino dell'Amazzonia). Il nome tuiui\u00fa viene anche utilizzato nel Brasile meridionale per indicare il tantalo americano (\"Mycteria americana\").\nSistematica.\n\"Jabiru mycteria\" non ha sottospecie, \u00e8 monotipico.\nAl genere \"Jabiru\" andrebbero attribuiti anche i resti di una cicogna fossile del Tardo Pleistocene del Brasile, in precedenza assegnati al genere \"Prociconia\". I resti di una specie fossile di jabiru non ancora descritta sono stati rinvenuti nella Formazione Codore del Primo Pliocene, vicino a Urumaco, in Venezuela (Walsh &amp; S\u00e1nchez 2005).\nDistribuzione e habitat.\nVive nelle Americhe, dal Messico all'Argentina, tranne che nelle zone ad ovest delle Ande. \u00c8 molto comune nella regione brasiliana del Pantanal e nel Chaco Orientale, in Paraguay.\nDescrizione.\nLo jabiru \u00e8 il pi\u00f9 alto uccello volatore del Sud- e Centroamerica e spesso raggiunge la stessa altezza del nand\u00f9 comune, incapace di volare e molto pi\u00f9 pesante. Un esemplare adulto \u00e8 alto di solito 122\u2013140\u00a0cm, ha un'apertura alare di 230\u2013280\u00a0cm e pu\u00f2 pesare fino a 8\u00a0kg. I maschi pi\u00f9 grandi possono essere alti anche 1,5 m. Il becco, lungo fino a 30\u00a0cm, \u00e8 nero e largo, leggermente rivolto all'ins\u00f9, e termina con un'estremit\u00e0 appuntita. Il piumaggio \u00e8 quasi tutto bianco, ma la testa e la zona superiore del collo sono glabri e neri, con una sacca gonfiabile rossa priva di piume alla base. I sessi sono simili, nonostante la femmina sia quasi sempre pi\u00f9 piccola del maschio. Sebbene al suolo sia piuttosto sgraziato, lo jabiru \u00e8 un ottimo ed elegante volatore.\nBiologia.\nLo jabiru vive in gruppi numerosi vicino ai fiumi e agli stagni e si nutre di una grande quantit\u00e0 di pesci, molluschi e anfibi. A volte mangia anche rettili, piccoli mammiferi e perfino carogne fresche e pesci morti, cos\u00ec come quelli rimasti all'asciutto nei periodi di siccit\u00e0, contribuendo cos\u00ec a tenere pulite le pozze d'acqua isolate.\nIl nido, fatto di ramoscelli, viene costruito da entrambi i genitori in agosto-settembre (nell'emisfero australe) sugli alberi pi\u00f9 alti, ed ogni stagione viene sempre pi\u00f9 allargato, fino a raggiungere vari metri di diametro. Sullo stesso albero si possono trovare fino a sei nidi di jabiru, talvolta in compagnia di quelli di aironi e altri uccelli. I genitori covano a turno le 2-5 uova deposte."}
{"id": "2383643", "revid": "599013", "url": "https://it.wikipedia.org/wiki?curid=2383643", "title": "Jabiru", "text": ""}
{"id": "2383645", "revid": "253269", "url": "https://it.wikipedia.org/wiki?curid=2383645", "title": "Jean Becker", "text": "Biografia.\nFiglio del regista Jacques Becker, inizia la propria carriera negli anni cinquanta come aiuto-regista del padre, per i film \"Grisb\u00ec\" (1953), \"Al\u00ec Bab\u00e0\" (1954), \"Montparnasse\" (1958) e \"Il buco\" (1960). Ricopre lo stesso ruolo anche per Henri Verneuil in \"Noi gangsters\" (1959).\nEsordisce alla regia nel 1961 con \"Quello che spara per primo\", tratto dal romanzo di Jos\u00e9 Giovanni \"La Scoumoune\", interpretato da un Jean-Paul Belmondo sfruttato al meglio e protagonista anche dei due successivi \"Scappamento aperto\" (1964) e \"Un avventuriero a Tahiti\" (1966), altrettanti successi commerciali.\nRimasto lontano dalla macchina da presa per quasi venti anni, torna al cinema con il \u00abthriller torbido e melodrammatico\u00bb \"L'estate assassina\" (1983), presentato in concorso al Festival di Cannes 1983, in cui spicca una Isabelle Adjani all'apice del suo splendore, che mostra generosamente il suo corpo e vince il Premio C\u00e9sar per la sua interpretazione (uno dei quattro complessivi ottenuti dal film).\nAnche il successivo \"\u00c9lisa\" (1995), con Vanessa Paradis e G\u00e9rard Depardieu, gode di una positiva accoglienza.\nSeguono una serie di film caratterizzati dalla presenza di un gruppo di interpreti ricorrenti (Jacques Villeret, Andr\u00e9 Dussolier, Suzanne Flon), \"I ragazzi del Marais\" (1999), con Michel Serrault, la commedia nera \"Omicidio in Paradiso\" (2001), con Josiane Balasko, la commedia drammatica \"Effroyables jardins - I giardini crudeli della vita\" (2003), capace di bilanciare pathos e humour."}
{"id": "2383649", "revid": "767487", "url": "https://it.wikipedia.org/wiki?curid=2383649", "title": "Mike Williams (cestista 1963)", "text": ""}
{"id": "2383653", "revid": "921573", "url": "https://it.wikipedia.org/wiki?curid=2383653", "title": "Fionnula Flanagan", "text": "Biografia.\nNata e cresciuta a Dublino, figlia di Rosanna McGuirk e Terence Niall Flanagan, prima di cinque fratelli, viene educata in Svizzera e in Inghilterra, dove impara a parlare correntemente l'irlandese e l'inglese. Inizia ad appassionarsi alla recitazione frequentando la compagnia teatrale dell'Abbey Theatre di Dublino. Dopo aver viaggiato per tutta l'Europa verso la fine degli anni sessanta si trasferisce negli Stati Uniti, per stare con il compagno, lo psichiatra Garrett O'Connor, che in seguito diverr\u00e0 suo marito nel 1972 e del quale rimarr\u00e0 vedova nel 2015.\nIl suo debutto cinematografico avviene nel 1967 nel film \"Ulysses\", mentre l'anno seguente debutta a Broadway in \"Lovers\" di Brian Friel. Nel 1969 recita nel film \"La forca pu\u00f2 attendere\" di John Huston.\nNel 1976 vince un Emmy Award per il ruolo di Clothilde nella miniserie televisiva \"Il ricco e il povero\", mentre nel 1979 ottiene una certa popolarit\u00e0 grazie al ruolo televisivo di Molly Culhane nel telefilm \"Alla conquista del West\".\nNegli anni settanta e ottanta lavora esclusivamente per il teatro e il piccolo schermo. Partecipa a note serie televisive come \"Bonanza\", \"Sulle strade della California\", \"Le strade di San Francisco\", \"Marcus Welby\", \"La donna bionica\" e molte altre, mentre per il teatro recita nel ruolo di Molly Bloom in \"Ulysses in Nighttown\", tratto dall\"'Ulisse\" di James Joyce, ottenendo nel 1974 una candidatura al Tony Award.\nNegli anni novanta recita nel film \"Milionario per caso\" e appare in diversi episodi de \"La signora in giallo\". Durante il decennio la Flanagan diviene nota anche per le sue apparizioni in tre spin-off di \"Star Trek\": in ' \u00e8 l'aliena Enina Tandro, in ' \u00e8 la madre di Data, la dottoressa Juliana Tainer, mentre in \"\" \u00e8 l'ambasciatrice vulcaniana V'Lar.\nVerso la fine degli anni novanta torna a lavorare per il cinema, recitando al fianco di Helen Mirren in \"Una scelta d'amore\" (1996), e due anni pi\u00f9 tardi nel film \"Svegliati Ned\" (1998). Nel 2001 interpreta uno dei suoi ruoli pi\u00f9 celebri, la governante Mrs. Bertha Mills in \"The Others\" di Alejandro Amen\u00e1bar, per il quale vince un Saturn Award per la miglior attrice non protagonista. Successivamente recita in film come \"I sublimi segreti delle Ya-Ya Sisters\", \"L'ultima alba\", \"Transamerica\" e \"Four Brothers - Quattro fratelli\", \"Slipstream - Nella mente oscura di H.\" e \"Yes Man\".\nRecentemente \u00e8 apparsa nelle serie televisive \"Brotherhood - Legami di sangue\" e \"Lost\": in quest'ultima interpreta la misteriosa Eloise Hawking. Nel 2009 lavora in \"A Christmas Carol\" di Robert Zemeckis, mentre nel 2013 \u00e8 un personaggio ricorrente nella serie tv di Syfy \"Defiance\". Nel 2018 \u00e8 tornata a Broadway nel dramma \"The Ferryman\", per cui \u00e8 stata candidata al Tony Award alla miglior attrice non protagonista in un'opera teatrale."}
{"id": "2383654", "revid": "24139520", "url": "https://it.wikipedia.org/wiki?curid=2383654", "title": "Gol Airlines", "text": ""}
{"id": "2383667", "revid": "104485", "url": "https://it.wikipedia.org/wiki?curid=2383667", "title": "Tauraco persa", "text": "Il turaco verde o turaco di Guinea (Tauraco persa ) \u00e8 un uccello della famiglia dei Musophagidae.\nSistematica.\n\"Tauraco persa\" ha tre sottospecie:\nAspetti morfologici.\nLungo circa 43\u00a0cm compresa la lunga coda, \u00e8 un uccello inconfondibile per il piumaggio completamente verde, a parte il piccolo ma robusto becco rosso e il contorno degli occhi rosso e bianco. Presenta una cresta verde. In volo si distinguono le penne primarie rosse.\nDistribuzione e habitat.\nQuesto uccello \u00e8 presente nell'Africa occidentale, dal Senegal all'Angola. Vive nelle foreste.\nBiologia.\nSi ciba di frutta e di germogli.\nCostruisce un nido sulla cima di alberi alti. La femmina depone due uova."}
{"id": "2383669", "revid": "110157", "url": "https://it.wikipedia.org/wiki?curid=2383669", "title": "Mitja Valen\u010di\u010d", "text": "Era uno specialista delle gare tecniche e in particolare dello slalom speciale.\nBiografia.\nCarriera sciistica.\nStagioni 1995-2009.\nOriginario di Spodnji Brnik di Cerklje na Gorenjskem e attivo in gare FIS dal dicembre del 1994, Valen\u010di\u010d esord\u00ec in Coppa Europa il 12 febbraio 1996 a Kranjska Gora in slalom gigante (38\u00ba) e in Coppa del Mondo il 5 gennaio 1997 nelle medesime localit\u00e0 e specialit\u00e0, senza qualificarsi per la seconda manche. Conquist\u00f2 i primi punti nel massimo circuito internazionale un anno dopo quando, il 26 gennaio 1998, giunse 18\u00ba nello slalom speciale di Kitzb\u00fchel. Debutt\u00f2 ai Campionati mondiali a Vail/Beaver Creek 1999, dove si piazz\u00f2 23\u00ba nello slalom speciale.\nAi Mondiali di Sankt Moritz 2003 non complet\u00f2 lo slalom gigante, mentre nella successiva rassegna iridata di Bormio/Santa Caterina Valfurva 2005 si piazz\u00f2 21\u00ba nello slalom gigante e 15\u00ba nello slalom speciale. Sempre nel 2005, il 1\u00ba marzo, ottenne a Madesimo in slalom speciale il suo primo podio in Coppa Europa (3\u00ba). Ai XX Giochi olimpici invernali di , suo esordio olimpico, si classific\u00f2 12\u00ba nello slalom gigante e non concluse lo slalom speciale; poco dopo, il 22 febbraio, ottenne a Madesimo in slalom speciale la sua unica vittoria, nonch\u00e9 secondo e ultimo podio, in Coppa Europa. Ai Mondiali di \u00c5re 2007 si piazz\u00f2 9\u00ba nello slalom gigante e non complet\u00f2 lo slalom speciale, mentre a quelli di Val-d'Is\u00e8re 2009 non complet\u00f2 lo slalom speciale.\nStagioni 2010-2015.\nIl 6 gennaio 2010 conquist\u00f2 il suo miglior piazzamento in Coppa del Mondo, il 4\u00ba posto ottenuto a Zagabria Sljeme in slalom speciale; prese quindi parte ai XXI Giochi olimpici invernali di , dove si classific\u00f2 6\u00ba nello slalom speciale dopo aver ottenuto il secondo miglior tempo nella prima manche. Ai Mondiali di Garmisch-Partenkirchen 2011 si piazz\u00f2 13\u00ba nello slalom speciale e a quelli di Schladming 2013, suo congedo iridato, si piazz\u00f2 10\u00ba nello slalom speciale. L'anno dopo ai XXII Giochi olimpici invernali di , sua ultima presenza olimpica, si classific\u00f2 11\u00ba nello slalom speciale.\nLa sua ultima gara di Coppa del Mondo fu lo slalom speciale di Kranjska Gora del 9 marzo 2014, che non complet\u00f2; al termine di quella stessa stagione 2013-2014 annunci\u00f2 il suo ritiro dall'attivit\u00e0 agonistica, anche se l'anno dopo partecip\u00f2 ancora ai Campionati bosniaci 2015: la sua ultima gara in carriera fu lo slalom speciale del 22 gennaio, chiuso da Valen\u010di\u010d al 5\u00ba posto.\nCarriera da allenatore.\nDopo il ritiro \u00e8 divenuto allenatore nei quadri della Federazione sciistica della Slovenia.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nFar East Cup.\nFar East Cup - vittorie.\nLegenda:\nGS = slalom gigante"}
{"id": "2383670", "revid": "71433", "url": "https://it.wikipedia.org/wiki?curid=2383670", "title": "Fionnuala Flanagan", "text": ""}
{"id": "2383673", "revid": "838137", "url": "https://it.wikipedia.org/wiki?curid=2383673", "title": "294", "text": ""}
{"id": "2383681", "revid": "1787156", "url": "https://it.wikipedia.org/wiki?curid=2383681", "title": "Francesco Paolo De Rosalia", "text": "Era soprannominato \"Cin\u00e8\".\nCaratteristiche tecniche.\nEra un giocatore di temperamento, possente fisicamente, corretto nei modi e dotato di un tiro potente.\nGiocava come mezz\u2019ala.\nCarriera.\nEsord\u00ec in Serie A con la maglia del Palermo l'11 giugno 1933 in Palermo-Fiorentina (1-3).\nHa sempre giocato con la maglia rosanero dal 1932 al 1940 e dal 1944 al 1947, tranne appunto per il quadriennio 1940-1944: nelle prime tre annate gioca sempre nella citt\u00e0 natale, con la (qui per la prima annata, trasferitosi dopo il fallimento del Palermo del 1940) e il Gruppo Sportivo 58\u00ba Corpo Vigili del Fuoco (per le altre due), alla quarta, invece, non \u00e8 in attivit\u00e0, a causa della Seconda guerra mondiale.\nComplessivamente ha giocato 161 partite ufficiali tra campionato e coppe.\n\u00c8 il terzo palermitano per numero di presenze in rosanero dopo Ignazio Arcoleo e Gaetano Troja.\nRitiratosi nel 1947 dal calcio giocato, dopo un anno come aiuto allenatore nella stagione 1947-1948 si trasfer\u00ec negli Stati Uniti d'America."}
{"id": "2383686", "revid": "287204", "url": "https://it.wikipedia.org/wiki?curid=2383686", "title": "Mitja Valencic", "text": ""}
{"id": "2383692", "revid": "767487", "url": "https://it.wikipedia.org/wiki?curid=2383692", "title": "Ettore Banchero", "text": "Era noto come Banchero II per distinguerlo dal fratello maggiore Elvio, anch'egli calciatore.\nCarriera.\nEsord\u00ec in Serie A con la maglia dell'Alessandria il 20 ottobre 1929 in Lazio-Alessandria (0-0).\nGioc\u00f2 nella massima serie anche con la maglia del Palermo, con il quale disput\u00f2 55 incontri in due anni, segnando 21 reti\u00a0\u2013 18 in 32 partite nel vittorioso campionato di Serie B 1931-1932 nonch\u00e9 3 in 23 partite nella stagione successiva in Serie A."}
{"id": "2383694", "revid": "1605525", "url": "https://it.wikipedia.org/wiki?curid=2383694", "title": "Verderame", "text": ""}
{"id": "2383696", "revid": "785863", "url": "https://it.wikipedia.org/wiki?curid=2383696", "title": "Heidi diventa principessa", "text": " \u00e8 un film del 1977 diretto da Yuji Endo e Nobutaka Nishizawa. \u00c8 un film anime prodotto dalla Toei D\u014dga e ispirato alla fiaba dei fratelli Grimm \"I sei cigni\", rielaborata in seguito da Hans Christian Andersen con il titolo \"I cigni selvatici\". Rappresenta il primo episodio della trilogia fiabesca \"Sekai meisaku d\u014dwa\", proseguita con \"I dodici mesi\" (1980) e \"Il lago dei cigni\" (1981).\nTrama.\nI sei fratelli della principessa Heidi vengono trasformati in cigni da due streghe malvagie. Per sciogliere il maleficio, Heidi dovr\u00e0 tessere in sei anni sei maglie con un filo fatto di foglie di ortica, rimanendo in completo silenzio: se fallir\u00e0 il suo compito, i suoi fratelli moriranno.\nPer sei lunghi anni Heidi continuer\u00e0 il suo interminabile compito, senza che nessun suono esca dalla sua bocca, anche quando un principe la chieder\u00e0 in sposa e soprattutto quando verr\u00e0 accusata di essere una strega e condannata a morire sul rogo. Ma quando all'ultimo momento, mentre le fiamme la stanno gi\u00e0 avvolgendo, riuscir\u00e0 a terminare l'ultima maglia, verr\u00e0 salvata dai suoi sei fratelli. Il maleficio verr\u00e0 infranto e la principessa Heidi sposer\u00e0 il principe diventando regina.\nDistribuzione.\nData di uscita.\nLe date di uscita internazionali sono state:\nEdizione italiana.\nNella versione italiana del film venne sfruttata a fini pubblicitari la vaga somiglianza tra la protagonista da bambina e Heidi, protagonista dell'omonima serie televisiva che aveva riscosso un enorme successo in quell'anno. Il nome della protagonista, Elisa, venne quindi mutato in Heidi, con il conseguente adattamento del titolo. Inoltre Francesca Guadagno, la doppiatrice di Heidi, fu scritturata per dare voce alla protagonista. La versione italiana comport\u00f2 l'eliminazione di alcune scene e l'introduzione di una voce narrante assente nell'originale (Giorgio Piazza, come nella serie TV) che spiega parti della storia."}
{"id": "2383709", "revid": "71433", "url": "https://it.wikipedia.org/wiki?curid=2383709", "title": "Dick Maas", "text": ""}
{"id": "2383713", "revid": "1117982", "url": "https://it.wikipedia.org/wiki?curid=2383713", "title": "Periboea", "text": "La Periboea (\"Peribea\") \u00e8 una \"fabula cothurnata\" del tragediografo latino Marco Pacuvio (circa 220-130 a.C.) di cui restano oggi solo alcuni frammenti.\nTrama.\nRealizzata forse a partire dall\"'Oineo\" del tragediografo greco Euripide, l'opera trattava la storia di Calidone dopo l'impresa degli Epigoni: Diomede, re di Argo e nipote di Oineo, giunge a Calidone, dove il nonno \u00e8 stato detronizzato dal fratello Agrio e dai figli di questi, che minacciano Oineo tenendo in ostaggio la sua seconda moglie Peribea. \nGrazie all'intervento di Diomede, gli usurpatori vengono uccisi e il regno \u00e8 restituito ad Oineo."}
{"id": "2383715", "revid": "1649409", "url": "https://it.wikipedia.org/wiki?curid=2383715", "title": "Fausto Tardelli", "text": "Biografia.\nNasce a Lucca, citt\u00e0 capoluogo di provincia e sede arcivescovile, il 5 gennaio 1951.\nFormazione e ministero sacerdotale.\nEntra nel seminario diocesano nel 1964, seguendo tutti gli studi in preparazione al sacerdozio.\nViene ordinato presbitero il 29 giugno 1974.\nDopo l'ordinazione sacerdotale, continua a Roma gli studi e fa parte per quattro anni come alunno dell'Almo Collegio Capranica. Consegue la licenza in teologia morale e nel 1987 il dottorato presso l'Accademia alfonsiana con una tesi dal titolo \"Alterit\u00e0 e etica. La relazione con l'altro e l'impegno etico nelle opere di Emmanuel Levinas\". Sempre a Roma, nel biennio 1981-1982 frequenta alcuni corsi di diritto canonico presso la Pontificia Universit\u00e0 Lateranense.\nRitorna in diocesi nel 1978, e gli viene affidato l'incarico di docente di teologia morale dapprima presso il seminario di Lucca, poi presso lo \"studio interdiocesano\" di Camaiore, oggi affiliato alla Facolt\u00e0 teologica dell'Italia Centrale. Nel 1979 \u00e8 nominato assistente di alcuni gruppi scout di Lucca e dal 1978 al 1992 \u00e8 assistente del Movimento Studenti di Azione Cattolica. Nel 1983 l'arcivescovo Giuliano Agresti lo nomina vicecancelliere prima, e poi cancelliere della Curia fino al 1993. Ricopre anche l'incarico di assistente diocesano di Azione Cattolica dal 1984 al 1987 e assistente della FUCI fino al 1992.\nNel frattempo, nel 1986 \u00e8 nominato parroco di San Concordio di Moriano e, nel 1992, parroco di Massarosa. Nel 1994 \u00e8 l'organizzatore della preparazione del sinodo diocesano, di cui diviene segretario, nel 1996. Nel 1995 \u00e8 trasferito alla parrocchia di san Pietro Somaldi e san Leonardo, a Lucca, dove rimane fino al 2001, quando \u00e8 nominato provicario generale dell'arcidiocesi e \"moderator curi\u00e6\". Terminato il sinodo, \u00e8 nominato vicario episcopale per l'attuazione dei decreti sinodali ed in particolare per la realizzazione delle unit\u00e0 pastorali, incarichi che ha ricoperto fino al 2001.\nMinistero episcopale.\nIl 6 marzo 2004 papa Giovanni Paolo II lo nomina vescovo di San Miniato; succede ad Edoardo Ricci, dimessosi per raggiunti limiti di et\u00e0. Riceve l'ordinazione episcopale il 2 maggio successivo nella basilica di San Frediano a Lucca dall'arcivescovo Bruno Tommasi, coconsacranti l'arcivescovo Paolo Romeo (poi cardinale) ed il vescovo Edoardo Ricci. Il 30 maggio prende possesso canonico della diocesi di San Miniato.\nL'8 ottobre 2014 papa Francesco lo nomina vescovo di Pistoia; succede a Mansueto Bianchi, precedentemente nominato assistente ecclesiastico generale dell'Azione Cattolica Italiana. L'8 dicembre prende possesso canonico della diocesi di Pistoia.\nAttualmente ricopre la carica di segretario della Conferenza episcopale toscana e di delegato regionale per il laicato.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2383717", "revid": "1573940", "url": "https://it.wikipedia.org/wiki?curid=2383717", "title": "Tauraco livingstonii", "text": "Il turaco di Livingstone (Tauraco livingstonii ) \u00e8 un uccello della famiglia Musophagidae.\nSistematica.\n\"Tauraco livingstonii\" ha tre sottospecie:\nDistribuzione e habitat.\nQuesto uccello \u00e8 vive nell'Africa sudorientale, dal Burundi al Sudafrica."}
{"id": "2383719", "revid": "387801", "url": "https://it.wikipedia.org/wiki?curid=2383719", "title": "Galaxyzoo", "text": ""}
{"id": "2383722", "revid": "287204", "url": "https://it.wikipedia.org/wiki?curid=2383722", "title": "Tozama daimyo", "text": ""}
{"id": "2383730", "revid": "599013", "url": "https://it.wikipedia.org/wiki?curid=2383730", "title": "Costituzione dell'Australia", "text": "La Costituzione dell'Australia (in inglese: Constitution of Australia) \u00e8 la legge fondamentale dell'Australia nonch\u00e9 del Commonwealth australiano.\nStoria.\nLa Costituzione fu approvata dalla popolazione delle colonie australiane con un referendum tenuto tra il 1898 ed il 1900 e la bozza cos\u00ec approvata fu integrata nell'Atto di Costituzione del Commonwealth d'Australia del 1900, un atto del Parlamento del Regno Unito. La Costituzione divenne legge con la firma della Regina Vittoria il 9 luglio 1900 ed entr\u00f2 in vigore il 1\u00ba gennaio del 1901.\nLeggi costituzionali.\nVi sono poi altre leggi che hanno valore costituzionale. Esse sono lo Statuto di Westminster del 1931, adottato dal Commonwealth con l'Atto di Adozione dello Statuto di Westminster del 1942, e l'Australia Act del 1986, che dovette essere approvato dai Parlamenti di tutti gli Stati australiani, dal Regno Unito e dal Parlamento federale australiano. Nel complesso, queste leggi servono anche a regolare rigidamente tutti i legami tra l'Australia ed il Regno Unito. Sebbene sia un'unica persona, la Regina Elisabetta II, ad essere monarca di entrambi i Paesi, essa agisce distintamente in ognuno dei due ruoli.\nInterpretazione.\nNel sistema australiano della Common law, sono l'Alta Corte d'Australia e la Corte Federale d'Australia a interpretare le norme costituzionali. Le loro decisioni determinano l'interpretazione e l'applicazione della Costituzione.\nModifiche.\nSebbene la Costituzione abbia acquisito inizialmente forza di legge tramite un atto del Parlamento del Regno Unito, poich\u00e9 oggigiorno l'Australia \u00e8 un Paese indipendente il Regno Unito non ha il potere di cambiarla; essa pu\u00f2 essere modificata solo dal popolo australiano tramite referendum."}
{"id": "2383733", "revid": "111710148", "url": "https://it.wikipedia.org/wiki?curid=2383733", "title": "Servizio di taratura in Italia", "text": "Il Servizio di taratura in Italia, o pi\u00f9 brevemente SIT, \u00e8 stato, sino al 2010, l'ente pubblico italiano che permetteva ai laboratori metrologici di essere accreditati per la taratura di strumentazione di misura, prova o collaudo.\nLa struttura SIT \u00e8 confluita nell'Ente unico di accreditamento italiano ACCREDIA, continuando ad operare come Dipartimento di taratura (DT), con sede a Torino. I centri SIT sono ora chiamati LAT (laboratorio di taratura accreditato). I certificati emessi da tali centri accreditati conservano il medesimo valore (anche all'estero) dei \"vecchi\" certificati SIT.\nIl passaggio \u00e8 avvenuto il 1\u00ba luglio 2010 (DM 22 dicembre 2009), una volta sottoscritte le convenzioni tra Accredia, INRiM ed Enea. La sede storica del SIT era a Torino, in Strada delle Cacce (attuale sede del DT di Accredia).\nIl riconoscimento dei laboratori avviene dopo una serie di visite ispettive (di sistema e tecniche) e si concretizza nell'emissione di un Certificato di accreditamento. \nL'accreditamento dei laboratori attesta: la competenza tecnica del laboratorio ad effettuare tarature, la riferibilit\u00e0 dei campioni utilizzati, la conformit\u00e0 alle norme internazionali. Il campi e le incertezze di misura di ogni laboratorio accreditato sono specificate in un'apposita tabella pubblicata sul sito internet ACCREDIA.\nSolo i laboratori accreditati possono emettere \"certificati\" di taratura; tali documenti sono redatti secondo dettagliati canoni (dettati dal sistema di accreditamento) e possono riportare il logo ufficiale di ACCREDIA. I \"rapporti\" di taratura, invece, essendo fuori accreditamento, possono essere rilasciati da chiunque ma il pi\u00f9 delle volte trattasi di laboratori o produttori di strumentazione almeno certificati ISO 9001 e che dichiarano, sui documenti, la catena metrologica utilizzata nella taratura.\nGrazie ad accordi internazionali di mutuo riconoscimento (stipulati tra ACCREDIA e gli omologhi enti esteri) nonch\u00e9 confronti interlaboratorio tra i laboratori metrologici di vari stati, i certificati di taratura o di prova italiani sono riconosciuti anche all'estero (e viceversa)."}
{"id": "2383736", "revid": "1543377", "url": "https://it.wikipedia.org/wiki?curid=2383736", "title": "Municipalit\u00e0 locale di Kannaland", "text": "Kannaland \u00e8 una municipalit\u00e0 locale (in inglese Kannaland Local Municipality) appartenente alla municipalit\u00e0 distrettuale di Eden della provincia del Capo Occidentale in Sudafrica. \nIn base al censimento del 2001 la sua popolazione \u00e8 di 23.971 abitanti.\nLa sede amministrativa e legislativa \u00e8 la citt\u00e0 di Ladismith e il suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 WC041.\nGeografia fisica.\nConfini.\nLa municipalit\u00e0 locale di Kannaland confina a nord con quelle di Laingsburg e Prince Albert (Central Karoo), a est con quella di Oudtshoorn, a sud con quella di Hessequa e a ovest con il District Management Areas WCDMA02."}
{"id": "2383737", "revid": "648716", "url": "https://it.wikipedia.org/wiki?curid=2383737", "title": "Teucer", "text": "Il Teucer (\"Teucro\") \u00e8 una tragedia \"cothurnata\" di Marco Pacuvio (circa 220-130 a.C.) di cui restano oggi solo alcuni frammenti. Realizzata a partire da un originale non pervenuto del tragediografo greco Sofocle, l'opera trattava la storia, connessa con il ciclo troiano, di Teucro, figlio illegittimo di Telamone: egli, conclusasi la guerra di Troia, torna nella sua terra patria, Salamina, e racconta al padre dell'impetuosa tempesta che lo ha colto durante il viaggio di ritorno. Tuttavia, Telamone decide di non accogliere Teucro, perch\u00e9 non ha tentato di salvare il fratellastro Aiace Telamonio; Teucro \u00e8 dunque costretto a riprendere il mare per raggiungere Cipro, dove vuole fondare una nuova citt\u00e0."}
{"id": "2383741", "revid": "112851238", "url": "https://it.wikipedia.org/wiki?curid=2383741", "title": "Francesc Berenguer", "text": "Biografia.\nDiscepolo e collaboratore di Antoni Gaud\u00ed, Berenguer studi\u00f2 architettura tra il 1882 e il 1888, senza per\u00f2 laurearsi ma, avendo lavorato quasi esclusivamente per Gaud\u00ed, pot\u00e9 lavorare come architetto anche senza il titolo. Non avendo mai conseguito il titolo, Berenguer non pot\u00e9 firmare i suoi lavori, molti dei quali vennero firmati dallo stesso Gaud\u00ed.\nTra i suoi lavori si ricordano la Casa Bur\u00e9s, la Casa-Museu Gaud\u00ed che si trova nel Parc G\u00fcell di Barcellona, il \"Santuario de Sant Josep de la Muntanya\" e l'Ermita de la Mare de d\u00e9u de la Riera. Inoltre collabor\u00f2 con Gaud\u00ed nella costruzione delle Cantine G\u00fcell, del Palau G\u00fcell, della Casa Calvet e della Sagrada Fam\u00edlia."}
{"id": "2383742", "revid": "79703", "url": "https://it.wikipedia.org/wiki?curid=2383742", "title": "Array dinamico", "text": "In informatica, un vettore dinamico, vettore allargabile,\nvettore ridimensionabile, tabella dinamica, o lista di array \u00e8 una struttura dati array che pu\u00f2 essere ridimensionata e consente di aggiungere o rimuovere elementi. \u00c8 fornita con la libreria standard in molti moderni linguaggi di programmazione principali.\nUn array dinamico non \u00e8 la stessa cosa di un array allocato dinamicamente: quest'ultimo \u00e8 un array di dimensione fissata all'atto dell'allocazione o instanziazione dell'array stesso; per maggiori informazioni su questo tipo di array, vedere array.\nArray dinamici di dimensione delimitata e capacit\u00e0.\nL'array pi\u00f9 semplice \u00e8 costruito allocando un array di dimensione fissa e dividendolo in due parti: la prima memorizza gli elementi dell'array dinamico e la seconda \u00e8 riservata, o inutilizzata. A questo punto \u00e8 possibile aggiungere o rimuovere elementi alla fine dell'array dinamico in tempo costante utilizzando lo spazio riservato, finch\u00e9 questo spazio non viene completamente consumato. Il numero di elementi utilizzati per i contenuti dell'array dinamico \u00e8 la sua \"dimensione logica\" (o, semplicemente, \"dimensione\"), mentre la dimensione dell'array sottostante \u00e8 chiamata la \"capacita\" dell'array dinamico, che \u00e8 la massima dimensione logica possibile.\nNelle applicazioni in cui la dimensione logica \u00e8 delimitata (bounded), questa struttura dati \u00e8 sufficiente. Il ridimensionamento dell'array sottostante \u00e8 un'operazione dispendiosa, che tipicamente coinvolge la copia dell'intero contenuto dell'array.\nEspansione geometrica e costo ammortizzato.\nIl ridimensionamento comporta un costo molto elevato, perch\u00e9 implica la costruzione di un altro array con dimensione aumentata e la successiva copia degli elementi dal \"vecchio\" al \"nuovo\" array. Per evitare di eseguire questo procedimento ogni volta che si aggiunge un nuovo elemento, gli array dinamici si ridimensionano raddoppiando le dimensioni (invece che di una sola unit\u00e0). In questo modo si utilizza lo spazio riservato per espansioni future. L'operazione di aggiunta di un elemento alla fine potrebbe funzionare come segue:\n funzione inserisciFine(\"arraydin\" a, \"elemento\" e)\n se (a.dimensione = a.capacit\u00e0)\n \"// ridimensiona al doppio della sua capacit\u00e0 corrente:\"\n a.capacit\u00e0 \u2190 a.capacit\u00e0 * 2 \n \"// (copia i coontenuti delle nuove locazioni qui)\"\n a[a.dimensione] \u2190 e\n a.dimensione \u2190 a.dimensione + 1\nMan mano che gli \"n\" elementi vengono inseriti, le capacit\u00e0 formano una progressione geometrica. Espandere l'array di una qualsiasi proporzione costante assicura che l'inserimento di \"n\" elementi prende un tempo complessivo di \"O\"(\"n\"), ci\u00f2 significa che ogni inserimento prende un tempo costante ammortizzato. Il\nvalore di questa proporzione \"a\" porta a un compromesso spazio-tempo: il tempo medio per l'operazione di inserimento \u00e8 circa \"a\"/(\"a\"-1), mentre il numero di celle perse \u00e8 delimitata superiormente da (\"a\"-1)\"n\". La scelta di \"a\" \u00e8 indipendente dall'applicazione, ma un uso comune \u00e8 \"a\"=2.\nMolti array dinamici deallocano anche parte della memoria sottostante se la loro dimensione scende sotto una certa soglia (ad esempio, il 30% della capacit\u00e0).\nGli array dinamici sono un esempio comune quando si insegna analisi ammortizzata.\nPrestazioni.\nL'array dinamico ha prestazioni simili all'array, con l'aggiunta delle nuove operazioni di aggiunta e rimozione di elementi dalla fine:\nGli array dinamici beneficiano di molti vantaggi degli array, inclusa una buona localit\u00e0 di riferimento e l'utilizzo di cache dati, compattezza (basso utilizzo di memoria), e accesso casuale. In genere hanno solo un piccolo sovraccarico addizionale (overhead) per memorizzare le informazioni su dimensione e capacit\u00e0. Questo rende gli array dinamici uno strumento attraente per la costruzione di strutture dati \"cache-friendly\".\nParagonati alle liste concatenate, gli array dinamici hanno un'indicizzazione pi\u00f9 rapida (tempo costante contro tempo lineare) e tipicamente anche una pi\u00f9 rapida iterazione grazie alla migliore localit\u00e0 di riferimento; tuttavia, gli array dinamici richiedono un tempo lineare per inserire o cancellare su una locazione arbitraria, dal momento che tutti gli\nelementi seguenti devono essere spostati, mentre le liste concatenato possono farlo in tempo costante. Questo svantaggio \u00e8 mitigato dal buffer gap e dalla variante \"vettore graduato\" discusso nel paragrafo \"Varianti\" pi\u00f9\nsotto. Inoltre, per una regione di memoria altamente frammentata, pu\u00f2 essere dispendiosa o impossibile trovare uno spazio contiguo per un grosso array dinamico, mentre le liste concatenate non richiedono che l'intera struttura dati sia memorizzata in maniera contigua.\nVarianti.\nI buffer gap sono simili agli array dinamici ma consentono un'efficiente operazione di inserimento e rimozione raggruppata vicino alla stessa locazione arbitraria. Alcune implementazioni di deque utilizzano gli array deque, i quali consentono tempo costante ammortizzato di inserimento/rimozione su entrambi gli estremi, anzich\u00e9 solo alla fine.\nGoodrich ha presentato un algoritmo di array dinamici chiamato \"Tiered Vectors\" (vettore graduato) che consente prestazioni O(n1/2) per preservare l'inserimento o la rimozione dal mezzo dell'array.\nL'Hashed array tree (HAT) \u00e8 un algoritmo di array dinamico inventato da Sitarski nel 1996. L'Hashed Array Tree perde una quantit\u00e0 di spazio di memorizzazione nell'ordine di n1/2, dove n \u00e8 il numero di elementi nell'array. L'algoritmo ha le prestazioni\nammortizzate su O(1) quando aggiunge una serie di oggetti alla fine dell'Hashed Array Tree.\nIn una relazione del 1999 , Brodnik et al. descrivono una struttura dati array graduato dinamico, il quale perde solo n1/2 di spazio per \"n\" elementi in qualsiasi punto nel tempo, e provano un limite pi\u00f9 basso mostrando che gli array dinamici devono perdere questo spazio in pi\u00f9 se le operazioni sono di rimanere ammortizzate nel tempo. In aggiunta, presentano una variante dove l'allargamento e lo restringimento del buffer non sono solo ammortizzati ma nel caso peggiore in tempo costante.\nBagwell (2002) ha presentato l'algoritmo VList, il quale pu\u00f2 essere adottato per implementare un array dinamico.\nSupporto nei linguaggio.\nIl tipo di dato codice_1 in C++ \u00e8 un'implementazione degli array dinamici, cos\u00ec come le classi codice_2 fornite con l'API Java e l'infrastruttura .NET. Anche la classe generica codice_3 fornita con la versione 2.0 dell'infrastruttura .NET \u00e8 implementata con array dinamici. Il Delphi e il D implementano gli array dinamici nel nucleo (il cosiddetto \"core\") del linguaggio. Molti linguaggi di scripting come il Perl e il PHP offrono gli array dinamici come tipo di dati primitivo built-in. Il Python invece oltre ad avere la possibilit\u00e0 di costruire array dinamici, pu\u00f2 contenere liste miste di interi, script, e floting."}
{"id": "2383743", "revid": "284225", "url": "https://it.wikipedia.org/wiki?curid=2383743", "title": "Claustrofobico", "text": ""}
{"id": "2383747", "revid": "287204", "url": "https://it.wikipedia.org/wiki?curid=2383747", "title": "Il mare della fertilit\u00e0", "text": " \u00e8 una tetralogia composta dallo scrittore giapponese Yukio Mishima. Terminata nel 1970, \u00e8 l'ultima e conclusiva grande opera dello scrittore giapponese, la cui stesura finale prelude, precedendolo di pochi mesi, allo spettacolare suicidio rituale con cui lo scrittore si dar\u00e0 la morte il 25 novembre, dopo aver inneggiato alla restaurazione dei principi morali e spirituali della tradizione culturale giapponese, sottomessa all'occidentalizzazione sperimentata nel secondo dopoguerra.\nIl titolo deriva dal nome del \"Mare Fecunditatis\" (cio\u00e8, in latino, \"mare della fecondit\u00e0\", o \"mare della fertilit\u00e0\"), uno dei mari lunari, usato dall'autore quale metafora sul senso della vita, che appare come l'illusione di un mare fecondo (come sembr\u00f2 all'astronomo Keplero la superficie della Luna), ma in realt\u00e0 si risolve in un deserto esistenziale, proprio come \u00e8 in realt\u00e0 quello lunare.\nIn Italia, i quattro libri, pubblicati in origine da Bompiani, sono stati poi raccolti da Arnoldo Mondadori nel secondo dei volumi dedicato all'autore dalla collana editoriale I meridiani (Yukio Mishima, \"Romanzi e Racconti\", vol. 2). L'editore Feltrinelli ha proposto tutti e quattro i libri della tetralogia in una nuova traduzione.\nContenuto dell'opera.\nI quattro romanzi sono:\nIl protagonista dell'intera opera \u00e8 Shigekuni Honda.\nIn \"Neve di primavera\", Honda ha 18 anni e rappresenta l'uomo del tutto soggiogato dalla razionalit\u00e0, al punto da escludere ogni realt\u00e0 sentimentale. Alla sua figura si opporr\u00e0 il giovane amico Kiyoaki Matsugae.\nIn \"Cavalli in fuga\", il non pi\u00f9 giovane Honda, oramai giudice in carriera, incontrer\u00e0 Isao Inuma, giovane \"cavallo in fuga\", reincarnazione di Kiyoaki e votato al patriottismo fino alla morte. Il libro si concluder\u00e0 con il seppuku di quest'ultimo.\n\"Il tempio dell'alba\" racconta la storia di una giovane principessa thailandese, seconda reincarnazione di Kiyoaki, di cui il \nsessantenne Honda si innamorer\u00e0 alla follia.\n\"La decomposizione dell'angelo\" (la cui ultima pagina \u00e8 datata simbolicamente con lo stesso giorno del suicidio rituale dell'autore, anche se il libro fu terminato circa tre mesi prima), vedr\u00e0 Honda alle prese con un ragazzo diciottenne di nome Toru. Convinto che quest'ultimo sia la terza reincarnazione di Kiyoaki, decide di adottarlo."}
{"id": "2383748", "revid": "767487", "url": "https://it.wikipedia.org/wiki?curid=2383748", "title": "Wu Chun", "text": "\u00c8 l'unico membro della boy band \"Fahrenheit\" a non essere originario di Taiwan, ed \u00e8 meglio conosciuto per i ruoli assunti in varie serie di Drama taiwanese di successo quali \"Romantic Princess\" (cinese tradizionale: \u516c\u4e3b\u5c0f\u59b9), \"Hanazakarino Kimitachihe\" (cinese tradizionale: \u82b1\u6a23\u5c11\u5e74\u5c11\u5973), \"Hot Shot\" (cinese tradizionale: \u7bee\u7403\u706b\uff09 e \"Tokyo Juliet\" (cinese tradizionale: \u6771\u65b9\u8331\u9e97\u8449)\nBiografia.\nNato Wu Ji Zun (cinese tradizionale: \u5433\u5409\u5c0a; cinese semplificato: \u5434\u5409\u5c0a; pinyin: \"w\u00fa j\u00edz\u016bn\") in Brunei il 10 ottobre 1979, Wu ha studiato alla Scuola Media Chung Hwa, a Bandar Seri Begawan. Pi\u00f9 tardi si \u00e8 laureato alla \"RMIT University\" di Melbourne, Australia con una laurea di primo livello in Amministrazione Manageriale. Wu ha anche giocato a basket nella squadra nazionale del Brunei. Prima di entrare a fare parte dei Fahrenheit, faceva il modello per \"Yi Lin\" (cinese: \u4f0a\u6797) a Taiwan e per Diva Models a Singapore. Wu parla, con vari gradi di fluidit\u00e0, Minnan, inglese, cantonese, malese e cinese. Porta avanti la palestra di famiglia, Fitness Zone in Brunei. Nell'agosto del 2007, Wu \u00e8 stato nominato presidente del nuovissimo Palm Garden Hotel e del vicino centro Fitness Zone a pi\u00f9 piani nel Brunei. Grazie ai suoi sforzi ed al suo successo, Wu \u00e8 stato premiato come Giovane Imprenditore dell'Anno in Brunei durante gli Asia Pacific Entrepreneurship Awards, nell'agosto del 2008, organizzati dal comitato di organizzazione regionale, l\"'Enterprise Asia\".\nCarriera musicale.\nWu \u00e8 stato l'ultimo e pi\u00f9 vecchio membro ad entrare a far parte dei Fahrenheit. \u00c8 il basso del gruppo. La temperatura che rappresenta \u00e8 quella del fresco autunno, a 59 gradi Fahrenheit. Rappresenta anche il \"misterioso\" (cinese tradizionale: \u795e; pinyin: \"sh\u00e9n \").\nIl 12 giugno 2011, \u00e8 stato annunciato che Wu Chun avrebbe lasciato i Fahrenheit per dedicarsi alla carriera cinematografica e ad altri impegni."}
{"id": "2383756", "revid": "599013", "url": "https://it.wikipedia.org/wiki?curid=2383756", "title": "John Shasky", "text": ""}
{"id": "2383758", "revid": "1318658", "url": "https://it.wikipedia.org/wiki?curid=2383758", "title": "Cultivar", "text": "Cultivar (pronuncia corretta: ; pronuncia accettabile: , abbreviato in cv. secondo il codice internazionale per la nomenclatura delle piante coltivate) \u00e8 il termine col quale in agronomia s'intende una variet\u00e0 di pianta coltivata, ottenuta con il miglioramento genetico, che riassume un insieme di specifici caratteri morfologici, fisiologici, agronomici e merceologici di particolare interesse e trasmissibili con la propagazione, sia per seme sia per parti di pianta. Da un punto di vista pratico, la cultivar sarebbe analoga alla razza di una specie animale realizzata con la domesticazione e la selezione.\nLa cultivar s'identifica perci\u00f2 in un particolare genotipo, isolato artificialmente con la selezione massale o la selezione individuale, i cui caratteri sono fissati e ripetibili con la propagazione gamica per almeno 3-4 generazioni. Nella sistematica, la cultivar rappresenta una suddivisione minore della sottospecie al pari della variet\u00e0, termine che di solito si riferisce alle razze prodottesi spontaneamente in natura.\nTerminologia specifica.\nIl termine \u00abcultivar\u00bb (in italiano, sostantivo femminile invariabile) deriva dalla contrazione della locuzione inglese \"cultivated variety\" (\"variet\u00e0 coltivata\"), a sua volta calco del latino \"varietas culta\", ed \u00e8 stato ufficialmente adottato dal XIII Congresso di Orticoltura tenutosi a Londra nel 1952. Le convenzioni di nomenclatura sono regolamentate dal Codice internazionale per la nomenclatura delle piante coltivate (CINPC) e l'applicazione della normativa e delle convenzioni \u00e8 affidata a specifici organismi internazionali o nazionali.\nIn agronomia si usa spesso, impropriamente, il termine di \"variet\u00e0\" come sinonimo di cultivar. L'uso \u00e8 tuttavia improprio in quanto variet\u00e0 deve essere riservato esclusivamente all'accezione botanica del termine e fa quindi riferimento a un particolare tipo genetico che, nell'ambito di una specie, si \u00e8 selezionato e propagato spontaneamente costituendo una popolazione (specie selvatica). In genere l'insieme delle cultivar di una specie agraria si identifica con una variet\u00e0 botanica, per quanto questa correlazione non sia formalmente e rigorosamente definita.\nDalla cultivar in senso stretto vanno distinti gli ibridi commerciali, piante coltivate ottenute con il miglioramento genetico. Questo biotipo si identifica, dal punto di vista genetico, con un incrocio di prima generazione, in quanto la semente \u00e8 ottenuta dalla fruttificazione di piante appartenenti a una linea pura (\"portasemi\") impollinate da piante di una diversa linea pura. Gli ibridi commerciali presentano caratteri morfologici, fisiologici, agronomici e merceologici fissati geneticamente ma non replicabili in quanto prodotti dall'eterosi: la riproduzione sessuale di un ibrido commerciale comporta, infatti, la perdita di gran parte dei caratteri gi\u00e0 dalla generazione successiva.\nDalla cultivar in senso stretto vanno distinti anche gli ecotipi. L'ecotipo \u00e8 una popolazione di piante geneticamente omogenea, ottenuta con la selezione massale in un contesto territoriale circoscritto (comprensorio, regione). L'identit\u00e0 degli ecotipi \u00e8 perci\u00f2 associata al territorio ed \u00e8 l'espressione dell'interazione fra il germoplasma di una specie con le specifiche condizioni ambientali di una regione con l'influenza dell'uomo. Pur non presentando un'identit\u00e0 genetica e sistematica definita, gli ecotipi sono spesso di notevole importanza agronomica ed economica, in quanto impiegati sia per la conservazione del germoplasma e la tutela della biodiversit\u00e0 genetica, sia per la valorizzazione di prodotti tipici regionali.\nSpesso l'uso generico del termine di cultivar fa tuttavia riferimento informale all'insieme dei tipi genetici commerciali di una specie agraria e comprende perci\u00f2 per estensione il cultivar propriamente detto, gli ibridi commerciali e gli ecotipi.\nIn frutticoltura il termine di cultivar \u00e8 in via informale riservato esclusivamente ai tipi genetici impiegati come innesti, mentre per i portinnesti si usano in genere i termini di \"selezione\" o \"clone\". Le variet\u00e0 di pianta di olivo per produzione di olio di oliva sono cultivar."}
{"id": "2383759", "revid": "88740", "url": "https://it.wikipedia.org/wiki?curid=2383759", "title": "Neve sottile", "text": "Neve sottile (\"Sasame Yuki\") \u00e8 un romanzo di Jun'ichir\u014d Tanizaki edito nel 1948. In Italia \u00e8 pubblicato da Guanda editore.\nTrama.\n\"Neve sottile\" \u00e8 la storia delle quattro sorelle Makioka, intente a trovare un marito per la sfortunata terzogenita Yukiko.\nAppartenente alla borghesia di Osaka, la famiglia Makioka si dimostra ancorata alle proprie tradizioni. Il contesto storico \u00e8 quello del secondo conflitto mondiale, e pi\u00f9 precisamente degli anni della guerra con la Cina, fra il 1936 ed il 1942. Yukiko dimostra una forte insofferenza alla tradizione dell'omiai, la pratica di incontri combinati dalle famiglie dei futuri sposi per far conoscere l'un l'altra. Nel corso della narrazione ce ne saranno cinque.\nStruttura e tematiche.\n\u00c8 stato osservato come il tema trattato fosse di poca rilevanza rispetto a temi pi\u00f9 pressanti che altri autori trattarono durante gli anni del conflitto mondiale, tuttavia la poetica di Tanizaki, attenta alla tradizione giapponese e all'indagine di costume, annota questa vicenda prettamente femminile fornendo al lettore un racconto che affonda le proprie radici nella letteratura classica giapponese. La struttura procede per analogie, tanto che le sezioni del romanzo sono leggibili anche in modo autonomo.\nCuriosit\u00e0.\nNel 1983 Kon Ichikawa ha realizzato un adattamento cinematografico del romanzo."}
{"id": "2383760", "revid": "124123", "url": "https://it.wikipedia.org/wiki?curid=2383760", "title": "Jorge de Alvarado", "text": "Biografia.\nJorge de Alvarado era originario di Badajoz, figlio di Diego G\u00f3mez de Alvarado y Mex\u00eda de Sandoval, un comandante di Lob\u00f3n, Puebla, Montijo e Cubillana, \"Alcalde\" di Mont\u00e1nchez, \"Trece\" dell'Ordine di Santiago, Lord di Castellanos, \"Maestresala\" di Enrico IV di Castiglia e generale della frontiera portoghese, vedovo di Teresa Su\u00e1rez de Moscoso y Figueroa, sposato in seconde nozze con Leonor de Contreras y Guti\u00e9rrez de Trejo.\nAlvarado and\u00f2 ad Hispaniola nel 1510 con i fratelli maggiori Pedro e Gonzalo, i minori G\u00f3mez, Hernando e Juan, e con lo zio Diego de Alvarado y Mex\u00eda de Sandoval.\nJorge si un\u00ec alla figlia di Xicotencatl, \"tlatoani\" di Tizatlan a Tlaxcala, come anche Pedro, probabilmente per avere il supporto delle truppe di Tlaxcalan. La moglie fu \nShe was battezzata col nome spagnolo di \"do\u00f1a\" Luc\u00eda. Ebbero una figlia che spos\u00f2 il conquistador Francisco Xiron Manuel.\nFu uno dei conquistadores di Messico e Guatemala assieme al fratello, e tenente-governatore del Guatemala sotto di lui. Nel 1527 fond\u00f2 la citt\u00e0 di Santiago de los Caballeros e San Salvador nel 1528.\nCome il fratello si spos\u00f2 due volte, la prima volta con Francisca Gir\u00f3n e la seconda nel 1526 con Luisa de Estrada, sicura parente della moglie di Francisco V\u00e1zquez de Coronado, da cui ebbe un figlio, Jorge de Alvarado y Estrada, nato in Messico che spos\u00f2 Catalina de Villafa\u00f1e y Carvajal, messicana, figlia di \u00c1ngel de Villafa\u00f1e e di In\u00e9s de Carvajal. Il loro figlio, Jorge de Alvarado y Villafa\u00f1e, fu governatore e capitano-generale dell'Honduras e cavaliere di Santiago dal 1587. Anche lui si spos\u00f2 due volte, con Brianda de Qui\u00f1ones e con Juana de Benavides, \"vecina\" del Guatemala."}
{"id": "2383763", "revid": "554814", "url": "https://it.wikipedia.org/wiki?curid=2383763", "title": "Bioinformatica", "text": "La bioinformatica \u00e8 una disciplina scientifica dedicata alla risoluzione di problemi biologici a livello molecolare con metodi informatici.\nStoria.\nL'evoluzione storica della bioinformatica, che inizialmente si occupava principalmente dello studio del DNA e RNA, ha portato ad un cos\u00ec vasto uso dell'informatica in molti settori della biologia che \u00e8 stato coniato il nuovo termine, ormai universalmente accettato, di Biologia Computazionale che esplicita con maggior chiarezza e precisione i reali e pi\u00f9 vasti contenuti scientifici e disciplinari del connubio tra informatica e biologia nel XXI secolo.\nLa bioinformatica, a volte, viene considerata anche come appartenente a un gruppo di discipline che va sotto il nome inglese di X-informatics, caratterizzate da un'indagine scientifica multidisciplinare, in cui l'informatica rappresenta lo strumento primario (esempi: astroinformatica, geoinformatica ecc.).\nDescrizione.\nLa bioinformatica contribuisce alla descrizione dal punto di vista quantitativo dei fenomeni biologici coinvolgendo, oltre alla biologia e all'informatica, altri campi tra cui matematica applicata, statistica, biochimica ed intelligenza artificiale.\nLa bioinformatica principalmente si occupa di:\nGli attuali ambiti di ricerca includono l'allineamento di sequenze, la predizione genica, l'allineamento di sequenze proteiche, la predizione di struttura proteica, l'espressione genica e l'interazione proteina-proteina.\nPer raccogliere e organizzare i dati raccolti si utilizzano file di testo con estensione .VCF.\nAree di ricerca.\nAnalisi di sequenze.\nDopo il sequenziamento del DNA del fago Phi X 174 nel 1977, i genomi di centinaia di organismi sono stati sequenziati e conservati in database. Le informazioni vengono analizzate per determinare quali geni codificano polipeptidi. Il confronto di geni all'interno di una specie, o tra specie differenti, pu\u00f2 mostrare similarit\u00e0 tra la funzione di proteine e relazione tra le specie.\nL'analisi di sequenze \u00e8 stata resa possibile da diversi algoritmi specializzati. Tra i primi furono Needleman e Wunsh nel 1970, e Smith e Watermann nel 1981. L'obiettivo era comparare due o pi\u00f9 sequenze di amminoacidi ed evidenziare identit\u00e0, similarit\u00e0 (sostituzioni conservative) e disuguaglianze (sostituzioni, inserimenti e rimozioni). Da questi programmi poi ne sono stati messi a punto altri, che hanno permesso alla bioinformatica di evolversi nel tempo e dare un contributo fondamentale nell'attuazione dei progetti di mappatura dei genomi dei viventi. L'allineamento di sequenze \u00e8 una variante di questo problema, ed \u00e8 utilizzato anche nel sequenziamento.\nLa tecnica di sequenziamento detta \"shotgun\" (usata, per esempio, dall'\"Institute for Genomic Research\" per il sequenziamento del primo genoma batterico, \"Haemophilus influenzae\") non riporta una lista di nucleotidi, ma una sequenza di migliaia di frammenti di DNA, ognuno lungo da 600 a 800 nucleotidi. Le estremit\u00e0 di questi frammenti possono essere sovrapposte e, una volta allineate nel modo giusto, rappresentano l'intero genoma. Questo tipo di sequenziamento \u00e8 molto rapido, ma la ricostruzione del genoma a partire dai frammenti diventa presto molto complicata per grandi genomi. Lo \"shotgun\" \u00e8 il metodo di sequenziamento maggiormente usato, e lo sviluppo di algoritmi per l'allineamento dei frammenti \u00e8 un'area di critica importanza nella ricerca bioinformatica.\nAnnotazione genica.\nL'annotazione a livello genetico \u00e8 il processo che consiste nel mappare geni ed altre caratteristiche biologiche all'interno di una sequenza di DNA. Il primo software per l'annotazione genica fu sviluppato nel 1995 dal Dr. Owen White, membro del team che ha sequenziato ed analizzato per primo genoma del batterio \"Haemophilus influenzae\". White cre\u00f2 un programma per trovare geni, RNA transfer ed altre caratteristiche, e per assegnare loro identificazioni.\nAnnotazione proteica.\nL'annotazione a livello proteico \u00e8 il processo che consiste nel mappare caratteristiche biologiche all'interno di una sequenza proteica.\n- Annotazione manuale Swiss-Prot\n- Annotazione automatica TrEMBL\nAlgoritmi di data mining che estrapolano informazioni da database di proteine annotate manualmente (Swiss-Prot) applicate poi a sequenze di proteine non ancora annotate (TrEMBL).\nI sistemi di annotazione automatica a loro volta si suddividono in:\n- completamente automatici\n- semi-automatici\nAnalisi dell'espressione genica.\nL'espressione di molti geni pu\u00f2 essere determinata misurando i livelli di mRNA con varie tecniche, tra cui microarray di DNA, expressed sequence tag ed altre. Tutte le tecniche sono soggette ad errori e contaminazioni. Vengono perci\u00f2 ricercati modi per distinguere i segnali dalle interferenze. Un esempio \u00e8 la determinazione di geni coinvolti in una determinata patologia: si possono confrontare i dati dei microarray di cellule epiteliali cancerose e di cellule non colpite dal cancro per determinare la regolazione di fattori in una particolare popolazione di cellule cancerose.\nAnalisi di mutazioni cancerogene.\nLa biologia computazionale tumorale mira a determinare le future mutazioni del cancro attraverso algoritmi di analisi dei dati. La ricerca in questo campo ha portato all'utilizzo di misurazioni di alto rendimento: queste misurazioni consentono la raccolta e l'analisi di milioni di dati, utilizzando la robotica e altri metodi di rilevamento (cristallografia a raggi x, marcatori molecolari, ecc) delle strutture e delle mutazioni di DNA, RNA e altre strutture biologiche. Le aree di ricerca includono la determinazione delle caratteristiche del tumore, l'analisi di molecole potenzialmente oncogeniche.\nPredizione di struttura proteica.\nPredire la struttura terziaria significa predire la posizione nelle tre dimensioni di ogni atomo della proteina.\nEsistono tre tipi di predizioni:\nSimulazione di sistemi biologici.\nLa simulazione di sistemi biologici \u00e8 una disciplina nata negli ultimi anni per fornire un approccio pi\u00f9 moderno allo studio dei sistemi biologici che ha come scopo di modellarne il comportamento, oltre che esclusivamente la loro struttura come avviene nell'approccio riduttivo tipico della bioinformatica statica.\nServizi sul web.\nMolte applicazioni nel campo della bioinformatica hanno interfacce basate su SOAP e REST, che consentono l'accesso ad algoritmi, dati e risorse su server in tutto il mondo. I principali servizi sono classificati dall'Istituto Bioinformatico Europeo in software di ricerca, allineamento di multiple sequenze, e analisi."}
{"id": "2383764", "revid": "1543377", "url": "https://it.wikipedia.org/wiki?curid=2383764", "title": "Oggetto near-Earth", "text": "Un oggetto near-Earth, oggetto \"parag\u00e8o\", (in inglese near-Earth object - abbreviato NEO) \u00e8 un oggetto del Sistema Solare la cui orbita pu\u00f2 intersecare quella della Terra. Tutti i NEO hanno la distanza del perielio inferiore a 1,3\u00a0UA.\nI NEO comprendono i seguenti tipi di oggetti:\n\u00c8 ormai ampiamente accettato dalla comunit\u00e0 scientifica che le collisioni di asteroidi con la Terra avvenute in passato hanno avuto un ruolo significativo nel disegnare la storia geologica e biologica del pianeta.\nL'interesse verso i NEO \u00e8 aumentato dagli anni ottanta in poi con l'aumento della consapevolezza del potenziale rischio di impatti di questo tipo di oggetti con la Terra. Uno studio scientifico ha dimostrato che Stati Uniti e Cina sono le nazioni pi\u00f9 vulnerabili ad un impatto di un meteorite.\nLa categoria degli asteroidi pericolosi (chiamati anche NEA / in inglese NEA) possiede un'orbita che giace tra le 0,983 e 1,3\u00a0UA dal Sole. Quando un NEA viene rilevato si provvede a trasmettere i relativi dati all'Minor Planet Center per la catalogazione. Le orbite di alcuni di questi asteroidi intersecano pericolosamente quella della Terra generando un \u201cpericolo collisione\u201d. Gli Stati Uniti, l'Unione europea e altre nazioni stanno monitorando i NEO in un progetto chiamato \u201cSpaceguard\u201d.\nNegli Stati Uniti la NASA ha una delega del Congresso per la catalogazione di tutti i NEO grandi almeno 1\u00a0km, il cui impatto produrrebbe effetti catastrofici. Fino ad ottobre 2008, sono stati scoperti dalla NASA 982 oggetti NEO. \u00c8 stato stimato nel 2006 che il 20% di questi oggetti non era stato ancora scoperto. Attualmente si sta pensando di utilizzare i telescopi esistenti in Australia per coprire circa il 30% di cielo che ancora non \u00e8 stato scandagliato.\nGli oggetti potenzialmente pericolosi (PHO - \"Potentially Hazardous Objects\") sono classificati sulla base di parametri che tengono conto del potenziale avvicinamento alla Terra. Si tratta della maggior parte degli oggetti che possiede una distanza di intersezione minima all'orbita terrestre (MOID) inferiore o uguale 0,05\u00a0UA (7480000\u00a0km) e una magnitudine assoluta inferiore o uguale a 22,0 (un indicatore grezzo della dimensione). Oggetti le cui dimensioni sono inferiori a 150\u00a0m di diametro non sono considerati pericolosi.\nAlcuni NEO sono di elevato interesse scientifico in quanto possono essere esplorati con missioni a bassa velocit\u00e0, grazie alla loro combinazione di bassa velocit\u00e0 rispetto alla Terra (Delta-V) e alla loro gravit\u00e0 ridotta. Possono quindi offrire buone opportunit\u00e0 di investigare direttamente gli aspetti astronomici e geochimici, oltre che offrire una potenziale risorsa economica di materiale estrattivo extra-terrestre. Fino al 2008, due oggetti NEO sono stati visitati dalle sonde di missioni spaziali: si tratta di 433 Eros da parte della sonda NEAR della NASA e 25143 Itokawa da parte della sonda Hayabusa della JAXA.\nClassificazione degli oggetti near-Earth (tipo e dimensione).\nMeteoroidi near-Earth.\nSi tratta di oggetti che orbitano nelle vicinanze dell'orbita terrestre ed hanno diametro inferiore ai 50 metri.\nAsteroidi near-Earth.\nSono oggetti con un'orbita vicina a quella terrestre, ma distante dal Sole al punto che la superficie non \u00e8 mai stata erosa, essendo superiore ai 50 metri.\nAl 19 febbraio 2013, sono stati scoperti 9644 asteroidi di questo tipo, con dimensioni che raggiungono anche i 32\u00a0km (1036 Ganymede). Il numero di asteroidi NEA con dimensione superiore al chilometro di diametro \u00e8 stimato tra i 500 e i 1000. La composizione \u00e8 molto simile a quella degli asteroidi presenti nella fascia principale del Sistema Solare, ma il tipo spettrale varia.\nQuesto tipo di oggetti sopravvive solo per pochi milioni di anni.\nPossono essere eliminati da decadimenti orbitali o dalla caduta sul Sole, collisioni con i pianeti interni, oppure espulsi dal Sistema Solare a seguito di una spinta gravitazionale di qualche grosso pianeta. Con una vita cos\u00ec breve rispetto all'et\u00e0 del Sistema Solare, i nuovi asteroidi si muovono costantemente verso l'orbita terrestre, come confermano le osservazioni. Le origini di questi oggetti sono da ricondurre all'effetto gravitazionale di Giove sulla cintura di asteroidi. La cintura di asteroidi \u00e8 caratterizzata da alcuni vuoti, conosciuti come Lacune di Kirkwood. I nuovi asteroidi vengono proiettati verso l'interno del Sistema Solare attraverso l'effetto Yarkovsky, che contribuisce con continuit\u00e0 ad alimentare questa migrazione.\nCi sono 3 famiglie di asteroidi NEA:\nMolti oggetti tipo Aten e Apollo possiedono orbite che intersecano quella terrestre, rendendoli pericolosi per un potenziale impatto. Gli oggetti Amor invece non costituiscono una minaccia anche se in futuro le loro orbite potrebbero cambiare ed intersecare quella terrestre.\nComete near-Earth.\nFino al 31 dicembre 2008, erano state scoperte 82 comete di questo tipo. Fino ad ora non si conoscono con certezza impatti di comete nella storia terrestre.\nQuesti oggetti derivano probabilmente dalla cintura di Kuiper, un serbatoio di comete situato oltre l'orbita di Nettuno.\nProbabilit\u00e0 di impatto con gli oggetti near-Earth.\nProbabilit\u00e0 di impatto.\nOggetti con diametro di 5-10 metri impattano con l'atmosfera terrestre circa una volta l'anno, con un'energia simile a quella della bomba di Hiroshima, approssimativamente 15 chilotoni di TNT, esplodendo nell'alta atmosfera, vaporizzando gran parte della materia solida di cui sono composti.\nOggetti con diametro di circa 50 metri impattano con l'atmosfera terrestre circa una volta ogni migliaio di anni, producendo esplosioni comparabili con quella verificatisi a Tunguska nel 1908.\nOggetti con diametro dell'ordine di un chilometro impattano la Terra mediamente ogni milione di anni.\nOggetti con diametro dell'ordine dei 5 chilometri si verificano approssimativamente ogni 10 milioni di anni.\nImpatti storici.\nLa condivisione della comunit\u00e0 scientifica della cosiddetta ipotesi Alvarez, che spiega l'estinzione di massa dell'era terziaria come conseguenza dell'impatto di un oggetto di grandi dimensioni, ha sensibilizzato la comunit\u00e0 sulla possibilit\u00e0 di impatto della Terra con oggetti che ne intersecano la sua orbita.\n1908 \u2013 Tunguska.\nIl 30 giugno 1908 un asteroide roccioso esplose sopra il cielo di Tunguska con un'energia pari all'esplosione di una bomba da 10 megatoni di TNT. L'esplosione si verific\u00f2 ad un'altezza di circa 8\u00a0km e mezzo. \u00c8 stato stimato che l'oggetto che ha causato l'esplosione avesse un diametro compreso tra i 45 e i 70 metri.\n2002 \u2013 Mediterraneo est.\nIl 6 giugno 2002, un oggetto con un diametro stimato di 10 metri entr\u00f2 in collisione con la Terra. La collisione si verific\u00f2 sul Mar Mediterraneo, tra la Grecia e la Libia, approssimativamente alle coordinate geografiche 34\u00b0N 21\u00b0E, esplodendo a mezz'aria. L'energia rilasciata fu stimata (da misurazioni infrarosse) equivalente a 26 chilotoni di TNT, paragonabile ad una piccola bomba nucleare.\n2008 \u2013 Sudan.\nIl 5 ottobre 2008, gli scienziati calcolarono che un piccolo asteroide , scoperto quella notte stessa, avrebbe colpito il successivo 6 ottobre 2008 alle ore 02:46 UTC il Sudan. Come previsto, l'asteroide entr\u00f2 in collisione con la Terra. Era la prima volta che veniva previsto un evento simile in maniera tanto accurata.\nApprocci ravvicinati.\nIl 10 agosto 1972 una meteora che successivamente divenne conosciuta col nome \"The Great Daylight 1972 Fireball\" fu osservata da numerose persone a nord delle montagne rocciose (Stati Uniti SW). Si trattava di un meteoroide che pass\u00f2 a 57\u00a0km dalla superficie terrestre e fu filmato con una telecamera 8\u00a0mm da un turista che si trovava al Grand Teton National Park in Wyoming.\nIl 23 marzo 1989 l'asteroide di tipo Apollo, grande 300 metri, denominato 4581 Asclepius (1989 FC) manc\u00f2 l'impatto per soli 700.000\u00a0km passando dalla posizione esatta dove la Terra si trovava soltanto 6 ore prima. Se l'asteroide avesse colpito, avrebbe creato la pi\u00f9 grande esplosione registrata nella storia. Attir\u00f2 grande attenzione su di s\u00e9 anche a causa delle prime previsioni che calcolavano un passaggio ad una distanza di 64.000\u00a0km, con grande incertezza circa l'eventuale impatto.\nIl 18 marzo 2004 i ricercatori del progetto LINEAR annunciarono che un asteroide di 30 metri 2004 FH avrebbe sorvolato la superficie terrestre ad una distanza di soli 42.600\u00a0km, circa un decimo della distanza che intercorre con la Luna. Si stim\u00f2 che oggetti di simili dimensioni si avvicinano cos\u00ec tanto ogni 2 anni.\nIl 31 marzo 2004, due settimane dopo 2004 FH, il meteoroide fece registrare un nuovo record di approccio ravvicinato, passando a soli 6.500\u00a0km. Poich\u00e9 era molto piccolo (6 metri) FU 162 fu scoperto soltanto poche ore prima della sua distanza minima. Se ci fosse stata la collisione si sarebbe probabilmente disintegrato nell'atmosfera.\nIl 2 marzo 2009, l'asteroide ha sfiorato la Terra alle ore 13:40 UT ad una distanza stimata di 44.740\u00a0km, circa il doppio dell'altezza dei satelliti geostazionari. Le sue dimensioni sono state stimate in 35 metri.\nImpatti futuri.\nSebbene ci sia stato qualche falso allarme, ci sono alcuni oggetti ritenuti pericolosi per la Terra. Il fu il primo asteroide con un valore positivo sulla scala Palermo, con una probabilit\u00e0 di una su un milione di impatto stimato per la data del 1\u00ba febbraio 2019.\nL'asteroide (29075) 1950 DA fu perso dopo la sua scoperta nel 1950 poich\u00e9 non furono effettuate sufficienti osservazioni per calcolarne l'orbita e fu riscoperto il 31 dicembre 2000. La probabilit\u00e0 che impatti il giorno 16 marzo 2880 \u00e8 stimata in 1 su 300. Probabilit\u00e0 che, per un oggetto di tali dimensioni (il diametro \u00e8 di circa 1\u00a0km.), \u00e8 approssimativamente maggiore del 50% rispetto alla somma delle probabilit\u00e0 d'impatto di tutti gli altri oggetti simili da oggi al 2880.\nGli asteroidi 99942 Apophis, 2007 VK184 e 2008 AF4 sono stati su valori superiori alla norma sulla scala Torino.\nProgetti di prevenzione.\nGli astronomi stanno conducendo una costante attivit\u00e0 di sorveglianza per localizzare i NEO.\nAltri programmi di ricerca NEO comprendono:\nSpaceguard \u00e8 il nome che identifica i progetti che ricercano i NEO, alcuni dei quali ricevono i fondi dalla NASA per rispettare il requisito imposto dal Congresso americano di rilevare il 90% degli asteroidi aventi dimensioni superiori al chilometro. Uno studio della NASA del 2003 ipotizza che un programma di ricerca richiede dai 250 ai 450 milioni di dollari per rilevare il 90% di tutti gli asteroidi NEO fino al 2028 di dimensioni maggiori di 140 metri.\nUna ricerca pubblicata il 26 marzo 2009 sulla rivista Nature, descrive come gli scienziati riescano ad identificare un asteroide nello spazio prima che entri nell'atmosfera terrestre, attraverso l'ausilio dei computer che possono calcolare sia la zona di origine del Sistema Solare che l'ora di impatto ed il luogo della superficie terrestre dove le parti solide possono arrivare dopo aver resistito all'attrito dell'atmosfera.\nL'asteroide di 4 metri chiamato 2008 TC3 fu inizialmente identificato dal telescopio automatizzato del progetto Catalina Sky Survey il 6 ottobre 2008. I calcoli del computer predissero correttamente che l'impatto sarebbe avvenuto 19 ore dopo l'effettiva scoperta avvenuta nel deserto nubiano nel nord del Sudan.\nModelli d'errore della probabilit\u00e0 di impatto.\nSpesso i modelli di calcolo contengono novit\u00e0 o possono essere addirittura tra loro contrastanti nel risultato del calcolo della traiettoria gravitazionale. Ulteriori osservazioni attraverso l'ausilio del radar, o attraverso l'analisi di immagini di archivio dello stesso oggetto consentono successivamente la determinazione con maggiore accuratezza della traiettoria orbitale del NEO, riducendo al minimo il margine di errore relativo alla probabilit\u00e0 di impatto.\nNumero di oggetti near-Earth.\nFino al mese di maggio 2008 erano stati scoperti 5474 oggetti NEO: 65 comete e 5409 asteroidi. Di questi ultimi, 453 sono asteroidi di tipo Aten, 2053 di tipo Amor e 2894 di tipo Apollo. Esistono 943 oggetti NEO che sono stati classificati come potenzialmente pericolosi, presentando una magnitudine assoluta inferiore o uguale a 17,75, che corrisponde ad oggetti della dimensione stimata di almeno un chilometro.\nLa probabilit\u00e0 di impatto di oggetti grandi almeno un chilometro \u00e8 stimata in due ogni milione di anni. Considerando tale probabilit\u00e0 valida per i prossimi 1000 milioni di anni, esistono almeno 2000 oggetti pi\u00f9 grandi di un chilometro che possono colpire la Terra. Comunque, molti di questi non sono ancora considerati potenzialmente pericolosi perch\u00e9 stanno orbitando attualmente tra Marte e Giove. Potrebbero per\u00f2 cambiare orbita e divenire oggetti NEO. Questo tipo di corpi celesti spaziali trascorre alcuni milioni di anni prima di andare a disintegrarsi sulla superficie del Sole, di essere espulsi dal Sistema Solare, oppure prima di colpire un pianeta (in numero proporzionalmente ridotto).\nFino a novembre 2008 sono stati segnalati 191 asteroidi NEA sulla pagina internet del sito della NASA. Un numero significativo di questi (121 al febbraio 2008) sono inferiori ai 50 metri di diametro e nessuno di questi \u00e8 localizzato nella \u201czona gialla\u201d della scala Torino.\nFino ad aprile 2008, solo un asteroide (2007 VK184) \u00e8 elencato nella lista degli oggetti aventi \u201cpunteggio 1\u201d nella scala Torino. A maggio 2008, l'asteroide 2008 AF4 \u00e8 stato degradato alla scala 0.\nStima del rischio.\nEsistono due schemi per la classificazione del rischio di impatto:\nLa frequenza annuale usata nella scala Palermo per gli impatti aventi energia superiore a \u201cE\u201d megatoni \u00e8 stimata in:\nQuesta formula implica che il valore atteso del periodo di tempo dallo stato attuale al prossimo impatto con incidenza superiore a un megatone \u00e8 33 anni. Quando ci\u00f2 si verificher\u00e0, ci sar\u00e0 il 50% di possibilit\u00e0 che lo stesso sar\u00e0 superiore a 2,4 megatoni.\nTale formula \u00e8 valida soltanto per un insieme di valori circoscritti che assume la variabile \u201cE\u201d.\nComunque, altri studi pubblicati nel 2002\u00a0\u2013 lo stesso anno dello studio che si basa sulla scala Palermo\u00a0\u2013 trovarono una formula che riportava differenti valori delle costanti:\nQuesta formula fornisce probabilit\u00e0 inferiori per valori di \u201cE\u201d differenti. Per esempio, fornisce la probabilit\u00e0 che un bolide superiore ai 10 megatoni (come l'esplosione di Tunguska) colpisca ogni mille anni, invece che ogni 210 anni come invece indica la formula Palermo. In ogni caso, gli autori parlano di un largo margine di incertezza (una volta compresa tra i 400 e i 1800 anni per un impatto di 10 megatoni), dovuto in parte alle incertezze nella determinazione dell'energia degli impatti atmosferici che hanno utilizzato nelle loro misurazioni.\nIl 25 dicembre 2004, al 2004 MN4 fu assegnato il valore di 4 nella scala Torino, il pi\u00f9 alto valore in assoluto.\nIl 27 dicembre 2004, ci fu una probabilit\u00e0 del 2,7% di un impatto previsto per il 13 aprile 2029. Successivamente per\u00f2, il 28 dicembre 2004 il rischio di impatto fu abbassato praticamente a zero, ma a causa della possibilit\u00e0 di un cambio di stima il valore della scala Torino per un impatto previsto per il 2036 fu innalzato a 4 nei primi anni del 2005 mentre dall'agosto del 2006 \u00e8 stato nuovamente abbassato a 0. Il valore Palermo (Agosto 2006) \u00e8 \u22122.25.\nAttualmente, l'unico oggetto NEO avente un valore della scala Palermo superiore a zero \u00e8 (29075) 1950 DA, per il quale \u00e8 stato previsto un passaggio molto ravvicinato con la Terra nel 2880. (p\u00a0\u2264\u00a00.003).\nIn funzione dell'orientamento del suo asse di rotazione, tale oggetto potrebbe mancare la Terra di una distanza di decine di milioni di chilometri, oppure avr\u00e0 una possibilit\u00e0 di colpire stimata in uno su 300.\nIn ogni caso, l'umanit\u00e0 ha pi\u00f9 di 800 anni per definire la stima dell'orbita di (29075) 1950 DA, ed eventualmente per deviarne l'orbita.\nL'asteroide Apollo 2007 TU24 si avvicin\u00f2 alla Terra il 29 gennaio 2008 con una distanza di 1,4 volte la distanza Terra-Luna, o 450.000\u00a0km, con una stima di dimensione compresa tra 300 e i 600 metri. Potrebbe essere l'asteroide con il passaggio pi\u00f9 ravvicinato alla Terra fino al 2027.\nLa NASA gestisce un sito web continuamente aggiornato contenente i pi\u00f9 significativi oggetti NEO pericolosi nei prossimi 100 anni. Tutti, o quasi tutti, gli oggetti su tale pagina web sono destinati ad essere probabilmente eliminati dalla lista nell'eventualit\u00e0 di analisi di nuovi dati. (La pagina non comprende l'oggetto 1950 DA, a causa della sua traiettoria destinata a rimanere lontana per almeno 800 anni).\nRilevamento dallo spazio.\nIn data 8 novembre 2007, la commissione statunitense sulla scienza e tecnologia condusse un esame dello status del programma di sorveglianza della NASA sugli oggetti NEO. Il rapporto della NASA relativo all'utilizzo del \"WISE-Wide-field Infrared Survey Explorer\" fu presentato dai suoi responsabili nel 2007.\nWISE sorveglier\u00e0 il cielo nella banda dell'infrarosso ad alta intensit\u00e0. Gli asteroidi che assorbono la radiazione solare possono essere osservati attraverso la banda infrarossa. I responsabili della NASA riferirono alla commissione che i progetti della NASA erano basati sull'utilizzo di WISE per la rilevazione dei NEO. Si stima che WISE \u00e8 in grado di rilevare circa 400 NEO (circa il 2 per cento dell'insieme dei NEO interessanti) nell'arco di tempo di un anno di missione operativa."}
{"id": "2383767", "revid": "1543377", "url": "https://it.wikipedia.org/wiki?curid=2383767", "title": "Savignano Irpino", "text": "Savignano Irpino \u00e8 un comune italiano di abitanti della provincia di Avellino in Campania. Il centro abitato \u00e8 arroccato su un rilievo a forma di sella in posizione dominante la valle del Cervaro; dal 2016 \u00e8 parte del club I borghi pi\u00f9 belli d'Italia.\nGeografia fisica.\nPosto a destra del fiume Cervaro, lungo la strada statale 90 delle Puglie, ai confini con la stessa Puglia, si sviluppa tra i due colli della \"Tombola\" e del \"Calvario\" a guisa di una sella. Nel suo territorio sgorga un'acqua sulfurea che alimenta un laghetto naturale e un ruscello.\nLa media valle del Cervaro \u00e8 rivestita da un esteso bosco naturale di latifoglie; tra la fauna \u00e8 notevole la presenza del cinghiale reitrodotto a fini venatori, mentre contraddittoria \u00e8 la presenza del lupo, bench\u00e9 la sua presenza nel passato fosse ampiamente documentata.\nClima.\nLa stazione meteorologica di Ariano Irpino, situata a breve distanza e ad analoga altitudine, costituisce il riferimento per Savignano Irpino. Il clima, di tipo temperato fresco, si caratterizza per le temperature mediamente miti e per le precipitazioni moderate con nevicate invernali e siccit\u00e0 estiva.\nStoria.\nI primi insediamenti presso le localit\u00e0 \"Ferrara\" e a \"Monte Sant'Angelo\" risalgono all'era paleolitica. Diversi gruppi etnici si sono succeduti nella zona: Umbro-sabelli, Osci, Sanniti e poi Ostrogoti, Bizantini e Longobardi. La costruzione del castello (\"Castrum Sabinianum\", attestato fin dall'alto medioevo), di cui rimangono alcune mura perimetrali, recentemente restaurate, \u00e8 databile tra VII e VIII secolo e si rese necessaria per le scorrerie in quegli anni frequentissime. I Normanni, che sul vicino altipiano della Ferrara vi tennero le Assise di Ariano del 1142, successivamente svilupparono e organizzarono meglio l'insediamento cingendolo di mura e fortificazioni.\nDurante tutta l'epoca normanna Savignano, unitamente alla Ferrara e all'antica Greci, entr\u00f2 a far parte di una baronia dipendente dalla contea di Ariano. Tale baronia \u00e8 attestata per l'ultima volta in epoca aragonese, quando era ormai parte della provincia di Principato Ultra.\nAppartenente alla provincia di Capitanata sotto il Regno delle due Sicilie, dopo l'Unit\u00e0 d'Italia nel 1861 il Comune fu aggregato alla provincia di Avellino. Esso mantenne il nome di Savignano fino al 1862 quando acquis\u00ec, singolarmente visto l'avvenuto cambio di pertinenza provinciale, la specificazione \u201cdi Puglia\u201d che serv\u00ec a differenziarlo da omonimi comuni siti rispettivamente in Romagna e in Emilia.\nNel 1963 il comune mut\u00f2 nuovamente il suo nome da Savignano di Puglia a Savignano Irpino, il che riflette la duplice afferenza che quel territorio di confine dovette avere in relazione alle due terre e l'avvenuto cambiamento di pertinenza a livello amministrativo.\nDue eventi disastrosi hanno caratterizzato il secondo dopoguerra: il terremoto del 1962, che arrec\u00f2 gravissimi danni al patrimonio edilizio-abitativo e ai beni culturali locali, e il successivo sisma del 1980 che provoc\u00f2, invece, danni molto pi\u00f9 contenuti.\nNel 2006 c'\u00e8 stato un referendum, poi non valido per mancato raggiungimento del quorum, inerente all'eventualit\u00e0 che il comune passasse dalla regione Campania alla Puglia.\nSociet\u00e0.\nReligione.\nIl territorio comunale \u00e8 incluso nella forania Miscano-Fortore-Cervaro della diocesi di Ariano Irpino-Lacedonia.\nIstituzioni, enti e associazioni.\nNel centro cittadino \u00e8 ubicato il centro geriatrico \"Don Orione\", sorto nel 1968 e gestito dall'omonima fondazione intitolata a Luigi Orione; la struttura \u00e8 abilitata all'accoglienza, alla terapia e alla riabilitazione di circa sessanta pazienti. Donata dal Commendatore Magnatta Luciano.\nEconomia.\nL'agricoltura costituisce la base dell'economia locale e su di essa poggiano molte delle attivit\u00e0 artigianali (panifici e salumifici soprattutto). Un certo rilievo conserva anche l'olivicoltura, poich\u00e9 il territorio comunale \u00e8 compreso nell'area di produzione dell'olio extravergine DOP Irpinia - Colline dell'Ufita, derivante dalla pregiata cultivar \"Ravece\". Un prodotto tipico del territorio \u00e8 la pasta casereccia mentre sono pressoch\u00e9 scomparse le tradizionali produzioni di gesso e mobili. A partire dalla fine del Novecento \u00e8 invece in incremento il settore dell'energia da fonte rinnovabile; notevole \u00e8 in particolare la diffusione dei parchi eolici.\nInfrastrutture e trasporti.\nStrade.\nLa principale arteria stradale, che interessa il territorio comunale con direttrice est-ovest attraversando la frazione \"Savignano Scalo\", \u00e8 la strada statale 90 delle Puglie che consente i collegamenti con Avellino, Benevento e Foggia, citt\u00e0 equidistanti circa da Savignano.\nUn'altra arteria importante \u00e8 l'ex strada statale 91 bis Irpina \"Savignano Scalo\"-Vallata, che invece interessa il territorio con direttrice nord-sud attraversando il centro cittadino alla volta del comune limitrofo di Monteleone di Puglia.\nFerrovie.\nLa stazione ferroviaria di Savignano-Greci, ubicata alla frazione \"Savignano Scalo\" e posta lungo la tratta Benevento-Foggia, \u00e8 ormai preclusa al traffico merci (un tempo fiorente) mentre il servizio passeggeri, limitato ai soli giorni lavorativi (sabato incluso), a partire dal 2010 viene svolto per mezzo autoservizi sostitutivi.\nMobilit\u00e0.\nNei giorni lavorativi le autolinee AIR effettuano collegamenti giornalieri con Ariano Irpino, distante meno di .\nAmministrazione.\nAltre informazioni amministrative.\nIl comune fa parte della Comunit\u00e0 montana dell'Ufita."}
{"id": "2383769", "revid": "729019", "url": "https://it.wikipedia.org/wiki?curid=2383769", "title": "Garbolc", "text": "Garbolc \u00e8 un comune dell'Ungheria di 135 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2383770", "revid": "4175", "url": "https://it.wikipedia.org/wiki?curid=2383770", "title": "Federazione di rugby a 15 della Colombia", "text": "La Federazione Rugby XV della Colombia (in spagnolo \"Federaci\u00f3n Colombiana de Rugby\") \u00e8 l'organo che governa il Rugby a 15 in Colombia.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2383773", "revid": "767487", "url": "https://it.wikipedia.org/wiki?curid=2383773", "title": "Anthony Bowie", "text": "Carriera.\nUscito dalla University of Oklahoma si dichiara eleggibile per il draft NBA 1986, in cui viene chiamato dagli Houston Rockets con la 66\u00aa scelta. Nonostante alcuni incontri di pre-season, Bowie debutta in NBA solamente nel 1989 con la franchigia dei San Antonio Spurs. Dopo una stagione ai Rockets vola in Europa debuttando nel campionato italiano, ingaggiato dalla Pallacanestro Varese (20,8 punti la sua media).\nSuccessivamente, dopo una parentesi nella lega CBA Bowie gioca cinque anni con gli Orlando Magic collezionando 350 presenze di cui 79 partendo dal quintetto base. Le cifre migliori risalgono alla stagione 1991-92, quando mette a segno 14,6 punti in poco pi\u00f9 di 33 minuti di media a partita.\nFa quindi ritorno in Italia trasferendosi all'Olimpia Milano, squadra campione d'Italia in carica che in quell'anno si ferm\u00f2 ai quarti di finale dei play-off. In quest'annata la sua media realizzativa \u00e8 stata di 14,8 punti. Dopo essere stato tagliato dal TAU Vitoria ed essersi operato al ginocchio, a cavallo tra il 1997 e il 1998 fa un provino con il Basket Rimini, ma di l\u00ec a poco ritorna in NBA con la chiamata da parte dei New York Knicks.\nPoi approda in Grecia, rispettivamente all'AEK Atene con cui vince sia Coppa Saporta che Coppa di Grecia, e all'Aris Salonicco. Si unisce invece alla Fortitudo Bologna nel gennaio 2001, arrivando con la sua squadra fino alle finali scudetto perse contro la Virtus di Gin\u00f3bili. Quella stagione fu la penultima, in quanto alla soglia dei 39 anni decide di chiudere col basket giocato dopo l'esperienza all'Ural Great Perm'.\nNel 2003 \u00e8 stato nominato coach della Bishop Moore High School, scuola privata situata a Orlando."}
{"id": "2383774", "revid": "767487", "url": "https://it.wikipedia.org/wiki?curid=2383774", "title": "G\u00e1vavencsell\u0151", "text": "G\u00e1vavencsell\u0151 \u00e8 un comune dell'Ungheria di 3938 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2383776", "revid": "729019", "url": "https://it.wikipedia.org/wiki?curid=2383776", "title": "Gel\u00e9nes", "text": "Gel\u00e9nes \u00e8 un comune dell'Ungheria di 611 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2383777", "revid": "767487", "url": "https://it.wikipedia.org/wiki?curid=2383777", "title": "G\u00e9berj\u00e9n", "text": "G\u00e9berj\u00e9n \u00e8 un comune dell'Ungheria di 574 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2383780", "revid": "767487", "url": "https://it.wikipedia.org/wiki?curid=2383780", "title": "G\u00e9g\u00e9ny", "text": "G\u00e9g\u00e9ny \u00e8 un comune dell'Ungheria di 2105 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2383781", "revid": "1543377", "url": "https://it.wikipedia.org/wiki?curid=2383781", "title": "Federazione di rugby a 15 del Per\u00f9", "text": "La Federazione Rugby XV del Per\u00f9 (in spagnolo \"Federaci\u00f3n Peruana de Rugby\") \u00e8 l'organo che governa il Rugby a 15 in Per\u00f9.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2383782", "revid": "6923", "url": "https://it.wikipedia.org/wiki?curid=2383782", "title": "WTA International Tournaments", "text": ""}
{"id": "2383783", "revid": "1386982", "url": "https://it.wikipedia.org/wiki?curid=2383783", "title": "Complementarit\u00e0 proteica", "text": "La complementarit\u00e0 proteica, o combinazione proteica, \u00e8 una teoria non pi\u00f9 accettata secondo la quale, per assicurare nella dieta umana tutti gli amminoacidi essenziali nelle giuste quantit\u00e0 e proporzioni, \u00e8 possibile sostituire nell'alimentazione le fonti proteiche animali (latticini, uova, carne) con le fonti proteiche vegetali (cereali, legumi, frutta secca) purch\u00e9 opportunamente combinate nello stesso pasto.\nLa teoria.\nLe proteine animali contengono tutti gli aminoacidi essenziali nelle corrette proporzioni, per questo sono tradizionalmente considerate di elevato valore biologico,\nmentre quelle vegetali \u2013 sebbene contengano tutti gli aminoacidi essenziali, salvo rare eccezioni \u2013 possono avere un profilo aminoacidico che si discosta da quello ideale, contenendo scarse quantit\u00e0 di uno o pi\u00f9 aminoacidi,\ndetti \"aminoacidi limitanti\".\nNel mais l'aminoacido limitante \u00e8 il triptofano, negli altri cereali e nella frutta secca la lisina\ne nei legumi la metionina. \nAlcuni alimenti come soia,\nceci, quinoa, amaranto e grano saraceno, hanno invece un profilo aminoacidico sovrapponibile ai prodotti animali).\nSecondo la teoria della complementarit\u00e0 proteica \u2013 basata sull'interpretazione di studi effettuati nei primi anni del Novecento sulla crescita dei ratti \u2013 in una dieta vegetariana, per fornire all'organismo tutti gli aminoacidi essenziali, sarebbe necessario combinare le fonti proteiche vegetali nello stesso pasto (ad esempio consumando riso e fagioli).\nUn secondo fattore che riduce la biodisponibilit\u00e0 e il valore biologico dei legumi \u00e8 la presenza di alcune frazioni proteiche resistenti all'azione delle proteasi, e la presenza di fattori antinutrizionali (endogeni) quali polifenoli, fitati, fibra, inibitori di proteasi, lectine (in dosi minimi nei lupini), eliminabili con una cottura non breve. La lectina in particolare riduce l'attivit\u00e0 degli enzimi tripsina e chimotripsina, necessari alla digestione delle proteine.\nIn seguito la teoria acquis\u00ec notoriet\u00e0 con la pubblicazione del best seller del 1971 \"Diet for a Small Planet\", di Frances Moore Lapp\u00e9. Tuttavia, in una successiva edizione del libro pubblicata nel 1981, la Lapp\u00e9 ha aggiornato la sua posizione sulla teoria, scrivendo:\nPosizioni attuali.\nIn base agli studi effettuati, la teoria della complementarit\u00e0 proteica oggi non \u00e8 pi\u00f9 accettata, e si ritiene che, in una dieta vegetariana, per ottenere un adeguato apporto proteico sia sufficiente il semplice consumo dei cibi proteici vegetali durante il corso della giornata. L'Academy of Nutrition and Dietetics afferma che:\nQuesta tesi \u00e8 sostenuta anche da altre importanti organizzazioni che si occupano di salute e nutrizione, come l'USDA (il dipartimento dell'agricoltura degli Stati Uniti d'America), \ne dalle principali associazioni di medici e ricercatori che si occupano di nutrizione vegetariana."}
{"id": "2383785", "revid": "180559", "url": "https://it.wikipedia.org/wiki?curid=2383785", "title": "Federazione di rugby a 15 di Cuba", "text": "La Federazione Rugby XV di Cuba \u00e8 l'organo che governa il Rugby a 15 a Cuba.Non \u00e8 riconosciuta dall'International Rugby Board (\"IRB\") ma \u00e8 associata alla Confederaci\u00f3n Sudamericana de Rugby (\"CONSUR\")."}
{"id": "2383789", "revid": "174925", "url": "https://it.wikipedia.org/wiki?curid=2383789", "title": "Papule", "text": ""}
{"id": "2383790", "revid": "6923", "url": "https://it.wikipedia.org/wiki?curid=2383790", "title": "WTA Premier Tournaments", "text": ""}
{"id": "2383793", "revid": "1904508", "url": "https://it.wikipedia.org/wiki?curid=2383793", "title": "Paliotto del duomo di Monza", "text": "Il paliotto del duomo di Monza \u00e8 opera dell'orafo milanese Borgino dal Pozzo. \u00c8 custodito nella basilica di San Giovanni Battista a Monza, davanti all'altare al centro del presbiterio.\nDescrizione.\nL'opera, di argento dorato, sbalzato, cesellato e contornata di smalti traslucidi, fu commissionata dal vicario generale del duomo, Graziano d'Arona, e richiese otto anni di lavoro, dal 1350 al 1357, al suo creatore, l'orafo milanese Borgino dal Pozzo. \nDiviso in sedici scomparti narra altrettanti episodi della vita di san Giovanni Battista. \nLe scene si sviluppano da sinistra in alto, orizzontalmente su tre registri. Il racconto \u00e8 interrotto al centro da una mandorla con l'episodio del \"Battesimo di Cristo nel Giordano\". Le formelle rappresentano:"}
{"id": "2383794", "revid": "226458", "url": "https://it.wikipedia.org/wiki?curid=2383794", "title": "Federazione di rugby a 15 della Repubblica Dominicana", "text": "La Federazione di rugby a 15 della Repubblica Dominicana (in spagnolo Federaci\u00f3n Dominicana de Rugby \u00e8 l'organo che governa il rugby a 15 nella Repubblica Dominicana.\nAffiliata alla Rugby Americas North, \u00e8 anche associata a Rugby Sudam\u00e9rica."}
{"id": "2383795", "revid": "66124", "url": "https://it.wikipedia.org/wiki?curid=2383795", "title": "Episodi di Nadia - Il mistero della pietra azzurra", "text": "Lista degli episodi di \"Nadia - Il mistero della pietra azzurra\", serie televisiva anime prodotta nel 1989 da NHK, Toho e Korad. La serie deriva da un'idea di Hayao Miyazaki ed \u00e8 stata diretta da Hideaki Anno. La trasmissione \u00e8 avvenuta in 39 episodi sul canale televisivo NHK, dal 13 aprile 1990 al 12 aprile 1991.\nNella prima messa in onda in Italia, nel 1991, la serie non \u00e8 stata trasmessa integralmente, ma ha subito numerosi tagli e censure fino ad arrivare alla mancata trasmissione dell'intero episodio 34. Nel 2003 la Yamato Video ha riproposto in DVD la versione integrale della serie con un nuovo doppiaggio, trasmessa anche in TV a partire dal 1\u00ba luglio 2010 dal canale satellitare Man-ga.\nLe sigle originali di apertura, \"Blue Water\", e di chiusura, \"Yes, I Will...\", sono entrambe interpretate da Miho Morikawa. Quella italiana, invece, \u00e8 cantata da Cristina D'Avena.\nLista episodi.\nIl primo titolo italiano si riferisce all'edizione Fininvest, mentre il secondo alla versione Yamato Video."}
{"id": "2383797", "revid": "1543377", "url": "https://it.wikipedia.org/wiki?curid=2383797", "title": "Municipalit\u00e0 locale di Hessequa", "text": "Hessequa \u00e8 una municipalit\u00e0 locale (in inglese Hessequa Local Municipality) appartenente alla municipalit\u00e0 distrettuale di Eden della provincia del Capo Occidentale in Sudafrica. \nIn base al censimento del 2001 la sua popolazione \u00e8 di 44.115 abitanti.\nLa sede amministrativa e legislativa \u00e8 la citt\u00e0 di Riversdale e il suo territorio si estende su una superficie di ed \u00e8 suddiviso in 8 circoscrizioni elettorali (\"wards\"). Il suo codice di distretto \u00e8 WC042.\nQuesta municipalit\u00e0 locale \u00e8 anche chiamata Langeberg.\nGeografia fisica.\nConfini.\nLa municipalit\u00e0 locale di Hessequa confina a nord con quella di Kannaland e con il District Management Areas WCDMA02, a est con quella di Mossel Bay, a sud con l'Oceano Indiano e a ovest con quella di Swellendam (Overberg)."}
{"id": "2383798", "revid": "424268", "url": "https://it.wikipedia.org/wiki?curid=2383798", "title": "Canada Rugby", "text": ""}
{"id": "2383809", "revid": "729019", "url": "https://it.wikipedia.org/wiki?curid=2383809", "title": "Haustra", "text": "In anatomia le haustra sono le tasche (haustrum in latino vuol dire proprio tasca), gli affossamenti presenti fra due pliche mucose trasversali del colon.\nPatologia.\nPossono essere assenti nella rettocolite ulcerosa."}
{"id": "2383812", "revid": "599013", "url": "https://it.wikipedia.org/wiki?curid=2383812", "title": "Paolo Ziliani", "text": "Carriera.\nPrimi anni, Brescia e Carpi.\nCresciuto nel Brescia, con cui debutta in serie B nella stagione 1989-90, l'anno successivo viene mandato a fare esperienza in serie C/1 al Carpi, totalizzandovi 28 presenze. A fine campionato rientra al Brescia, dove colleziona 28 presenze nella stagione che vede la squadra di Lucescu conquistare la promozione in serie A. La stagione successiva (1992/93) esordisce con le rondinelle nella massima serie il 25 ottobre 1992 entrando in campo all'inizio del secondo tempo della gara Brescia-Cagliari 0-2, mentre disputa per intero le successive trasferte contro (3-2 per i lombardi) ed (5-1 per i padroni di casa).\nCon la maglia del Brescia ha giocato il 6 giugno 1990, allo Stadio Rigamonti, un'amichevole contro la nazionale uruguaiana che si preparava a disputare i campionati del mondo del 1990, giocatisi in Italia.\nNapoli.\nSubito dopo viene acquistato, durante il mercato di novembre, dal Napoli, con cui esordisce il 22 di quel mese nella gara di campionato in casa della , nella quale un suo autogol al 42' propizia la vittoria per 3-1 dei liguri. L'altra sua presenza con i partenopei risale al 25 aprile 1993, quando entr\u00f2 in campo al 74' della gara interna contro il Cagliari (1-0).\nSerie B.\nDopo la breve esperienza in Campania ritorna al Brescia, con cui conquista un'altra promozione in A. Nel 1994 non viene riconfermato con il club lombardo e si trasferisce in Calabria, ingaggiato dal allenato da Alberto Zaccheroni con cui gioca un campionato di serie B. A fine stagione cambia ancora casacca, mantenendo sempre la categoria: gioca con la guidata da un emergente Carlo Ancelotti. \u00c8 una stagione molto positiva sia per lui che per la Reggiana che conquista la promozione in serie A mentre Ziliani, che ha disputato intanto 21 gare, mette a segno il suo primo gol tra i professionisti. Neanche stavolta per\u00f2 viene riconfermato per il successivo campionato di A. Torna a vestire la maglia del Cosenza, con la quale a fine stagione rimedia una retrocessione in C/1.\nZiliani resta in Calabria, militando per due stagioni nella in serie B. Positiva soprattutto la seconda annata, dove conquista ancora una promozione in A, la prima storica degli amaranto, guidati prima da Elio Gustinetti e sul finale di stagione da Bruno Bolchi. Neanche stavolta per\u00f2 trova spazio nella massima serie. Gioca un'altra stagione e mezzo tra i cadetti vestendo la maglia del nella stagione 1999/00: qui, nell'agosto del 1999, in una gara contro il Vicenza che la sua squadra avrebbe poi perso, sostituisce il portiere Aldegani espulso per un fallo da ultimo uomo; riuscir\u00e0 a parare il calcio di rigore decretato dall'arbitro per via del fallo buttandosi in tuffo sulla sua destra fermando il pallone in due tempi.\nAlla fine della stagione viene ceduto al neopromosso Crotone nel campionato 2000/01, con cui totalizza 4 presenze fino al mese di gennaio, quando viene ceduto all' in serie C/1. Continuer\u00e0 poi la propria carriera con il , Isernia Football Club, , Associazione Calcio Chiari 1912 e ."}
{"id": "2383815", "revid": "599013", "url": "https://it.wikipedia.org/wiki?curid=2383815", "title": "Andre Turner", "text": ""}
{"id": "2383816", "revid": "110157", "url": "https://it.wikipedia.org/wiki?curid=2383816", "title": "Nokia 3500 classic", "text": "Il Nokia 3500 classic \u00e8 un telefonino prodotto dalla Nokia annunciato a giugno 2007. Disponibile in quattro varianti di colore: blu, rosso, verde e rosa.\nPossiede una fotocamera da 2.0 megapixel, un lettore MP3, giochi e un servizio internet che permette di scaricare suonerie e sfondi."}
{"id": "2383823", "revid": "729019", "url": "https://it.wikipedia.org/wiki?curid=2383823", "title": "Dux tractus Armoricani et Neruicani", "text": "Il Dux tractus Armoricani et Neruicani era il comandante di truppe di limitanei della diocesi delle Gallie, lungo il tratto di limes della Gallia Lugdunense, nell'ambito dell'armata imperiale costituita dal \"Numerus intra Gallias\". Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" ed il \"magister equitum per Gallias\" per quelle di cavalleria.\nElenco unit\u00e0.\nEra a capo di 10 unit\u00e0 (o distaccamenti) collegate anche alla flotta militare imperiale del canale della Manica, di cui si conoscono i relativi comandanti:"}
{"id": "2383825", "revid": "129019", "url": "https://it.wikipedia.org/wiki?curid=2383825", "title": "Giardino botanico Marimurtra", "text": ""}
{"id": "2383827", "revid": "320578", "url": "https://it.wikipedia.org/wiki?curid=2383827", "title": "Super os", "text": ""}
{"id": "2383830", "revid": "599013", "url": "https://it.wikipedia.org/wiki?curid=2383830", "title": "Dave Hoppen", "text": ""}
{"id": "2383838", "revid": "729019", "url": "https://it.wikipedia.org/wiki?curid=2383838", "title": "Valvola di Houston", "text": "Nell'anatomia umana, la cosiddetta valvola di Houston, conosciuta anche come valvola rettale, si ritrova nell'ampolla rettale.\nAnatomia.\nLungo l'ampolla rettale (si parla di 13-15 cm) si ritrovano all'esterno dei solchi, a questi corrispondono alcune pieghe, le valvole rettali chiamate anche valvole di Houston. \nLe valvole sono 3:\nL'estensione di queste pieghe \u00e8 estremamente variabile: possono occupare dalla met\u00e0 ai 2/3 del diametro dell'intestino.\nIl termine valvole rettali \u00e8 improprio perch\u00e9 sono solo pieghe e non hanno nessun significato valvolare in senso stretto. Sono costituite da mucosa, sottomucosa ed una parte della muscolatura circolare. \u00c8 proprio la contrazione di questa muscolatura circolare che solleva e forma la piega."}
{"id": "2383844", "revid": "15756", "url": "https://it.wikipedia.org/wiki?curid=2383844", "title": "Idrochinesiologia", "text": "Col termine idrochinesiologia si vuole intendere una pratica terapeutica-educativa che sintetizza quelle gi\u00e0 esistenti (idrologia, idroterapia e idrochinesiterapia) e comprende, come fattore determinante, il ruolo relazionale dell'acqua nel rapporto soggetto/utente e soggetto/operatore.\nCaratteristiche.\nL'idrochinesiologia rappresenta un avanzato punto di integrazione tra le metodiche riabilitative e formative pi\u00f9 consuete risultando altamente specifica al trattamento di svariate condizioni patologiche o di supporto alla crescita, grazie alla valenza relazionale dell'acqua nel rapporto utente-operatore.\nL'idrochinesiologia \u00e8 un metodo originale, complesso, articolato ed evoluto di terapia olistica assimilabile, quale forma innovativa in senso lato, alla medicina non convenzionale.\nL\u2019idrochinesiologo ha, in primo luogo, il compito di facilitare il confronto emotivo del soggetto con questa nuova realt\u00e0 percettiva e relazionale, rappresentata appunto dall'acqua, e, conseguentemente a ci\u00f2, proporre progetti terapeutici o formativi codificati (educativi, riabilitativi, correttivi e preventivi) per il recupero o per il concorso allo sviluppo del benessere psicofisico globale della persona. Egli opera in un contesto empatico con l'obiettivo di sviluppare le motivazioni del soggetto/utente per il completo recupero delle sue qualit\u00e0 condizionali e funzionali. Ci\u00f2 rappresenta un valore aggiunto dell'idrochinesiologia rispetto ad altre metodiche terapeutiche ed educative in acqua e a \u201csecco\u201d. L'idrochinesiologo \u00e8 perci\u00f2 ritenuto l'esperto nel campo del movimento umano, razionale e finalizzato, praticato in acqua con orientamento preventivo, correttivo, riabilitativo, educativo e didattico.\nCampi di intervento.\nLe attivit\u00e0 sono organizzate secondo due macro-aree: Idrochinesiologia Percorso Nascita ed Idrochinesiologia Percorso Riabilitativo. La prima, a valenza relazionale psicopedagogica \u00e8 rivolta ai bambini dai primi giorni di vita, anche disabili, ed alle donne in gravidanza. La seconda, a valenza relazionale psicomotoria e rieducativa, \u00e8 rivolta alle persone che necessitano interventi specifici in ambito riabilitativo.\nIdrochinesiologia Percorso Nascita.\nIn questa fase la relazione fondamentale \u00e8 racchiusa nella diade madre-bambino. Vi \u00e8 un dialogo tonico, che si esplicita con il contatto pelle-pelle, sguardo-sguardo. Inoltre intorno ai 6 mesi il bambino inizia a rivolgersi al mondo esterno facendo emergere la propria intenzionalit\u00e0. L'apnea attraverso il diving reflex viene consolidata tenendo sempre in considerazione i tempi del bambino (tempo d'attesa). \nIn questa fase vi \u00e8 un consolidamento delle competenze in acqua grazie anche all'utilizzo degli ausili. Il bambino sperimenta le prime autonomie sebbene il punto di riferimento rimanga sempre il genitore (rifornimenti affettivi). Tuttavia la relazione con il gruppo diventa sempre pi\u00f9 significativa. L'idrochinesiologo \u00e8 osservatore attento che, in modo empatico, sostiene il bambino e la figura di riferimento.\nIn questa fase il bambino comincia ad avere consapevolezza del proprio corpo e questo gli permette di percepire la propria esistenza e la sua presenza nel mondo. Il bambino, attraverso gli oggetti, riesce a programmare mentalmente le sue azioni, a relazionarsi con i pari e con le figure di riferimento che si arricchiscono grazie alla condivisione degli obiettivi. Appare il gioco simbolico, le prassie sono in fase di consolidamento e i movimenti sono finalizzati.\nSi conclude la fase secondaria e si apre la fase preoperatoria. Il bambino, anche attraverso il linguaggio, esprime concetti astratti, inizia a introdurre un pensiero simbolico. La fase di separazione, in cui il bambino raggiunge la totale autonomia (in acqua da solo con i pari e l'idrochinesiologo), avviene attraverso un percorso di mediazione che vede coinvolti il genitore e l'operatore. \nIl bambino diventa soggetto del processo educativo, l'idrochinesiologo punto di riferimento indispensabile e crea le situazioni, attraverso un gioco finalizzato, organizzando le sue esperienze. La relazione \u00e8 espressa attraverso la consapevolezza di s\u00e9 e dei propri limiti. L'operatore predispone il contesto/spazio che sia di stimolo agli obiettivi da perseguire in acqua: coscienza e padronanza del proprio corpo nell'elemento ed educare alla motricit\u00e0 di base.\nIdrochinesiologia in Gravidanza.\nL'attivit\u00e0 che viene proposta in gravidanza \u00e8 una ginnastica dolce specifica per la donna e il suo benessere psicofisico, gli esercizi (che riguardano in particolare colonna vertebrale, bacino, perineo, respirazione, arti superiori ed inferiori) mirano anche a prevenire i tipici disturbi in conseguenza alle modificazioni corporee che la donna si trova a vivere in gravidanza. Inoltre l'attivit\u00e0 permette di avere un buon recupero nel dopo-parto. La proposta idrochinesiologica mira alla consapevolezza della propria postura, rafforzando il tono muscolare, allungando e favorendo una decompressione dell'intera colonna.\nPermette inoltre di esplorare le proprie potenzialit\u00e0 e particolare attenzione viene riservata ai movimenti del bacino, sostenuto dal pavimento pelvico, riconoscendone le funzioni svolte in gravidanza, nel parto e dopo il parto.\nQuesta forma di acquaticit\u00e0 polifunzionale rende anche consapevoli della propria respirazione accompagnando, ad esempio, le future mamme all'acquisizione di una respirazione pi\u00f9 profonda e rilassante che permette il rilascio di endorfine che arrivano fino al bambino facendogli condividere con la mamma le prime esperienze di piacere. L'immersione in acqua calda permette infatti un abbassamento delle catecolamine e un innalzamento degli ormoni del benessere, ecco quindi che la comunicazione tra mamma e bimbo avviene anche sul piano ormonale come su quello emotivo, psicologico e fisico. \nIdrochinesiologia Post Parto.\nA differenza del periodo della gravidanza, il puerperio non trova tante risposte ai nuovi bisogni. Molto spesso le mamma si trovano da sole ad affrontare questa esperienza. Il fisico \u00e8 ancora aperto e fragile, inoltre prendere in braccio il neonato accentua il carico per la schiena, altrettanto importante \u00e8 considerare che lo specchio rimanda un'immagine che molto spesso non si accetta, di un corpo ingrassato, rilasciato e dolorante.\nIl periodo del cosiddetto baby blues (sindrome depressiva post-partum) rischia di far capolino e quello che dovrebbe essere il periodo pi\u00f9 bello di scoperta di conoscenza del proprio bambino, viene condizionato da questi aspetti.\n\u00c8 importante ritrovare uno spazio emotivo e dialogico dove incontrare altre mamme per condividere l'esperienza che si sta vivendo, e poter instaurare nuove alleanze, ritagliarsi uno spazio intimo e personale e ritrovare la forma fisica non solo dal punto di vista estetico, ma anche per ritrovare una condizione gradita.\nL'attivit\u00e0 deve perci\u00f2 essere professionalmente accompagnata da un forte ascolto ai bisogni delle mamme di carattere emotivo e psicofisico. Particolare attenzione viene riposta nel recupero perineale, che molto spesso viene sottovalutato dalle neo-mamme, per prevenire possibili problemi di incontinenza urinaria\u2014fecale e prolassi, che possono insorgere anche a distanza di diversi anni dal parto.\nIdrochinesiologia Percorso Riabilitativo e Rieducativo.\nAttivit\u00e0 rivolta al trattamento sintomatico e complementare a quello terapeutico, di svariate condizioni patologiche quali nefrologia, geriatria, ortopedia, cardiologia, traumatologia, neurologia, neuropsichiatria infantile.\nGli effetti della proposta motoria in vasca riuniscono quelli fisici relativi all'azione dell'acqua con quelli biomeccanici dell'esercizio fisico in una cornice empatica di profonda relazione col contesto acquatico e con l'operatore idrochinesiologo.\nLe propriet\u00e0 fisiche dell'acqua sono state ormai riconosciute da lungo tempo come caudiuvanti e complementari a quelle terapeutiche nel trattamento di disturbi osteoarticolari (mal di schiena, artrosi osteoporosi), neuromotori (paresi, malattie demielinizzanti), disturbi circolatori (insufficienze venose degli arti inferiori, arteriopatie, ecc\u2026) e ortopedici (post- trauma e post intervento chirurgico ortopedico)\nSfruttando il principio del galleggiamento si evita di sovraccaricare le articolazioni, si rilassano i muscoli, si favorisce un rapido recupero della forza e della resistenza e ci si muove pi\u00f9 agevolmente anche in condizioni di eccesso di peso corporeo.\nRiabilitazione e Rieducazione dello Sportivo.\nPer tutto questo l'idrochinesiterapia e l'idrochinesiologia sono sicuramente valide metodiche complementari alle altre tecniche riabilitative nella gestione dello sportivo infortunato.\nLa riabilitazione in acqua ha una sua specifica indicazione nello sportivo professionista per consentirgli un pi\u00f9 rapido ritorno\nall'attivit\u00e0 agonistica, nella massima funzionalit\u00e0 in quanto \u00e8 l'unica forma che consente contemporaneamente il recupero ed il mantenimento della performance.\nAspetti Fisici e Biomeccanici dell'attivit\u00e0 Idrochinesiologica.\nCondizioni che si verificano nell'ambiente acquatico e che rendono indicato il lavoro idrochinesiologico sono quindi:\nL'attivit\u00e0 in acqua crea come una sorta di isolamento dall'ambiente esterno predisponendo all'ascolto delle proprie emozioni e sensazioni; \nL'Idrochinesiologo: riferimenti normativi.\nLe attivit\u00e0 di formazione professionale sono disciplinate a livello normativo dalla Legge Quadro in materia di formazione professionale n. 845 del 21 dicembre 1978 che stabilisce la potest\u00e0 legislativa delle Regioni in materia di formazione professionale (art. 3) e la conseguente validit\u00e0 degli attestati rilasciati \u201c\u2026.L'art.3 precisa inoltre che \u201c Le Regioni disciplinano la delega agli Enti locali territoriali delle funzioni amministrative nelle materie di cui alla presente legge\" questione che viene ulteriormente definita dalla Legge Regionale n. 19 del luglio 1979 (Regione Emilia Ro- magna) \u201dRiordino, programmazione e deleghe della formazione alle professioni\u201d\nLa Regione inoltre \u201cdefinisce gli ordinamenti didattici e i profili professionali\u201d (art.3 comma c) definendo le tipologie formative e i relativi attestati, articolando in dettaglio l'elenco delle qualifiche corrispondenti a ciascun profilo professionale riconosciuto. In questo contesto \u00e8 stata ufficialmente riconosciuta la Specializzazione in Idrochinesiologia da parte della Regione Emilia-Romagna con determinazione del Direttore Generale alla Formazione Lavoro, n. 8407 del 31 ottobre 1996.\nLa Regione adegua la propria normativa a quella internazionale comunitaria recependo la direttiva comunitaria 51/92 (attuata in Italia dal Decreto legislativo n.319/94) relativa ad un secondo sistema generale di riconoscimento della formazione professionale e stabilendo delle equipollenze con i livelli standard europei (nel caso della Specializzazione in Idrochinesiologia il livello equipollente \u00e8 il 3).\nInacqua con lo svolgimento della prima sessione d'esame consegue nel 2009 la prestigiosa certificazione ISO/IEC 17024 per le competenze dell'Idrochinesiologo e dell'Idrochinesiologo Percorso Nascita."}
{"id": "2383846", "revid": "300067", "url": "https://it.wikipedia.org/wiki?curid=2383846", "title": "Ernest Wansley", "text": ""}
{"id": "2383847", "revid": "984922", "url": "https://it.wikipedia.org/wiki?curid=2383847", "title": "Memphis Facula", "text": "La Memphis Facula \u00e8 un palinsesto, ovvero un cratere fantasma, presente sulla superficie di Ganimede, il pi\u00f9 grande dei satelliti di Giove. Il suo diametro \u00e8 di circa 360 km. La regione \u00e8 stata battezzata dall'Unione Astronomica Internazionale con riferimento a Menfi, capitale dell'Antico Regno dell'Egitto.\n\u00c8 situata nella parte sud-occidentale della Galileo Regio. Sebbene attualmente quasi piatta, \u00e8 il resto di un gigantesco cratere d'impatto le cui pareti sono crollate e il cui fondo si \u00e8 sollevato. \nLa morfologia della Memphis Facula e di altre faculae fa ritenere che la crosta ghiacciata di Ganimede avesse all'epoca dell'impatto uno spessore di circa 10 km e che fu perforata dall'impatto permettendo agli strati fluidi sottostanti di riempire e livellare il cratere."}
{"id": "2383848", "revid": "15756", "url": "https://it.wikipedia.org/wiki?curid=2383848", "title": "Nautilus pompilius (gruppo musicale)", "text": "Nautilus Pompilius (), talvolta abbreviato in Nau (), \u00e8 stato un importante gruppo rock russo formatosi a Sverdlovsk (odierna Ekaterinburg) e attivo fra il 1983 e il 1997. Fu una band molto influente nell'\u00e0mbito post-punk e new wave della musica rock russa. Alcuni dei primi successi sono popolarmente associati al periodo della Perestroika. Le loro canzoni accompagnano il film \"Brother\" del 1997. Dopo lo scioglimento del gruppo, il leader e front man del gruppo Vja\u010deslav Butusov ha intrapreso con successo la carriera solista.\nDiscografia.\nFra le canzoni pi\u00f9 popolari si ricordano: \"\u041f\u0440\u043e\u0433\u0443\u043b\u043a\u0438 \u043f\u043e \u0412\u043e\u0434\u0435\", \"\u041f\u0440\u043e\u0449\u0430\u043b\u044c\u043d\u043e\u0435 \u043f\u0438\u0441\u044c\u043c\u043e\" (conosciuta anche come \"Goodbye, America!\"), \"\u0412\u0437\u0433\u043b\u044f\u0434 \u0441 \u044d\u043a\u0440\u0430\u043d\u0430\", \"\u0425\u043b\u043e\u043f-\u0445\u043b\u043e\u043f\", \"\u0428\u0430\u0440 \u0446\u0432\u0435\u0442\u0430 \u0445\u0430\u043a\u0438\", \"\u0421\u043a\u043e\u0432\u0430\u043d\u043d\u044b\u0435 \u043e\u0434\u043d\u043e\u0439 \u0446\u0435\u043f\u044c\u044e\", \"\u042f \u0445\u043e\u0447\u0443 \u0431\u044b\u0442\u044c \u0441 \u0442\u043e\u0431\u043e\u0439\", \"\u041d\u0430 \u0431\u0435\u0440\u0435\u0433\u0443 \u0431\u0435\u0437\u044b\u043c\u044f\u043d\u043d\u043e\u0439 \u0440\u0435\u043a\u0438\", e \"\u0422\u0443\u0442\u0430\u043d\u0445\u0430\u043c\u043e\u043d\".\n\"Nautilus pompilius\" \u00e8 il nome scientifico di una specie di mollusco cefalopode."}
{"id": "2383861", "revid": "253269", "url": "https://it.wikipedia.org/wiki?curid=2383861", "title": "Marvin Hatley", "text": "Biografia.\nConosciuto per il suo lavoro per gli Hal Roach Studios dal 1929 al 1940, Hatley scrisse molti dei motivi musicali che apparivano nei film delle Simpatiche canaglie, di Stanlio e Ollio e di Charley Chase.\nLa sua composizione pi\u00f9 conosciuta rimane la \"Dance of the Cuckoos\", divenuta la colonna sonora di molti dei film della coppia Laurel e Hardy.\nIl suo lavoro nei film \"I fanciulli del West\" e \"Venti anni dopo\" gli valse nel 1937 una candidatura per la migliore colonna sonora.\nNel 1939 Hatley fu licenziato dagli studi della Roach, tuttavia, su insistenza dello stesso Stan Laurel, torn\u00f2 alla Roach nel 1940 per comporre la colonna sonora di \"C'era una volta un piccolo naviglio\".\nSuccessivamente Hatley intraprese la carriera di pianista. Mor\u00ec il 23 agosto 1986 a Hollywood, in California."}
{"id": "2383864", "revid": "300067", "url": "https://it.wikipedia.org/wiki?curid=2383864", "title": "Scott Meents", "text": ""}
{"id": "2383866", "revid": "1573940", "url": "https://it.wikipedia.org/wiki?curid=2383866", "title": "Xylomyidae", "text": "Xylomyidae , \u00e8 una piccola famiglia di Insetti dell'ordine dei Ditteri (Brachycera: Stratiomyomorpha). Devono il loro nome all'habitat delle larve, associate al legno in decomposizione.\nDescrizione.\nGli Xylomyidae sono insetti affini agli Stratiomyidae, con i quali condividono diversi caratteri morfologici. L'adulto \u00e8 in genere di medie dimensioni, con corpo esile, lungo 5-20 mm, rivestito di una leggera peluria ma del tutto privo di setole. Il capo \u00e8 dicoptico in entrambi i sessi e porta antenne composte da 10 articoli, con flagellomeri di forma anulare. Il torace \u00e8 corto e dorsalmente convesso, privo dei processi spinosi tipici degli Stratiomidi; le zampe sono relativamente lunghe, fornite di speroni nelle tibie medie e posteriori. L'addome \u00e8 sottile e allungato.\nLe ali sono ampie e lunghe, in fase di riposo ripiegate orizzontalmente sull'addome e reciprocamente sovrapposte. La nervatura alare differisce sostanzialmente da quella degli Stratiomidi per la maggiore estensione delle ramificazioni radiali verso la regione remigante posteriore. Mostra la costa sviluppata fino all'apice dell'ala, in corrispondenza della confluenza dell'ultimo ramo della radio. subcosta lunga, strettamente ravvicinata alla radio. radio suddivisa in 4 branche, per assenza della biforcazione R2+3, con settore radiale relativamente lunga e branca R4+5 biforcata. La media si suddivide in quattro rami, con presenza di una vena trasversa mediale (m-m) e confluenza dei rami M3 e M4 in una breve vena terminale. Questa conformazione determina la presenza, oltre alla cellula discale, di una cellula M3, ubicata sotto la discale, chiusa dalle due branche posteriori della media. Le nervature posteriori presentano la conformazione generale dei Brachycera, con cellula cup chiusa dalla confluenza della cubito (CuA) sulla prima anale (A1), e degli Stratiomyomorpha, con ramo comune A1+CuA molto breve.\nLa larva \u00e8 morfologicamente riconducibile al tipo terrestre di quelle degli Stratiomidi: \u00e8 apoda ed eucefala, con capo piccolo rispetto al torace, corpo segmentato, fusiforme e compresso in senso dorso-ventrale, con tegumento recante inclusioni di carbonato di calcio. L'apertura anale \u00e8 delimitata anteriormente da una fila di denti.\nLa pupa si evolve all'interno dell'exuvia dell'ultimo stadio larvale.\nBiologia.\nL'habitat degli Xylomyidae \u00e8 principalmente forestale. Le larve sono saprofaghe e si rinvengono sotto le cortecce e nel legno di alberi morti a foglia caduca ed hanno pun regime dietetico onnivoro, nutrendosi di legno marcescente, miceli fungini e organismi animali associati al legno. Gli adulti si rinvengono nei pressi dei siti di sviluppo larvale.\nSistematica e filogenesi.\nGli Xylomyidae sono in stretta relazione filogenetica con gli Stratiomyidae, con i quali formano un clade monofiletico, a sua volta correlato ai Pantophthalmidae.\nLa famiglia comprende circa 130 specie, ripartite fra quattro generi:\nI pi\u00f9 rappresentativi, per diffusione e numero di specie, sono \"Solva\" e \"Xylomyia\", mentre \"Coenomyiodes\" e \"Arthropeina\" sono generi monotipici con areali circoscritti.\nLe specie fossili attribuite ai generi non estinti (\"Solva\" e \"Xylomyia\") risalgono al Cenozoico. Nella stessa famiglia, include anche la specie \"Archisolva cupressa\", fossile risalmente al Giurassico. Secondo altre fonti, tuttavia, questa specie andrebbe rinominata come \"Zhangsolva cupressa\" e inclusa in una famiglia distinta denominata Zhangsolvidae.\nDistribuzione.\nNonostante il numero limitato di specie, la famiglia \u00e8 cosmopolita. Il genere a maggiore diffusione \u00e8 \"Solva\", rappresentato in tutte le regioni zoogeografiche. \"Xylomyia\" ha anch'esso un'ampia distribuzione, ma manca nella regione australasiana e in quella afrotropicale. Le due specie dei generi \"Arthropeina\" e \"Coenomyiodes\", infine, sono segnalate rispettivamente nella regione neotropicale e in quella orientale.\nIn Europa sono presenti perci\u00f2 solo i generi \"Solva\" e \"Xylomyia\", rispettivamente con cinque e tre specie. Di queste sono presenti, in Italia, solo le specie \"Solva marginata\" e \"Solva varia\", con una diffusione incerta. \"S. marginata\" \u00e8 rappresentata esclusivamente nel Paleartico occidentale, mentre l'areale di \"Solva varia\" si estende dall'Europa alla Cina."}
{"id": "2383870", "revid": "599013", "url": "https://it.wikipedia.org/wiki?curid=2383870", "title": "Jim McElroy", "text": ""}
{"id": "2383872", "revid": "729019", "url": "https://it.wikipedia.org/wiki?curid=2383872", "title": "Ampolla rettale", "text": "Nell'anatomia umana l'ampolla rettale o retto pelvico, \u00e8 la parte dilatata del retto.\nAnatomia.\nMisura dai 13 ai 15 cm e mostra una forma a sacco. Si ritrovano al suo interno 3 pieghe che vengono chiamate valvole rettali.\nFunzioni.\nDopo un periodo di deposito presso l'ampolla rettale le feci vengono eliminate attraverso il canale anale."}
{"id": "2383873", "revid": "204012", "url": "https://it.wikipedia.org/wiki?curid=2383873", "title": "Valvoli rettali", "text": ""}
{"id": "2383875", "revid": "599013", "url": "https://it.wikipedia.org/wiki?curid=2383875", "title": "Ridv\u00e1n", "text": "Ri\u1e0dv\u00e1n, , \u00e8 una festivit\u00e0 bahai di dodici giorni che commemora la dichiarazione che Bah\u00e1'u'll\u00e1h, il fondatore della Fede bah\u00e1'\u00ed, fece nel Giardino di Ridv\u00e1n, rivelando d'essere \"Colui che Dio render\u00e0 manifesto\", la figura messianica il cui avvento era stato profetizzato dal B\u00e1b.\nQuella festivit\u00e0 di rivelazione inizi\u00f2 al tramonto del venti aprile 1863 e termin\u00f2 il due maggio al tramonto.\nIl primo, il nono e il dodicesimo giorno di Ridv\u00e1n sono normalmente festeggiati dai baha'i con l'astensione dal lavoro e dallo studio.\n\"Ridv\u00e1n\", significa paradiso, e prende il nome dal Giardino, nei dintorni di Bagdad dove Bah\u00e1'u'll\u00e1h rimase dodici giorni prima d'iniziare il nuovo trasferimento a Costantinopoli al quale le autorit\u00e0 ottomane l'avevano seppur con riguardo costretto.\n\"Ridv\u00e1n\" \u00e8 per i Bahai \u00e8 una festivit\u00e0 di sommo significato, ed \u00e8 anche chiamata la \"Festa pi\u00f9 grande\".\nStoria.\nBah\u00e1'u'll\u00e1h, gi\u00e0 esiliato dalla Persia dall'aprile del 1853, fu obbligato col nuovo ordine Ottomano a trasferirsi a Costantinopoli, ci\u00f2 per la gran popolarit\u00e0 raggiunta che infastidiva il clero islamico che tramite il console persiano, Mirz\u00e1 Buzurg Kh\u00e1n, ne chiese ripetutamente l'estradizione; sfociando poi in quell'allontanamento da Baghdad.\nPrima d'intraprendere quel suo trasferimento, Bah\u00e1'u'll\u00e1h si rec\u00f2 il 20 aprile 1863 nel Giardino di Najib\u00ecyyih, chiamato poi dai suoi seguaci giardino di Ridv\u00e1n.\nDopo il suo arrivo nel giardino, Bah\u00e1'u'll\u00e1h rivel\u00f2 d'essere \"Colui che Dio render\u00e0 manifesto\" dando compimento alla profezia del B\u00e1b. In quei giorni una moltitudine di visitatori affollarono la sua tenda, le emozioni furono molto forti, pur se non tutti allora furono consapevoli di cosa significasse quella Rivelazione.\nNei suoi scritti il B\u00e1b annunciava: \"Colui che Dio render\u00e0 manifesto\", ossia la Figura Messianica la cui venuta era profetizzata da tutte le grandi religioni.\nSignificato.\nLa commemorazione di quell'avvenimento costituisce la festa di Ridv\u00e1n, una festa innovativa particolarmente sentita dai Bah\u00e1'\u00ed in quanto la rivelazione fatta in quell'occasione da Bah\u00e1'u'll\u00e1h costituisce il punto di partenza della Fede Bah\u00e1'\u00ed come movimento religioso autonomo, distinto e separato dal B\u00e1bismo.\nBah\u00e1'u'll\u00e1h, in seguito specific\u00f2 che a partire da quella data non sarebbe giunta un'altra Manifestazione di Dio prima di mille anni, e che tutti i nomi o attributi di Dio erano da allora manifesti in tutte le cose.\nElezioni bah\u00e1\u02bc\u00ed.\nIl periodo di Ridv\u00e1n \u00e8 anche il periodo in cui si svolgono annualmente le elezioni bah\u00e1'\u00ed delle assemblee spirituali locali e nazionali, nonch\u00e9 l'elezione, ogni cinque anni della Casa Universale di Giustizia."}
{"id": "2383877", "revid": "1543377", "url": "https://it.wikipedia.org/wiki?curid=2383877", "title": "Pane di Pavullo", "text": "Il pane di Pavullo \u00e8 il tipico pane delle montagne modenesi.\nPane a pasta dura, che dopo la lievitazione di otto ore viene modellato nelle forma di pagnotta rotonda o allungata, e in varie dimensioni.\nLe caratteristiche principali di questo prodotto dipendono principalmente dagli ingredienti, tra i quali spicca l'assenza di sale e l'utilizzo di farina di grano tenero coltivato esclusivamente nelle colline modenesi. La pezzatura prevede pani da circa 1 kg e nell'impasto \u00e8 presente anche una piccola quantit\u00e0 di strutto.\nQuesto pane \u00e8 stato il sostentamento di generazioni di braccianti montanari.\nIl pane pavullese rimane della stessa consistenza e digeribilit\u00e0 anche a distanza di una settimana dalla cottura, mentre la mollica, molto compatta e senza la presenza delle bolle di lievitazione, preserva questa caratteristica anche dopo il taglio. Questa lunga conservazione nel tempo, suggerisce che \"l'invenzione\" di questo pane sia da attribuire ai pastori (molto numerosi, in passato, in quelle terre) e ai braccianti, questi ultimi molto poveri e impossibilitati a procurarsi farina e strutto tutti i giorni."}
{"id": "2383881", "revid": "287204", "url": "https://it.wikipedia.org/wiki?curid=2383881", "title": "Ridvan", "text": ""}
{"id": "2383882", "revid": "729019", "url": "https://it.wikipedia.org/wiki?curid=2383882", "title": "Valvole anali", "text": "Nell'anatomia umana le valvole anali sono delle piccole valvole che si trovano alla fine delle colonne anali, quelle denominate del Morgagni."}
{"id": "2383884", "revid": "119982862", "url": "https://it.wikipedia.org/wiki?curid=2383884", "title": "Contea di Yunlin", "text": "Yunlin (in cinese \u96f2\u6797\u7e23) \u00e8 una delle 25 contee di Taiwan, situata nella parte occidentale del paese e affacciata sul mar Cinese meridionale in corrispondenza dello stretto di Formosa.\nHa una superficie di 1.290,84\u00a0km\u00b2 e una popolazione (2009) di 723.700 abitanti.\nLa capitale \u00e8 Douliou City, con una popolazione di 103.000 abitanti nel 2003.\nAltre citt\u00e0 di rilievo sono Beigang, Dounan, Huwei, Tuku e Xiluo.\nLa contea di Yunlin comprende 14 distretti rurali:"}
{"id": "2383885", "revid": "287204", "url": "https://it.wikipedia.org/wiki?curid=2383885", "title": "Angel Figueroa", "text": ""}
{"id": "2383890", "revid": "486946", "url": "https://it.wikipedia.org/wiki?curid=2383890", "title": "Futbolnyi Klub Shakhtar", "text": ""}
{"id": "2383894", "revid": "24142726", "url": "https://it.wikipedia.org/wiki?curid=2383894", "title": "Giulio Forges", "text": ""}
{"id": "2383896", "revid": "161273", "url": "https://it.wikipedia.org/wiki?curid=2383896", "title": "Jupiter Ganymede Orbiter", "text": ""}
{"id": "2383897", "revid": "1442080", "url": "https://it.wikipedia.org/wiki?curid=2383897", "title": "Rap braucht immer noch kein Abitur", "text": "Rap braucht immer noch kein Abitur \u00e8 il secondo album da solista del rapper tedesco Bass Sultan Hengzt, pubblicato nel 2005 dall'etichetta discografica ersguterjunge."}
{"id": "2383904", "revid": "121464596", "url": "https://it.wikipedia.org/wiki?curid=2383904", "title": "Cristiano Ciocchetti", "text": "Carriera.\nCristiano Ciocchetti inizia la sua carriera nei centri FIN con lo straordinario e maestro Franco Sardellitto. Passa all'et\u00e0 di 12 anni nelle giovanili della Lazio dove vince un campionato giovanile juniores e fa la sua prima esperienza nel massimo campionato di serie \"A\" all'et\u00e0 di 16 anni. Gioca con la societ\u00e0 biancoceleste fino al 1989. Il campionato 1989-90 lo vede nelle file della societa campana Volturno dove vince una coppa Comen. L'anno successivo torna a Roma nella societa capitolina Roma Nuoto vincendo una finale di Coppa LEN contro il Volturno. Nel 93-94 gioca nel Brescia, 94-95 ad Anzio poi torna a Roma e l'anno successivo 95-96 a Catania con la societa' Paguros. Il 99-00 e 00-01 lo vedono protagonista di una promozione in A1 con il Brescia dove \u00e8 miglior marcatore con 103 gol. Gli anni che seguono nella Lazio, guidata da Pierluigi Formiconi e Maurizio Mirarchi, dove finisce la sua carriera sportiva all'et\u00e0 di 37 anni. La sua attivit\u00e0 di atleta con la nazionale parte dalle giovanili con le quali vince un bronzo ai campionati del mondo in Brasile nel 1987. Entra a far parte della nazionale A nel 1987 con Fritz Dennerlain e poi con l'arrivo di Ratko Rudic partecipa nel 1990-91 ad un campionato del mondo a Perth in Australia, un campionato Europeo ad Atene in Grecia dove vince anche un oro ai giochi del mediterraneo. Vanta ottanta presenze in nazionale.\nDal 2004 al 2006 diventa vice di Pierluigi Formiconi con la nazionale maggiore e partecipa ai campionati del mondo in Canada (Montreal). Inizia la sua attivit\u00e0 di allenatore di club con la Roma Vis Nova, passando poi per tre anni alla Lazio dove raggiunge un prestigioso 5 e 6 posto zona play-off. Ritorna alla Roma Vis Nova nel 2013-14 prendendosi di forza, con una finale al meglio delle tre partite, la promozione nella massima serie, campionato dove la societa romana si affacciava per la prima volta. "}
{"id": "2383907", "revid": "287204", "url": "https://it.wikipedia.org/wiki?curid=2383907", "title": "Pero Antic", "text": ""}
{"id": "2383914", "revid": "485846", "url": "https://it.wikipedia.org/wiki?curid=2383914", "title": "Emanuele Filiberto Pingone", "text": ""}
{"id": "2383915", "revid": "131358", "url": "https://it.wikipedia.org/wiki?curid=2383915", "title": "Futbolnyi Klub Vorskla", "text": ""}
{"id": "2383916", "revid": "181699", "url": "https://it.wikipedia.org/wiki?curid=2383916", "title": "TelespazioTV", "text": ""}
{"id": "2383919", "revid": "116396411", "url": "https://it.wikipedia.org/wiki?curid=2383919", "title": "Santippo di Atene", "text": "Biografia.\nDi tendenza moderatamente democratica e poi oligarchica (come tutta la famiglia degli Alcmeonidi), nel 489 a.C. Santippo accus\u00f2 Milziade per la sfortunata spedizione di Paro e ne ottenne la condanna a una pesantissima multa (Milziade mor\u00ec lo stesso anno e la multa fu pagata dal figlio Cimone). Venne poi ostracizzato a sua volta nel 484 a.C. insieme all'alcmeonide Megacle, in quanto ritenuti responsabili della sconfitta nella battaglia contro gli Egineti dell'anno precedente.\nDopo il suo richiamo in patria in occasione dell'invasione persiana, comand\u00f2 il contingente navale ateniese che vinse a Micale contro i Persiani (479 a.C.) e poi conquist\u00f2 Sesto sull'Ellesponto (478 a.C.). \nNello stesso anno venne per\u00f2 sostituito al comando dell'esercito ateniese da Cimone (figlio di Milziade) che era riuscito a riabilitarsi, pagando la multa del padre, grazie al fortunato matrimonio prima della sorella e poi di lui stesso."}
{"id": "2383922", "revid": "124040750", "url": "https://it.wikipedia.org/wiki?curid=2383922", "title": "Pandora Hearts", "text": " \u00e8 un manga \"sh\u014dnen\" scritto e disegnato da Jun Mochizuki. Serializzato sulla rivista \"GFantasy\" della Square Enix tra giugno 2006 e marzo 2015, in Italia \u00e8 stato edito dalla Star Comics. Un adattamento anime, prodotto dalla Xebec ed acquistato in Italia dalla Yamato Video, \u00e8 stato trasmesso in Giappone tra il 2 aprile e il 24 settembre 2009. Nove OAV sono andati in onda tra il 24 luglio 2009 e il 25 marzo 2010. L'opera trae alcuni nomi e/o appellativi dei personaggi dai romanzi \"Le avventure di Alice nel Paese delle Meraviglie\" e \"Attraverso lo specchio e quel che Alice vi trov\u00f2\" di Lewis Carroll.\nTrama.\nOz Vessalius, legittimo discendente di una delle quattro grandi casate ducali, sta per diventare quindicenne e trascorre la sua vita,tranquilla, assieme a sua sorella Ada e al suo servo ed amico Gilbert. Unico neo l'assenza di suo padre. Tutto per\u00f2 cambia rapidamente poco prima della cerimonia per i quindici anni. Infatti durante una passeggiata con Ada e Gilbert, sentendo un carillon suonare, Oz decide di cercarlo e cade in una buca dove trova una lapide su cui \u00e8 appoggiato uno strano orologio da tasca. Appena lo tocca viene trasportato in una specie di sogno, dove incontra una strana ragazza che giura di ucciderlo. Sembra per\u00f2 essere solo un'allucinazione, in quanto viene riportato alla realt\u00e0 da Gilbert. Oz decide dunque di chiedere pi\u00f9 tardi informazioni allo zio Oscar, che avrebbe fatto le veci del padre nella sua cerimonia di passaggio all'et\u00e0 adulta. Purtroppo per il giovane questo \u00e8 solo l'inizio dei suoi guai e durante il rito, mentre proclama il suo giuramento, Oz risveglia l'orologio che non suonava da ben cent'anni e che secondo una leggenda avrebbe rotto il silenzio solo quando fosse arrivato il prescelto. Viene quindi aggredito da tre persone incappucciate, i Baskerville, che avevano preso il controllo di Gilbert e che lo pugnalano facendo cadere il suo sangue per aprire una via per l'Abisso. In quel momento arriva una ragazza di nome Alice che assomiglia a quella dell'illusione, ma che si rivela essere una chain chiamata B-Rabbit che ha intenzione di salvargli la vita. Tuttavia dopo un combattimento dice agli avversari che le avrebbero fatto un piacere buttando Oz nell'Abisso, essendo lui quello che \"le manca\". Quindi le persone incappucciate, dopo aver proclamato che il peccato di Oz \u00e8 la sua stessa esistenza, lo gettano nell'Abisso.\nIn questo mondo oscuro viene attaccato da un'enorme creatura che lo vuole divorare e solo l'intervento di Alice lo salva. Stavolta Oz prova un vago sentimento nei suoi confronti, come una strana nostalgia, e decide di credere in lei. I due hanno in comune lo stesso scopo, quello di uscire dall'Abisso e cos\u00ec stringono un contratto che possa liberare i poteri nascosti della \"chain\".\nLasciato questo luogo per\u00f2 Alice prende possesso del corpo di Oz e solo l'intervento di Raven, Break e Sharon salva il ragazzo liberandolo dal suo controllo sigillandone i poteri. Questo evento crea una strana alleanza in cui tutti sono alla ricerca di qualcosa: Oz vuole scoprire cosa lo leghi a questa strana ragazza e come liberarsi del contratto che lo porterebbe in breve tempo alla morte, Alice vuole recuperare i propri ricordi e Break desidera scoprire la verit\u00e0 sulla tragedia di Sablier, a cui la ragazza sembra collegata. Ma questo non \u00e8 il solo gruppo ad essere interessato ai misteri nascosti nel passato di Alice e a ci\u00f2 che cela l'Abisso: anche i Baskerville cercheranno con ogni mezzo di scoprire ci\u00f2 e di trarne vantaggio.\nMedia.\nManga.\nL'opera, scritta e disegnata da Jun Mochizuki, \u00e8 stata serializzata sulla rivista \"GFantasy\" della Square Enix tra giugno 2006 e marzo 2015. Ventidue volumi \"tank\u014dbon\" sono stati pubblicati tra il 27 ottobre 2006 e il 26 aprile 2014 e l'ultimo di questi ha annunciato che il ventitreesimo sarebbe stato quello che avrebbe posto fine alla storia. Pi\u00f9 tardi, sul sito della Animate \u00e8 stata poi svelata l'esistenza di un altro volume numerato 24, che \u00e8 stato pubblicato effettivamente in data 27 giugno 2015.\nIn Italia la serie doveva essere edita dalla Panini Comics sotto l'etichetta Planet Manga a partire da aprile 2012, ma in seguito la casa editrice dichiar\u00f2 che non sarebbe stata pi\u00f9 lei ad occuparsi della pubblicazione di \"Pandora Hearts\" sul suolo italiano. Successivamente la Star Comics annunci\u00f2 infatti che avrebbe cominciato a pubblicare il manga nella collana \"Stardust\" da novembre 2012, e l'ultimo volume che ha concluso la serie \u00e8 stato messo in vendita il 2 marzo 2016. La licenza del manga in lingua inglese, invece, fu acquistata inizialmente dalla Broccoli, ma poi venne lasciata decadere. Da allora i diritti sono stati acquistati dalla Yen Press, che ha pubblicato il primo volume il 15 dicembre 2009. L'opera \u00e8 stata concessa in licenza anche alla Elex Media Komputindo in Indonesia e alla Ki-oon in Francia.\nAnime.\nL'anime di venticinque episodi e nove OAV \u00e8 stato diretto da Takao Kato e prodotto dalla Xebec nel 2009. La colonna sonora \u00e8 stata composta da Yuki Kajiura e le sigle sono state cantate dai Savage genius e dalle FictionJunction. La serie televisiva \u00e8 andata in onda in Giappone dal 2 aprile al 24 settembre 2009 ed \u00e8 stata trasmessa sulle emittenti televisive TBS, BS-TBS, CBC ed MBS. In Italia i diritti sono stati acquistati nel 2012 dalla Yamato Video, che prima ha pubblicato gli episodi, sottotitolati in italiano, sul suo canale ufficiale di YouTube e poi li ha trasmessi su Man-ga. In America del Nord, invece, NIS America ha pubblicato i DVD di \"Pandora Hearts\", sottotitolati in inglese, il 26 ottobre 2010, serie di cui aveva annunciato l'acquisto l'11 febbraio dello stesso anno.\nColonna sonora.\nLa sigla di apertura dell'anime, \"Parallel Hearts\", \u00e8 stata pubblicata come maxi singolo il 29 aprile 2009 sotto l'etichetta Victor Entertainment. Nel singolo della sigla di apertura delle FictionJunction sono inclusi i brani \"Parallel Hearts\" e , sia in versione cantata sia strumentale, insieme ai testi, alle composizioni e agli arrangiamenti di Yuki Kajiura. La prima sigla di chiusura \u00e8 \"Maze\", pubblicata il 3 giugno 2009 sotto l'etichetta Victor Entertainment, mentre la seconda \u00e8 \"Watashi wo mitsukete\" dei Savage genius. Il primo album dell'anime, intitolato \"Pandora Hearts Original Soundtracks 1\", \u00e8 stato pubblicato l'8 luglio 2009 sempre sotto l'etichetta Victor Entertainment.\nDifferenze rispetto al manga.\nNell'adattamento anime sono state apportate alcune modifiche alla trama:\nInoltre gli ultimi tre episodi della serie animata rappresentano uno stacco praticamente netto dalla trama del manga, chiudendo l'anime con un finale piuttosto aperto.\nIn questi tre episodi, tuttavia, sono state notate incongruenze numerose con la trama originale; quali la morte del Jabberwock e la presunta scomparsa del duca Zai Vessalius.\nAltri media.\nUna guida dal titolo \"Pandora Hearts Official Guide 8.5 mine of mine\" \u00e8 stata pubblicata il 27 marzo 2009. Il contenuto presenta una breve storia su Gilbert Nightray, una serie di illustrazioni e la romanizzazione ufficiale del cast di \"Pandora Hearts\". In copertina vi sono Oz Vessalius e Gilbert Nightray insieme a un peluche di B-Rabbit. Una seconda guida, intitolata \"Pandora Hearts Official Guide 18.5 ~Evidence~\", \u00e8 stata pubblicata invece il 27 luglio 2012. Stavolta in copertina vi sono Oz e Alice.\nUn drama-CD dal titolo \u00e8 stato pubblicato dalla Frontier Works il 21 dicembre 2007.\nAccoglienza.\nL'ottavo volume di \"Pandora Hearts\" si \u00e8 classificato ventunesimo sui grafici di Tohan tra il 24 e il 30 marzo 2009 e diciannovesimo tra il 31 marzo e il 6 aprile 2009. Il nono volume ha raggiunto il primo posto tra il 27 luglio e il 2 agosto dello stesso anno."}
{"id": "2383926", "revid": "1699816", "url": "https://it.wikipedia.org/wiki?curid=2383926", "title": "Ranze Et\u014d", "text": "Ranze Makabe (nome da nubile \"Ranze Eto\") conosciuta in Italia come \"Ransie Lupescu\", \u00e8 la protagonista della prima parte del manga Batticuore notturno di Koi Ikeno e della serie TV da essa tratta, nota in Italia come \"Ransie la strega\".\nPersonaggio.\nRanze \u00e8 la figlia maggiore di Sheera e Mori Eto, due abitanti nel Mondo Magico a cui \u00e8 stata affidata la custodia della porta che collega il mondo umano con quello magico. \u00c8 una ragazza allegra e un po' tonta, ma molto coraggiosa e buona.\nAll'inizio della serie (1984) s'innamora di Shun Makabe, un suo compagno di classe di cui \u00e8 innamorata anche la sua bisbetica compagna di classe Y\u014dko Kamiya, figlia di un boss della yakuza. In seguito si scopre che Shun \u00e8 in realt\u00e0 il figlio perduto del Grande Re del mondo magico, e questo fatto far\u00e0 avvicinare ulteriormente i due ragazzi. In seguito Ranze, Shun ed i suoi amici si trovarono ad affrontare Zone, re del mondo dei morti, rinato dopo 2000 anni di prigionia dopo essere stato sconfitto dal principe Gian Carlo ed in quest'occasione i due s'avvicinano ulteriormente.\nQualche anno dopo la sconfitta di Zone, Ranze e Shun si sposarono e presto lei rest\u00f2 incinta di un maschietto chiamato Taku. Durante questo periodo si spos\u00f2 anche Yoko (diventata amica di Ranze), mentre il fratello minore di Ranze (Rinze) e la sua fidanzata Narumi riuscirono ad aiutare il loro amico Tripple salvando il mondo delle fate dal malvagio Dusa.\nCirca tre anni dopo la sconfitta di Dusa Ranze partor\u00ec la sua secondogenita Aira, una bambina speciale che si scoprir\u00e0 presto essere in possesso di un grande potere magico, che riuscir\u00e0 a salvare il mondo da una terribile cometa senziente. Durante gli anni che intercorsero dalla nascita di Aira al suo incontro con la cometa, Ranze rivest\u00ec un ruolo importante di guida e consigliera per i suoi due figli, ed alla fine della serie si prepara ad accogliere il suo primo nipote, figlio del suo primogenito Taku e della sua fidanzata e cugina Coco.\nPoteri.\nCome affermato da Sheera nel primo capitolo del manga, Ranze \u00e8 una vampira di sangue misto ma i suoi poteri sono diversi dalla maggioranza degli altri vampiri: \u00e8 infatti una vampira che non succhia il sangue, bens\u00ec prende l'aspetto di qualsiasi cosa morda. Per ritornare normale Ranze deve solo starnutire, e se ha morso un essere vivente questi s'addormenta ed una volta risvegliato non ricorda nulla di quanto \u00e8 accaduto. Il suo sangue misto le rende possibile inoltre condurre una vita alla luce del sole, a differenza dei vampiri comuni.\nIn quanto abitante del mondo magico Ranze gode di una vita superiore a quella dei comuni esseri umani e durante la serie si dimostra in grado di usare diversi tipi d'incantesimi, il pi\u00f9 usato \u00e8 quello di entrare nei sogni altrui (conosciuto anche da sua madre e suo padre). La sua natura magica comporta inoltre che (in et\u00e0 adulta) la sua immagine non possa apparire su pellicole e specchi del mondo umano.\nIn seguito (grazie forse all'acqua dello stagno dei ricordi) Ranze sviluppa il potere del teletrasporto, inoltre quando indossa l'anello del re diventa capace di leggere nei pensieri di Shun.\nNell'anime, inoltre, Ranze sviluppa un altro potere chiamato \"raggio ipnotico delle marionette\", ereditato dalla bisnonna materna."}
{"id": "2383933", "revid": "131358", "url": "https://it.wikipedia.org/wiki?curid=2383933", "title": "Dnipro Dnipropetrovsk", "text": ""}
{"id": "2383943", "revid": "287204", "url": "https://it.wikipedia.org/wiki?curid=2383943", "title": "Yaron Matras", "text": "Biografia.\nYaron Matras \u00e8 un linguista, specializzato nella lingua roman\u00ed e nei suoi dialetti.\nHa studiato linguistica generale ed arabo alla Universit\u00e0 Ebraica di Gerusalemme (\u05d4\u05d0\u05d5\u05e0\u05d9\u05d1\u05e8\u05e1\u05d9\u05d8\u05d4 \u05d4\u05e2\u05d1\u05e8\u05d9\u05ea \u05d1\u05d9\u05e8\u05d5\u05e9\u05dc\u05d9\u05dd:ebraico) e lingue germaniche comparate all'Universit\u00e0 di Tubinga, dove si \u00e8 specializzato in biliguismo, sociolinguistica, dialettologia, lingue germaniche e lingue del Medio oriente.\nHa completato il Master ed il PhD all'Universit\u00e0 di Amburgo, specializzandosi nella lingua curda e nell'analisi tipologica funzionale del Roman\u00ec, in seguito ha lavorato come docente e ricercatore all'universit\u00e0 di Amburgo e come responsabile comunicazione di una ONG, prima di iniziare la sua collaborazione nell'Universit\u00e0 di Manchester nel 1995 dove \u00e8 attualmente professore alla \"School of Languages, Linguistics and Cultures\".\n\u00c8 editore di una rivista interdisciplinare \"Roman\u00ec Studies\" (ex \"Journal of the Gypsy Lore Society\"), membro della redazione della rivista \"\"Empirical Approaches to Linguistic Typology\", e della rivista \"Special Languages\"\".\n\u00c8 stato editore di \"Romnews information Service\" dal 1993 al 1995.\n\u00c8 consulente del Consiglio d'Europa e della Open Society Institute e della fondazione Next Page.\nRicerche e studi.\nLe sue ricerche riguardano l'interfacciamento tra grammatica e discorso, l'approccio pragmatico-funzionale alle categorie grammaticali, alla tipologia linguistica, la lingua di contatto, il bilinguismo, l'antropologia linguistica e la dialettologia.\nLe sue pubblicazione trattano argomenti che vanno dalla deissi alla variazione di ordine delle parole, dall'ergativit\u00e0 alla complementazione e coordinazione, le lingue miste, i prestiti linguistici e la grammaticalizzazione indotta dal contatto linguistico; nei suoi studi un importante approccio \u00e8 dedicato alla grammatica descrittiva, alla dialettologia ed alla storia delle differenti lingue.\n\u00c8 specializzato nella linguistica del Roman\u00ec, nelle lingue mediorientali (curdo, domari, ebraico, turco, arabo, neo-aramaico, yiddish, ladino), nelle lingue germaniche e nei dialetti tedeschi.\nI suoi interessi spaziano nei saggi sociolinguistici ed ha lavorato sulla standardizzazione delle lingue delle minoranze (il curdo ed il roman\u00ec) e sulle funzioni e composizioni strutturali delle lingue gergali e segrete (lekoudesch o ebraico dei commercianti di bestiame, jenisch e rotwelsch, anglo-roman\u00ec).\nUna delle sue attuali aree di interesse riguarda gli aspetti linguistici del fenomeno delle migrazioni, della diaspora, della ibridit\u00e0 culturale e dei contributi che la linguistica pu\u00f2 apportare per la creazione di una teoria disciplinare della ibridit\u00e0.\nAlcuni dei suoi lavori sono stati sviluppati e finanziati nell'ambito dei programmi dell'Arts and Humanities Research Council [AHRC] sulla \"Convergenza della lingua ed aree linguistiche\", e dall'Economic and Social Research Council (ESRC) sul \"Luogo, mobilit\u00e0 e differenziazione del dialetto nel Roman\u00ec\".\n\u00c8 uno degli iniziatori del progetto \"Romlex\", un database lessicale multidialettale online che punta a conservare e tutelare la lingua roman\u00ed.\nAltri progetti a cui ha preso parte includono il database sulla Morfo-Sintassi Roman\u00ec (progetto finanziato da ESRC, AHRC e Open Society Institute), ed un progetto sulle lingue miste (finanziato da AHRC).\nAltre sue pubblicazioni sono un testo sul Roman\u00ec pubblicato nel 2002, lo studio sulle categorie grammaticali del Roman\u00ec del 1994, l'abbozzo di grammatica del basso-tedesco scritto con Gertrud Reershemius nel 2003, un testo sulle aree linguistiche scritto con April McMahon e Nigel Vincent nel 2005 e diverse edizioni di volumi sulla linguistica roman\u00ec."}
{"id": "2383953", "revid": "2232024", "url": "https://it.wikipedia.org/wiki?curid=2383953", "title": "Hexanchus", "text": "Hexanchus \u00e8 un genere di squali di acque profonde della famiglia degli Esanchidi. Questi squali sono caratterizzati da larghe teste appuntite, sei paia di fessure branchiali, denti inferiori a foggia di pettine e lunghe code. Possono misurare 4,85 m di lunghezza e pesare pi\u00f9 di 600 kg.\nTassonomia.\nOltre a queste 3 specie viventi sono classificate anche altre specie fossili."}
{"id": "2383956", "revid": "131358", "url": "https://it.wikipedia.org/wiki?curid=2383956", "title": "Metalurg Donec'k", "text": ""}
{"id": "2383957", "revid": "1573940", "url": "https://it.wikipedia.org/wiki?curid=2383957", "title": "Hexanchus nakamurai", "text": "Il notidano dagli occhi grandi (Hexanchus nakamurai ) \u00e8 una specie dell'ordine degli Hexanchiformi.\nDescrizione.\n\u00c8 uno squalo snello, con muso sottile e allungato, di colore grigio uniforme, leggermente pi\u00f9 scuro sul dorso. Deve il nome ai grandi occhi verdi fluorescenti e, diversamente dalla maggior parte degli altri squali, possiede sei coppie di fessure branchiali, tutte situate appena davanti alla pinna pettorale e di dimensione decrescente procedendo dalla parte anteriore a quella posteriore. Il notidano dagli occhi grandi condivide questa caratteristica con il suo congenere, il notidano grigio, che tuttavia \u00e8 molto pi\u00f9 grande e ha occhi molto pi\u00f9 piccoli. Gli adulti misurano in genere 120 cm di lunghezza, ma possono arrivare fino a 180 cm; il peso si aggira sui 20 kg. Tutte le pinne sono piccole: l'unica pinna dorsale, con base molto corta, \u00e8 situata anteriormente all'anale, molto distante dalla caudale. Quest'ultima presenta un lobo superiore molto lungo, con una profonda incisura subterminale, ed uno inferiore piccolo. Le pinne pettorali hanno forma trapezoidale, con bordo posteriore leggermente concavo; le pinne pelviche, situate vicino a quella anale, presentano base allungata. Tutte le pinne hanno sottili margini bianchi sul bordo. Nei giovani, il lobo superiore della pinna caudale ha una punta nera. I denti della mascella superiore sono disposti su quattro file, con una lunga cuspide principale rivolta indietro e poche cuspidi secondarie molto pi\u00f9 piccole; quelli della mascella inferiore (disposti in una fila centrale e su cinque laterali per parte) sono larghi, compressi, a pettine, con una cuspide principale seghettata e numerose cuspidi secondarie corte.\nDistribuzione e habitat.\nIl notidano dagli occhi grandi occupa un areale molto esteso, ma, dal momento che viene catturato solo raramente, non ne conosciamo l'esatta distribuzione. Nell'Atlantico occidentale, \u00e8 stato segnalato nelle acque intorno a Bahamas, Cuba, Messico, Nicaragua e Costa Rica, mentre in quello orientale \u00e8 stato trovato nei pressi di Gibilterra e, probabilmente, anche sulle coste di Costa d'Avorio e Nigeria. Nel Mediterraneo la sua presenza \u00e8 dubbia, probabilmente perch\u00e9 viene confuso con il notidano grigio. Nel Pacifico occidentale sono state segnalate catture in Giappone, a Taiwan, nelle Filippine, in Nuova Caledonia e in Australia orientale. Sono note popolazioni anche al largo del Madagascar e del Kenya. Specie demersale, vive lungo le piattaforme continentali e insulari; la sua presenza \u00e8 stata segnalata tra i 90 e i 600 m di profondit\u00e0, ma occasionalmente si spinge anche in acque pi\u00f9 basse o fino alla superficie. Non frequenta ambienti abissali.\nBiologia.\nConosciamo ben poco riguardo alle abitudini alimentari del notidano dagli occhi grandi. Si ritiene, sulla base dei pochi contenuti stomacali esaminati, che si nutra principalmente di pesci ossei di piccole o medie dimensioni e di crostacei. Probabilmente di giorno sta vicino al fondo e pu\u00f2 risalire in superficie di notte per nutrirsi.\nCome tutti gli squali dell'ordine degli Hexanchiformi, \u00e8 ovoviviparo. La femmina pu\u00f2 dare alla luce circa 13-26 embrioni per volta. Alla nascita i piccoli misurano 40-45 cm. I maschi raggiungono la maturit\u00e0 sessuale a 123-157 cm, le femmine a 142-178.\n\u00c8 molto probabile, date le ridotte dimensioni di questo squalo, che i suoi predatori principali siano i grandi squali.\nRapporti con l'uomo.\nCome molti animali diffusi in acque profonde, la specie viene elencata come \u00abinsufficientemente conosciuta\u00bb (\"Data Deficient\") dall'Unione Internazionale per la Conservazione della Natura (IUCN). Di scarsa importanza per la pesca, viene catturata occasionalmente con palangari o con reti. Non si conoscono casi di attacchi all'uomo."}
{"id": "2383958", "revid": "228587", "url": "https://it.wikipedia.org/wiki?curid=2383958", "title": "Intel 8051", "text": "L'Intel 8051 \u00e8 un microcontrollore a 8 bit su singolo chip basato su architettura Harvard, prodotto da Intel nel 1980 come processore per sistemi integrati. La versione originale di Intel era popolare negli anni ottanta e i primi anni novanta ma \u00e8 stata in seguito ampiamente sorpassata da una vasta gamma di dispositivi 8051-compatibili, pi\u00f9 veloci e/o funzionali, prodotti da oltre 20 aziende indipendenti come Atmel, Infineon Technologies (precedentemente Siemens AG), Maxim Integrated Products (tramite la sua sussidiaria Dallas Semiconductor), NXP (precedentemente Philips Semiconductor), Nuvoton (precedentemente Winbond), ST Microelectronics, Silicon Laboratories (precedentemente Cygnal), Texas Instruments e Cypress Semiconductor.\nLa differenza tra una vera e propria CPU e l'8051 \u00e8 che quest'ultimo possiede 32 linee di I/O, organizzate in gruppi di 8 bit ciascuno. ad ognuno di questi \u00e8 possibile collegare un pulsante, un LED, oppure altri dispositivi che possano fornire I/O all'8051.\nLa designazione ufficiale di Intel per la famiglia 8051 di microcontrollori \u00e8 MCS 51. La prima versione fu prodotta utilizzando tecnologia NMOS mentre le versioni successive, identificate da una lettera C nel loro nome (es., 80C51) usavano tecnologia CMOS ed erano quindi pi\u00f9 efficienti dal punto di vista energetico dei loro predecessori NMOS. Ci\u00f2 li rendeva particolarmente adatti per l'uso su dispositivi a batteria.\nArchitettura 8051.\nL'8051 possiede 60000 transistor. Il cuore dell'8051 \u00e8 rappresentato dal bus principale cui sono collegati vari registri, quasi tutti destinati a lettura o scrittura, sotto il controllo del programma.\nL'8051 \u00e8 dotato di due memorie separate per codice e dati. La RAM dei dati \u00e8 di soli 256 byte, mentre la memoria RAM del codice pu\u00f2 raggiungere i 64 KB. Oltre al bus principale e ai registri, sul chip dell'8051 ci sono due timer a 16 bit che risultano indispensabili per le applicazioni in tempo reale. Sono presenti anche 4 porte I/O a 8 bit, che permettono all'8051 di controllare 32 dispositivi esterni come pulsanti, luci, sensori, attuatori e altro.\nL'8051 \u00e8 un processore sincrono in cui la maggior parte delle istruzioni, seppur non tutte, impiegano un solo ciclo macchina. Ogni ciclo macchina \u00e8 suddiviso in dodici cicli di clock, e da sei stati. Ad ogni stato viene eseguita una precisa operazione che portano all'esecuzione dell'istruzione.\nApplicazioni e funzioni importanti.\nIl chip dell'8051 integra le funzionalit\u00e0 seguenti:\nUna caratteristica particolarmente utile dell'8051 \u00e8 la possibilit\u00e0 di elaborare direttamente e in modo efficiente variabili booleane a un solo bit, nei registri e nella RAM. Questa caratteristica ha contribuito a consolidare la popolarit\u00e0 dell'8051 in applicazioni di controllo industriale. Un'altra caratteristica apprezzata \u00e8 la presenza di quattro gruppi separati di registri di contesto, usati per ridurre drasticamente le latenze degli \"interrupt\" rispetto ai metodi tradizionali di immagazzinamento del contesto su stack.\nLe porte seriali dell'8051 rendono semplice l'uso del chip come interfaccia di comunicazione. \u00c8 infatti possibile configurare la modalit\u00e0 di connessione tra i pin esterni e i registri a scorrimento interni, collegandoli anche ai timer interni, ottenendo cos\u00ec il supporto di diverse modalit\u00e0 di comunicazione seriale, di tipo sia sincrono (SPI) che asincrono.\nLe porte UART integrate, dalla gestione particolarmente semplice, sono in grado di comunicare secondo i protocolli seriali pi\u00f9 diffusi, in particolare \u00e8 supportata anche una modalit\u00e0 compatibile con il protocollo RS-485 per comunicazioni multipunto. Questa capacit\u00e0 di interfacciamento verso altri dispositivi rende l'8051 particolarmente adatto per applicazioni di tipo embedded.\nLa versione originale dell'8051 ha un ciclo macchina pari a 12 cicli di clock. Dato che la maggior parte delle istruzioni richiedono uno o due cicli macchina, usando un clock a 12\u00a0MHz l'8051 \u00e8 in grado di eseguire in un secondo fino a un milione di istruzioni da un ciclo macchina e fino a cinquecentomila istruzioni da due cicli macchina. Le ultime versioni dell'8051 hanno ridotto drasticamente il numero di cicli di clock per ciclo macchina, fino ad arrivare a un ciclo macchina per ciclo di clock, come avviene nei modelli prodotti da SILabs, da alcuni Dallas e da qualche Atmel: a una frequenza di clock di 100\u00a0MHz la CPU risulta quindi particolarmente efficiente, altra caratteristica fondamentale per le applicazioni di tipo embedded. Grazie all'impiego di tecnologie FPGA, gli ultimi modelli di 8051 sono in grado di lavorare a una frequenza di clock pari a 200\u00a0MHz.\nI pi\u00f9 recenti modelli di microcontrollore basati su core 8051 hanno esteso anche le funzionalit\u00e0 integrate nel chip, aumentando il numero di sorgenti di interrupt, estendendo le funzionalit\u00e0 accessorie quali il numero di timer e contatori e integrando ulteriori funzioni ausiliarie: oscillatori interni, memorie non volatili programmabili (flash EPROM, EEPROM), ROM con \"bootloader\" per un avvio velocizzato, dispositivi avanzati di comunicazione seriale sincrona (I2C), gestori di interfaccia USB, modalit\u00e0 a basso consumo e a risparmio energetico, meccanismi di autodiagnostica eccetera.\nProgrammazione.\nOltre alla programmazione in linguaggio assembly nativo, sono disponibili diversi compilatori C, completi di estensioni per il controllo dell'allocazione delle variabili nei vari tipi di memoria e per l'accesso alle caratteristiche hardware specifiche dell'8051, come ad esempio i banchi di registri per le variabili a singolo bit. Sono inoltre disponibili compilatori e interpreti di altri linguaggi di alto livello come: Forth, BASIC, Pascal/Object Pascal, PL/M e Modula 2.\nInstruction set.\nIstruzioni aritmetiche\nOperazioni Logiche\nOperazioni di Trasferimento Dati\nIstruzioni sui bit (Variabili Booleane) Operations\nIstruzioni di controllo\nNote\nRn Registri di lavoro R0-R7\ndirect 128 locazioni di ram interna, porta di I/O, registro di controllo o stato\n@Ri Locazione di RAM interna indiretta indirizzata dal registro R0 o R1\nbit 128 flag software, pin di I/O, bit di controllo o stato\naddr16 L'indirizzo di destinazione pu\u00f2 essere ovunque nei 64-kByte dello spazio di memoria programma\naddr11 L'indirizzo di destinazione sar\u00e0 nella stessa pagina di memoria programma ampia 2-kByte come primo byte della corrente istruzione\nrel offset a 8-bit relativo al primo byte della corrente istruzione (+127, -128)\nAll mnemonics copyrighted (C) Intel Corporation 1979"}
{"id": "2383962", "revid": "682087", "url": "https://it.wikipedia.org/wiki?curid=2383962", "title": "Zorya Luhans'k", "text": ""}
{"id": "2383963", "revid": "101175", "url": "https://it.wikipedia.org/wiki?curid=2383963", "title": "Vittoriano Guareschi", "text": "Anche suo fratello, Gianfranco Guareschi, corre come pilota professionista.\nCarriera.\nEsordisce a 17 anni nel campionato italiano Sport Production nel quale corre per numerose stagioni. I primi due anni li passa in sella a Cagiva e Aprilia 125 prima di spostarsi nella classe 600. Nel 1990 \u00e8 4\u00ba su Bimota, ma nonostante il risultato decide di ritornare alle ottavo di litro. A partire dal 1991 \u00e8 un susseguirsi di cambi di moto e categoria fino al 1995. Non riesce tuttavia mai ad imporsi sugli avversari nonostante chiuda quasi sempre a ridosso dei migliori. Nel 1995 corre anche nell'italiano Supermono, campionato che riesce a conquistare in sella ad una Yamaha SZR.\nL'anno successivo debutta in campo internazionale partecipando al campionato Europeo Velocit\u00e0 nella categoria Supersport, che chiude in quinta posizione cogliendo 3 podi supportato dal team Yamaha Belgarda. Nel 1997 esordisce nel neonato mondiale Supersport, sempre con il team Yamaha Belgarda. A parit\u00e0 di vittorie, perde per solo un punto il titolo a vantaggio del connazionale Paolo Casoli su Ducati 748. La stagione successiva \u00e8 ancora secondo dietro a Fabrizio Pirovano che vince il titolo con una Suzuki GSX-R600 del team Alstare Corona.\nNel 1999 debutta nel mondiale Superbike ancora una volta con il team Yamaha, in due stagioni coglie due podi, ma i risultati parlano di un decimo e di un ventesimo posto in classifica finale. Torna quindi alle 600 ingaggiato dal team Ducati Dienza Racing ma chiude al 16\u00ba posto nella classifica generale, con una stagione avara di risultati.\nAbbandona quindi le competizioni agonistiche per dedicarsi a tempo pieno al suo nuovo ruolo di collaudatore, era stato infatti ingaggiato nell'aprile 2001 dalla Ducati come collaudatore ufficiale per le proprie moto da corsa. L'ultima gara \u00e8 datata 2004 quando corre, come wild card, nella prova di Monza del mondiale Supersport in sella a una Ducati 749R del team ufficiale Ducati Breil concludendo in ottava posizione il gran premio.\nDal 2001 al 2009 cura lo sviluppo di tutte le moto da competizione della squadra di Borgo Panigale, in particolar modo della Desmosedici fin dal primissimo test sulla pista francese di Ladoux nel maggio 2002.\nIl 5 novembre 2009 viene nominato manager del team Ducati Marlboro in MotoGP, in sostituzione di Livio Suppo passato alla Honda.\nNel 2014 lascia la Ducati per svolgere sempre l'attivit\u00e0 di team manager per lo SKY Racing Team VR46.\nNel settembre 2014 lascia il mondo delle corse per dedicarsi alla famiglia e per lavorare come meccanico nella concessionaria Guzzi di famiglia."}
{"id": "2383965", "revid": "348618", "url": "https://it.wikipedia.org/wiki?curid=2383965", "title": "Notorynchus cepedianus", "text": "Lo squalo manzo nasolargo (Notorynchus cepedianus ()) \u00e8 l'unica specie esistente del genere Notorynchus della famiglia degli Esanchidi e si riconosce facilmente per avere 7 fessure branchiali invece delle 5 tipiche di quasi tutte le specie di squali (a eccezione dei membri dell'ordine degli Esanchiformi).\nDescrizione.\nSi tratta di un grande squalo, che alla nascita \u00e8 lungo 40 cm, mentre da adulto raggiunge la lunghezza massima di 3 metri. \nHa una testa grande e un muso e degli occhi piccoli.\nDistribuzione e habitat.\nSi trova in tutto l'oceano Pacifico e nell'oceano Atlantico meridionale. \u00c8 una specie diffusissima in California dove si trova nelle coste e nelle foreste di Kelp.\nVive a profondit\u00e0 comprese tra 1 e 136 m.\nBiologia.\n\u00c8 un predatore opportunista che si nutre di un grande numero di specie (chimere, cetacei, pinnipedi, pesci). Cacciano in gruppo per abbattere prede molto grandi e sono cannibali. Hanno una bocca perfetta per ingoiare le prede e triturare il cibo.\nVive circa 30 anni e dopo un periodo di gestazione di 12 mesi la femmina si avvicina alla riva per partorire tra aprile e maggio.\nConservazione.\n\u00c8 minacciato dalla la pesca per la sua pelle e dall'inquinamento."}
{"id": "2383966", "revid": "386131", "url": "https://it.wikipedia.org/wiki?curid=2383966", "title": "Notorynchus", "text": ""}
{"id": "2383968", "revid": "161273", "url": "https://it.wikipedia.org/wiki?curid=2383968", "title": "Jupiter Europa Orbiter", "text": ""}
{"id": "2383976", "revid": "100947818", "url": "https://it.wikipedia.org/wiki?curid=2383976", "title": "Piano invariabile", "text": "Per piano invariabile di un sistema planetario s'intende il piano passante attraverso il suo baricentro (centro di massa) il quale \u00e8 perpendicolare al vettore del suo momento angolare.\nNel sistema solare, circa il 98% di questo contributo \u00e8 da attribuire ai momenti angolari orbitali dei quattro pianeti gioviani (Giove, Saturno, Urano, e Nettuno). Esso viene chiamato anche piano laplaciano (non va confuso con il piano di Laplace) dal nome dell'astronomo francese Pierre Simon Laplace che per primo lo individu\u00f2. Il piano invariabile \u00e8 compreso entro 0,5\u00b0 del piano orbitale di Giove, e pu\u00f2 essere considerato come la media ponderata di tutti i piani orbitali planetari.\nLaplace defin\u00ec il piano invariabile come il \"piano di massima area\", dove l'area \u00e8 il prodotto del raggio, o meglio della sua derivata rispetto al tempo dR/dt (vale a dire la sua velocit\u00e0), moltiplicato per la massa.\nDescrizione.\nLa magnitudine del vettore del momento angolare orbitale di un pianeta \u00e8 \"L = RMV\", dove \"R\" \u00e8 il raggio orbitale del pianeta (dal baricentro), \"M\" \u00e8 la massa del pianeta, e \"V\" \u00e8 la sua velocit\u00e0 orbitale. Quella di Giove fornisce il maggior contributo al momento angolare del sistema solare con il 60,3%. Seguono Saturno (24,5%), Nettuno (7,9%) e Urano (5,3%). Il Sole controbilancia la totalit\u00e0 dei pianeti, cosicch\u00e9 esso \u00e8 vicino al baricentro quando Giove si trova su un lato e gli altri tre pianeti gioviani sono diametralmente opposti sull'altro lato, ma il Sole si allontana di 2,17 raggi solari dal baricentro quando tutti i pianeti gioviani sono in linea sull'altro lato. I momenti angolari orbitali del Sole e di tutti i pianeti non-gioviani, inclusi i satelliti e i corpi minori del sistema solare, come pure i momenti di rotazione assiale di tutti i corpi, incluso il Sole, ammontano soltanto al 2% circa.\nSe tutti i corpi del sistema solare fossero masse puntiformi, o corpi rigidi aventi distribuzione di massa sfericamente simmetrica, allora il piano invariabile sarebbe veramente invariabile e costituirebbe un sistema inerziale di riferimento. Ma tali condizioni ideali non sono vere nella realt\u00e0 del Sistema solare, consentendo cos\u00ec lo spostamento di una piccolissima quantit\u00e0 di momento dalle rotazioni assiali alle rivoluzioni orbitali a causa dell'attrito mareale. Sebbene questo non causi nessun mutamento nel modulo dei momenti angolari, esso provoca un lievissimo mutamento nella sua direzione, poich\u00e9 gli assi rotazionali non sono paralleli agli assi orbitali. Anche la precessione degli assi di rotazione causa un leggerissimo mutamento nella sua direzione. Tuttavia questi cambiamenti sono infinitesimali rispetto ai momenti angolari complessivi del sistema, cosicch\u00e9 il piano si pu\u00f2 considerare invariabile per la maggior parte degli scopi.\nPosizione.\nTutti i piani planetari orbitali oscillano attorno al piano invariabile, vale a dire che essi ruotano intorno al suo asse mentre le loro inclinazioni rispetto ad esso variano, a causa della perturbazione gravitazionale degli altri pianeti. Quello della Terra ruota con un quasi-periodo di 100.000 anni e un'inclinazione che varia da 0,1\u00b0 a 3\u00b0.\nSe i calcoli a lungo termine sono fatti in base all'eclittica attuale, la quale \u00e8 inclinata rispetto al piano invariabile di circa 1,5\u00b0, essa \"sembra\" ruotare con un periodo di 70.000 anni e un'inclinazione che varia fra 0\u00b0 e 4\u00b0.\nSpecificamente, l'orbita terrestre (l'eclittica) \u00e8 inclinata rispetto al piano invariabile di 1\u00b034'59\"\u221218\"T, dove T \u00e8 il numero di secoli dal 1900. Il suo valore J2000.0 \u00e8 1\u00b034'43,3\".\nLa variazione dell'inclinazione dell'orbita di Giove rispetto al piano invariabile \u00e8 compresa tra 14' e 28'."}
{"id": "2383988", "revid": "290948", "url": "https://it.wikipedia.org/wiki?curid=2383988", "title": "Isossisuprina cloridrato", "text": ""}
{"id": "2383989", "revid": "290948", "url": "https://it.wikipedia.org/wiki?curid=2383989", "title": "Isossisuprina", "text": ""}
{"id": "2383990", "revid": "287204", "url": "https://it.wikipedia.org/wiki?curid=2383990", "title": "Edson Bastos", "text": ""}
{"id": "2383994", "revid": "1005847", "url": "https://it.wikipedia.org/wiki?curid=2383994", "title": "Acad\u00e9mie de Saumur", "text": "L'acad\u00e9mie de Saumur era un'universit\u00e0 ugonotta francese, fondata a Saumur nel marzo 1593 e soppressa l'8 gennaio 1685.\nStoria.\nLa cittadina di Saumur, nella Francia occidentale, a partire dalla seconda met\u00e0 del XVI secolo fu un importante centro calvinista, tanto da essere inclusa fra le \u00abplace de s\u00fbret\u00e9\u00bb, ossia le piazzeforti concesse agli ugonotti in base all'editto di Nantes (1597) e meritarsi pi\u00f9 tardi il nome di \"seconda Ginevra\". Governatore ugonotto di Saumur dal 1588 era Philippe Duplessis-Mornay, un intellettuale francese che era stato uomo di fiducia di Enrico di Borbone, ancor prima dell'ascesa al trono francese di quest'ultimo come Enrico IV, e conoscitore dell'organizzazione universitaria europea per aver frequentato le universit\u00e0 di Padova e di Heidelberg. La proposta dell'istituzione di una scuola di teologia a Saumur venne fatta per la prima volta da Philippe Duplessis-Mornay a Enrico IV nel 1592, l'anno precedente l'abiura del re. Il re approv\u00f2 il progetto promettendo finanziamenti. L'accademia fu istituita nel 1593; un fondo di 43\u00a0000 scudi fu concesso da Enrico IV con l'editto di Nantes (1598), e i corsi iniziarono nel 1599 o nel 1600.\nL'accademia era rivolta soprattutto verso gli studi umanistici (teologia, filosofia, latino, greco ed ebraico); non risulta siano mai stati impartiti insegnamenti di discipline scientifiche, quali medicina, o giuridici. Durante gli anni 1640-1660, l'accademia di Saumur divenne il principale centro della cultura calvinista in Europa, soprattutto per la presenza nel corpo insegnante di prestigiosi teologi, quali Louis Cappel, Mo\u00efse Amyraut e Josu\u00e9 de La Place, i quali elaborano una nuova dottrina teologica, conosciuta sotto il nome di \"dottrina di Saumur\" (o Amiraldismo), ma anche di un ellenista (studioso) come Tanneguy Le F\u00e8vre. L'Amiraldismo, di cui l'acad\u00e9mie fu l'origine e il veicolo di diffusione, fu un'importante corrente di pensiero protestante del XVII secolo che tuttavia rimase confinato all'interno del Calvinismo. A partire dalla fine degli anni 1660, le tensioni tra cattolici e ugonotti divennero sempre pi\u00f9 frequenti e portarono alla soppressione dell'istituzione, per decreto del Consiglio di Stato, l'8 gennaio 1685, prima pertanto della promulgazione (18 ottobre 1685) dell'editto di Fontainebleau col quale si revocava l'editto di Nantes."}
{"id": "2383995", "revid": "271875", "url": "https://it.wikipedia.org/wiki?curid=2383995", "title": "\u00c9dson Bastos Barreto", "text": ""}
{"id": "2383996", "revid": "183114", "url": "https://it.wikipedia.org/wiki?curid=2383996", "title": "Accademia di Saumur", "text": ""}
{"id": "2384000", "revid": "163662", "url": "https://it.wikipedia.org/wiki?curid=2384000", "title": "Claude Zidi", "text": "Biografia.\nNato da genitori originari dell'Algeria, studia tecnica cinematografica all'Ecole Louis Lumi\u00e8re dal 1953 al 1955.\nNegli anni sessanta lavora come operatore di macchina e dopo una breve esperienza come direttore della fotografia, tra il 1969 e il 1971, esordisce alla regia nel 1971 con la commedia \"Cinque matti al servizio di leva\". \u00c8 il primo dei suoi quattro film con il popolare gruppo di comici e musicisti Charlots.\nDirige Pierre Richard in \"Ci son dentro fino al collo...\" (1974) e \"Bagarre express\" (1975), Louis de Fun\u00e8s in \"L'ala o la coscia?\" (1976) e \"La Zizanie\" (1978), Coluche in \"L'ala o la coscia?\", \"Un commissario al di sotto di ogni sospetto\" (1980) e \"Banzai\" (1983), il divo Jean-Paul Belmondo nel film su misura per lui \"L'animale\" (1977), Daniel Auteuil in \"I sottodotati\" (1980) e \"Les sous-dou\u00e9s en vacances\" (1982).\n\"Il commissadro\" (1984), con la coppia Philippe Noiret-Thierry Lhermitte, amato da pubblico e critica in patria, vincitore di tre Premi C\u00e9sar 1985, tra cui quello per il miglior film e il miglior regista, \u00e8 uno dei maggiori successi di Zidi, che ne realizza anche due seguiti, nel 1990 e nel 2003 (inediti in Italia).\n\"Due\" (1989), interpretato da G\u00e9rard Depardieu, \u00e8 un tentativo di commedia sofisticata al di fuori dell'abituale registro comico dell'autore.\nDa \"La totale!\" (1991) viene tratto un remake hollywoodiano, \"True Lies\" (1994), diretto da James Cameron.\nZidi ha portato sullo schermo il fumetto \"Asterix\" di Goscinny e Uderzo, in \"Asterix e Obelix contro Cesare\" (1999), la pi\u00f9 ricca produzione francese realizzata fino ad allora."}
{"id": "2384002", "revid": "28592", "url": "https://it.wikipedia.org/wiki?curid=2384002", "title": "Isola dei Lotofagi", "text": ""}
{"id": "2384007", "revid": "287204", "url": "https://it.wikipedia.org/wiki?curid=2384007", "title": "Rudolf Brandt", "text": "Biografia.\nBrandt esercitava il mestiere di commerciantequando si iscrisse al partito nazista nel 1932: l'anno dopo entr\u00f2 a far parte delle SS dove, grazie all'amicizia con Himmler, raggiunse velocemente l'alto grado di colonnello divenendo, nel dicembre del 1933 membro dello stato maggiore delle SS. Laureatosi in giurisprudenza nel 1934, due anni dopo ricopr\u00ec e tenne sino alla fine della seconda guerra mondiale, la carica di consigliere personale di Himmler.\nNel 1943 gli fu assegnato il compito di ufficiale di collegamento presso il Ministero dell'interno e in tale veste esercit\u00f2 la funzione di mediatore amministrativo e procuratore, selezionando per i medici le cavie umane necessarie, di quanto occorresse per la realizzazione dei progetti di sperimentazione medica su esseri umani condotta nei campi di sterminio. Riportato da pi\u00f9 fonti \u00e8 l'episodio, significativo dell'operato di Brandt nei lager, relativo alla progettazione dell'uccisione di 86 deportati ebrei allo scopo d'incrementare la collezione di scheletri dell'istituto di anatomia delle SS diretto da August Hirt.\nSino agli ultimi giorni del Terzo Reich, Brandt rimase fedele compagno di Himmler che confidandosi con Walter Schellenberg, il 13 aprile 1945, gli diceva che ormai era l'unico, insieme a Brandt, verso cui avesse ancora piena fiducia.. Brandt, infatti, fu a fianco di Himmler sia negli ultimi negoziati sulla resa della Germania, condotti da questi con il conte Folke Bernadotte, verso la fine di aprile del 1945, sia nella fuga verso la Baviera il 10 maggio dello stesso anno; fuga interrotta dalla cattura a Bremerv\u00f6rde nella Bassa Sassonia alla fine di maggio.\nSottoposto al tribunale del \"processo ai dottori\" fu accusato di essere stato membro dell'organizzazione criminale delle SS, di aver commesso crimini di guerra e contro l'umanit\u00e0 nella sua attivit\u00e0 di amministratore e coordinatore di esperimenti medici nei campi di concentramento. Giudicato colpevole fu impiccato nella prigione di Landsberg il 2 giugno 1948."}
{"id": "2384008", "revid": "767487", "url": "https://it.wikipedia.org/wiki?curid=2384008", "title": "Un posto sulla terra", "text": "Un posto sulla terra (\"Mesto na zamle\"), conosciuto anche col titolo \"L'ultimo posto sulla terra,\" \u00e8 un film del 2001 diretto da Artur Aristakisjan. \u00c8 stato presentato nella Quinzaine des R\u00e9alisateurs del 54\u00ba Festival di Cannes.\nTrama.\nIl film racconta le vicende di una comunit\u00e0 singolare che si pu\u00f2 ricollegare a movimenti spontanei, ambienti di ispirazione hippy, come pure a primordiali comunit\u00e0 religiose. Il gruppo vive in un diroccato edificio abbandonato moscovita, con l'idea di dare tutto a tutti, amore compreso, principalmente ai pi\u00f9 diseredati, emarginati e ai senza casa della metropoli. Il fondatore della comunit\u00e0 \u00e8 un personaggio fortemente carismatico con una visione sociale estrema, un po' profeta un po' predicatore. L'uomo si rivela nel corso della vicenda piuttosto ambiguo; sebbene ispirato da ideali apparentemente di condivisione totale, di risorse materiali ed affettive, e senza alcun tipo di limitazione o inibizione, soffre della perdita di autorit\u00e0 e non riesce a rimanere coerente con i principi da lui stesso propugnati. Questo avviene per una sua infatuazione nei confronti di una frequentatrice della comunit\u00e0, ma di estrazione sociale assolutamente disomogenea dal resto del gruppo, e che diverr\u00e0 sua compagna prediletta. La cosa, per la reazione autopunitiva del mistico, avr\u00e0 conseguenze drammatiche, su di s\u00e9 e sul futuro comune di tutti gli altri.\nCritica.\nL'opera \u00e8 caratterizzata da una fotografia in bianco e nero dai contrasti accentuati, nonch\u00e9 da toni narrativi fortemente drammatici. Il film \u00e8 di forte impatto emotivo, e si caratterizza per inquadrature fortemente simboliche. L'opera si connota per le inquadrature di forte impatto, chiamate a volte \"cine-pugno\", e ricorda film dei maestri del cinema del primo quarto del 1900, primo fra tutti \u0116jzen\u0161tejn, autore in cui il regista afferma per\u00f2 di non riconoscersi. Aristakisjan ha un approccio artistico assolutamente personale, e prende come parziale ispirazione i capolavori del neorealismo italiano, e quelli di Pier Paolo Pasolini.\nDistribuzione.\nIn italia \u00e8 stato distribuito in video da Rarovideo col titolo \"L'ultimo posto sulla terra\"."}
{"id": "2384009", "revid": "216538", "url": "https://it.wikipedia.org/wiki?curid=2384009", "title": "Blofeld", "text": ""}
{"id": "2384010", "revid": "119982", "url": "https://it.wikipedia.org/wiki?curid=2384010", "title": "Altria", "text": ""}
{"id": "2384012", "revid": "123384551", "url": "https://it.wikipedia.org/wiki?curid=2384012", "title": "Rosa Klebb", "text": "Rosa Klebb \u00e8 un personaggio fittizio, nemica di James Bond e la principale antagonista del romanzo di Ian Fleming, A 007, dalla Russia con amore (1957), ed \u00e8 una dei due principali antagonisti del secondo film della serie del 1963.\nBiografia.\nRomanzo.\nIl Colonnello Klebb \u00e8 un membro di alto rango della temuta agenzia di controspionaggio russa SMERSH, dove serve come il supervisore del Dipartimento II (operazioni e esecuzioni). Lei ha una reputazione della supervisione degli interrogatori di agenti nemici nel quale, dopo aver preteso vari metodi di tortura sul bersaglio, parla a loro in un caldo e materno tono in un inusuale e apparente metodo efficace di estrarre informazioni necessarie.\nKlebb guida un'operazione per ottenere vendetta su James Bond per il suo coinvolgimento nella morte di due altri agenti operativi SMERSH. In coppia con Kronsteen e Red Grant, Klebb imposta una trappola per Bond, arruolando un impiegato di cifratura, Tatiana Romanova, per far finta di disertare, sostenendo di cadere in amore con Bond. Quando Bond abbocca, Grant lo uccider\u00e0. Questo piano si ritorce contro, tuttavia, quando Tatiana cade veramente in amore con Bond. Dopo che Grant \u00e8 ucciso, Klebb deve occuparsi di Bond lei stessa.\nLei segue Bond e Tatiana a Parigi e lui la incontra in una camera d'albergo, vestita da una ricca vedova. Dopo aver fallito di ucciderlo con una pistola nascosta in un telefono, lo avvelena con successo mediante un dardo veleno a punta nascosto nella scarpa; lei viene quindi catturata dall'amico di Bond, Rene Mathis, del Duxieme Bureau. Il romanzo finisce quando Bond crolla a terra; Fleming aveva finito la storia come tale nel caso in cui decise di non scriverne un altro, ponendo fine alla serie con la morte di Bond. Nel prossimo romanzo, Dr. No, M rivela che Bond \u00e8 sopravvissuto a causa dell'intervento tempestivo di Mathis, e che Klebb era poi morta.\nFilm.\nRosa Klebb \u00e8 un ex agente SMERSH che ha disertato per diventare un membro di SPECTRE (Blofeld si riferisce a lei come \"Numero Tre\"). Lei usa il piano di Kronsteen per ottenere il dispositivo Lektor e uccidere Bond. Ella assume Tatiana Romanova per aiutare Bond a rubare il Lektor, e quindi invia Red Grant a uccidere Bond e recuperarlo.\nQuando Grant muore per mano di Bond, Blofeld chiama sia Kronsteen e Klebb e vuole sapere chi \u00e8 il responsabile per il fallimento. Infine, Kronsteen viene giustiziato e alla Klebb viene concesso un ultimo tentativo di ottenere Bond e il Lektor.\nPosando come una cameriera, lei entra nella suite di Bond e cerca di prendere il Lektor; quando \u00e8 scoperta ella punta una pistola a Bond. Tatiana Romanova poi la distrae, facendole cadere la pistola, e Bond e Klebb lottano. Come nel romanzo, Klebb tenta di calciare Bond con la punta della lama avvelenata della scarpa, ma Bond blocca l'attacco con una sedia. Tatiana poi prende la pistola di Bond e spara alla Klebb nel petto, uccidendola.\nAltre apparizioni.\nRosa Klebb compare nel videogioco Dalla Russia con amore (2005) ispirato al film originale e al romanzo di Fleming.\nAccoglienza.\nLa Klebb \u00e8 stata classificata nella lista dei 10 migliori cattivi di Bond \"Times\" nel 2008."}
{"id": "2384015", "revid": "1782831", "url": "https://it.wikipedia.org/wiki?curid=2384015", "title": "Red Grant", "text": "Donald \"Red\" Grant \u00e8 l'antagonista secondario del romanzo \"A 007, dalla Russia con amore\" e del relativo film di James Bond. \u00c8 un agente di alto livello e assassino dell'organizzazione SPECTRE, intento a uccidere James Bond. \n\u00c8 stato interpretato dall'attore Robert Shaw.\nBiografia romanzo.\nRed Grant \u00e8 un assassino spietato che lavora per SMERSH, noto per la sua efficacia e brutalit\u00e0. La sua sete di sangue non \u00e8 limitata al suo lavoro; spesso vola in attacchi di mania omicida e uccide le giovani contadine. I suoi superiori sono consapevoli del suo \"hobby\" e gli forniscono delle vittime come ricompensa per l'esecuzione di missioni particolarmente pericolose. \nGrant viene inviato dalla superiore SMERSH, Rosa Klebb, per intercettare James Bond mentre salvaguarda la loro pedina Tatiana Romanova nei Balcani. Grant incontra Bond a bordo dell'Orient Express in posa come agente inviato da M di nome Norman Nash. Mette un sonnifero nel drink di Tatiana per metterla fuori combattimento prima di tenere Bond sotto tiro. Alla fine viene ucciso da Bond mentre si trova sul treno.\nBiografia cinematografica.\nDonald \"Red\" Grant \u00e8 uno scagnozzo per la cattiva Rosa Klebb. Nel film Grant lavora per SPECTRE e gli viene assegnato il compito di assassinare James Bond per vendicare la morte del Dr. Julius No. La sequenza pre-titolo mostra Bond e Grant che cercano l'un l'altro. Grant uccide Bond, prima che una maschera venga rimossa dalla faccia di \"Bond\" per rivelare che l'intera faccenda \u00e8 stata una missione di addestramento per Grant. Grant \u00e8 descritto come un maniaco omicida, che \u00e8 fuggito dalla prigione di Dartmoor dove \u00e8 stato incarcerato a vita ed \u00e8 stato reclutato dallo SPECTRE a Tangeri mentre era in fuga dalla legge. \nGrant \u00e8 stato intensamente addestrato dall'organizzazione e quando non \u00e8 in missione, \u00e8 su SPECTRE Island. Sebbene sia la missione di Grant di uccidere Bond, la prima parte del film mostra Grant che interpreta il ruolo del protettore di Bond per garantire che Bond distribuisca il dispositivo di codifica Lektor nelle mani di SPECTRE. \nPosando come capitano Nash dei servizi segreti britannici, Grant contatta Bond a bordo dell'Orient Express. Dice a Bond che \u00e8 stato incaricato di contrabbandare Bond oltre confine. Mentre mangia la cena con Bond e Tatiana, mette qualcosa nella bevanda di Tatiana, che la mette fuori gioco mentre rientra nello scompartimento. Subito dopo che Tatiana sviene, Bond tira la pistola contro Grant, chiedendo di sapere perch\u00e9 ha avvelenato Tatiana, ma Grant calma il Bond dicendogli che la sua via di fuga \u00e8 solo per uno e chiede a Bond gli interessa la ragazza o il Lektor. Mentre spiega il suo piano di fuga su Bond su una mappa, Grant mette fuori gioco Bond. Mentre lui perquisisce Bond, Bond riprende conoscenza. Grant minaccia Bond con la stessa pistola di Bond, rivelando al suo prigioniero che non sta lavorando per SMERSH ma per SPECTRE. Bond cerca di ragionare con Grant, dicendogli che il servizio segreto raddoppier\u00e0 il prezzo che lo SPECTRE paga, ma Grant lo ignora, invece gli dice come uccider\u00e0 esattamente Bond. \nGrant viene ucciso quando Bond lo ha superato in astuzia con l'uso della valigetta di Q, facendogli cadere la pistola, e strangola Grant con la sua stessa garrota dopo una scazzottata sul treno.\nOmicidi commessi da Red Grant.\nPur apparendo in un unico film, il letale sicario commette numerosi delitti:\nAspetto del videogioco.\nNel videogioco basato sul romanzo e sul film, Red Grant \u00e8 il capo degli organismi terroristici denominati OCTOPUS. Ha un'assistente di nome Eva. Grant fa la maggior parte del lavoro sporco di OCTOPUS, ma la sua missione principale \u00e8 acquisire il dispositivo di decodifica Lektor e uccidere Bond. Raggiunge Bond sull'Orient Express e sopravvive allo scontro all'insaputa di Bond. Durante l'assalto finale al quartier generale di OCTOPUS, attacca di nuovo Bond, ma questa volta viene ucciso. "}
{"id": "2384017", "revid": "1788047", "url": "https://it.wikipedia.org/wiki?curid=2384017", "title": "Palmas", "text": ""}
{"id": "2384020", "revid": "1564499", "url": "https://it.wikipedia.org/wiki?curid=2384020", "title": "Viggianello (Italia)", "text": "Viggianello (\"Vingianieddu\" in dialetto locale) \u00e8 un comune italiano di abitanti della provincia di Potenza, in Basilicata, situato ai piedi del massiccio del Pollino, nella valle del Mercure. Nel suo territorio ha origine il fiume Mercure-Lao.\nStoria.\nLe prime testimonianze parlano di un \"Castrum Byanelli\", presidio romano sulla Via Appia. Il toponimo deriva infatti dal possessivo gentilizio romano \"Vibianus\", diminutivo di \"Vibius\".\nNella \"Bolla di Alfano\", arcivescovo di Salerno, del 1079 si trova per la prima volta il toponimo \"Vineanellum\". Dalla stessa si apprende anche che Viggianello faceva parte della Diocesi di Policastro, oggi Policastro Bussentino (frazione di Santa Marina). Il toponimo \"Vinea-nellum\" starebbe ad indicare la particolare dedizione del terreno agricolo viggianellese caratterizzato, all'epoca, dalla mancanza di vigne.\nUn documento greco del 1132 riporta il toponimo \"Bigianitu\". Dal registro della cancelleria angioina (anni 1278 - 79) \u00e8 riportato il toponimo \"Byanelli\". Ma gi\u00e0 in tempi di dominazione aragonese, documenti del 1483 e del 1494 riportano il nome Viggianello. Dal XII al XV secolo si pu\u00f2 cos\u00ec ricostruire la trasformazione graduale del nome, secondo questa probabile successione: \"Byanellum\", \"Byanelli\", \"Vincianelli\", \"Vingianello\", \"Viggianello\".\nUn'ulteriore ipotesi \u00e8 che il nome potrebbe derivare da un legno speciale della zona che serviva per produrre armi da guerra, il \"Vincalegnum\".\nLe origini del paese sono poco chiare. Fonti parlano di primi insediamenti di monaci basiliani risalenti al X secolo: l'Eparchia monastica del Mercurion vi promosse un incisivo processo di antropizzazione ed evangelizzazione le cui testimonianze - cappelle ipogee e laure eremitiche - sono tuttora presenti sul territorio comunale. Ma l'origine storica \u00e8 sicuramente da ricercare nei secoli precedenti.\nAltre fonti, infatti, assicurano che sia stato fondato da profughi in conseguenza della distruzione di Sibari o ai torbidi della seconda guerra punica divenendo, secondo Tito Livio, roccaforte romana sulla via Popilia. Questa \u00e8 una ricostruzione storica avallata dalla presenza su tutta l'area agricola della \"Spidarea\" e della Serra di ritrovamenti di insediamenti abitativi di piccola-media dimensione. Da dicerie locali risulta essere quello il luogo in cui sorgeva in passato il \"paese\" distrutto da un \"diluvio\".\nAnche la Geografia di Tolomeo riporta un insediamento preromano nel territorio viggianellese di probabile origine greco-achea. La presenza umana sul territorio si consolida con l'arrivo dei Romani. I nuovi conquistatori realizzarono sul colle dell'attuale Viggianello, proprio dove pi\u00f9 tardi sar\u00e0 edificato il castello, un \"castrum\" con funzione di contenimento e sbarramento delle popolazioni lucane che si apprestavano a conquistare l'area. I Lucani, giunti dal Sannio, approdarono presto anche nella Valle del Mercure mettendo in crisi che in quei luoghi si era accasato.\nAi Romani subentrarono i Longobardi ed i Bizantini. Il colle viggianellese da sede di \"castrum\" diventa \"kastrion\", ovvero luogo fortificato abitato da agricoltori. Avanzi del \"kastrion\" bizantino si notano nel rione Cella e Ravita. La presenza bizantina \u00e8 attestata anche da numerose laure eremitiche abitate dai monaci basiliani e da numerosi ruderi di antiche chiese e conventi.\nCon i Normanni comincia a consolidarsi l'insediamento sulla collina di Viggianello grazie alla creazione della roccaforte con torre quadrata (tipica dell'architettura aragonese) e della chiesa del castello dedicata a San Nicola (di cui restano oggi solo pochi ruderi). Viggianello rientra nei possedimenti della principessa Amabile, figlia di Roberto il Guiscardo e moglie di Guglielmo di Grandemasilio, per poi passare alla famiglia feudale Chiaromonte che teneva nel feudo pedemontano suoi vassalli e soldati.\nSuccessivamente Carlo d'Angi\u00f2 don\u00f2 il \"Castrum Byanelli\" a Goffredo Sarzin, suo cancelliere e ciambellano. Da Sarzin pass\u00f2 alla figlia Isabella di cui questa fu, per\u00f2, presto privata. Nuovo feudatario di Viggianello divent\u00f2 Roberto de Altricia (\"Roberto Autriasche\"). In et\u00e0 angioina Viggianello divenne luogo di asilo degli abitanti della Valle dell'alto Mercure. Gli Svevi consolidarono la roccaforte che assunse le sembianze dei tipici manieri federiciani. Dal XV secolo Viggianello \u00e8 feudo della nobile famiglia dei Sanseverino, principi di Bisignano.Con gli Aragonesi inizia una fase negativa per il centro lucano, infeudato alla famiglia Bozzuto, la pi\u00f9 avida del casato aragonese.\nNel XV secolo la fortezza di Viggianello fu espugnata dal Gran Capitano Consalvo de Cordoba e riannessa ai possedimenti che la monarchia di Spagna vantava in Italia.\nIl centro storico \u00e8 costellato da numerosi nuclei abitati di diverse dimensioni, una tipologia di insediamento anomala, che caratterizza ancor oggi questo territorio, peraltro storicamente sempre documentata, come attestano alcune carte del 1797.\nDurante il breve governo della Repubblica Napoletana del 1799, quando il comune era menzionato col nome di \"Aviglionello\", rientr\u00f2 nell'ordinamento amministrativo del dipartimento del Crati e, a livello pi\u00f9 strettamente locale, del cantone di Lauria. La dinastia borbonica del Regno di Napoli, ritornata al potere, cadde nuovamente pochi anni dopo e Viggianello si organizz\u00f2 in comune nel 1808 secondo i nuovi emendamenti francesi; partecip\u00f2, poi, attivamente alle fasi dell'unit\u00e0 d'Italia. In particolare queste terre furono teatro di scontro fra briganti ed esercito piemontese: l'oralit\u00e0 conserva ancora gesta ed aneddoti di uccisioni, razzie, battaglie e imboscate.\nMonumenti e luoghi d'interesse.\nLe chiese ed i monasteri.\nOltre alle numerose chiesette di campagna edificate in epoca bizantina nei diversi villaggi agricoli, si pu\u00f2 affermare che la pi\u00f9 antica chiesa di Viggianello, era collocata nei pressi del castello, di origine bizantina o normanna. Era dedicata a San Nicola e da qualche decennio \u00e8 in rovina. Conserva tracce degli antichi affreschi.\nLa cappella di San Sebastiano, di origine bizantina e ristrutturata nel XV secolo ospita una preziosa statua lignea dedicata al \"Beato Stefano Seno\".\nNei pressi si trova il Calvario, opera in pietra locale, del 1611. La cappella della Santissima Trinit\u00e0 conserva una cupola tipica dell'architettura bizantina-basiliana. Divenne confraternita e sede di ospedale nel XV secolo. Ancora conserva tracce di affreschi.\nLa Chiesa di san Francesco da Paola \u00e8 l'unica che ancora conserva la sua esposizione est-ovest presente in tutte le chiese bizantine.\nLa chiesa madre di Santa Caterina d'Alessandria anch'essa di origine bizantina ma ampliata o, probabilmente, ricostruita ex novo sotto la baronia dei Bronzuto (1634). Conserva numerose opere (tele del Seicento e Settecento, fonte battesimale in alabastro del Cinquecento, altare in marmo da attribuire allo scultore Palmieri del XVIII secolo, acquasantiere in marmo bianco del XIX secolo, un ciclo di affreschi di Alfonso Metallo, uno organo a canne del 1880, un coro ligneo del Seicento, una Madonna in pietra del Cinquecento, la statua della Santa patrona in legno di epoca rinascimentale o precedente), una reliquia della santa di Alessandria e una cripta dove si trovano, tra le tante sepolture, tre preti mummificati seduti su una panca e ricoperti di paramenti sacri d'oro.\nIl convento di Sant'Antonio in localit\u00e0 \"Pantana\" del XVI secolo costruito dai padri di Collereto su autorizzazione del barone di Viggianello Giovanni Giacomo Sanseverino, conte della Saponara. Rifatto nel XVII secolo., sul cui basamento si trovano incise le parole \"Virgine deipara patrona V.lli\" ovvero \"Vergine madre di Dio patrona di Viggianello\".La chiesa di Santa Maria della Grotta con portale in pietra bianca del Rinascimento. La cappella dell'Assunta voluta dai principi Sanseverino nel XV secolo che conservava fino a qualche anno fa l'originale pavimento in cotto del Cinquecento. Nel territorio sono sparsi ruderi di monasteri basiliani, distrutti dall'esercito e dalle leggi di Napoleone, ancora non identificati con precisione. In particolare, il Pedio conferma la presenza nel territorio viggianellese del monastero di San Pasquale, sito in localit\u00e0 Prastio; mentre si pensa alla presenza di un monastero basiliano fortificato nel luogo dove, poi, i normanni costruirono il castello.\nInfine, in localit\u00e0 \"Zarafa\" ancora si conservano i ruderi dell'abbazia di Santa Maria del Soccorso che ebbe grande importanza nel corso del XVIII secolo.\nCastello.\nNel punto pi\u00f9 alto dell'abitato di Viggianello sorge il Castello. Il primo insediamento fortificato risale al periodo romano con la costruzione di un \"castrum\" a controllo della valle sottostante e delle numerose arterie viarie che si incrociavano sul colle Serra e gi\u00e0 utilizzate dagli achei. In seguito i bizantini ne fecero il centro amministrativo del \"kastrion\" che inglobava, entro solide mura, anche il borgo agricolo che si svilupp\u00f2 tra i rioni \"Cella\" e \"Ravita\".\nI normanni costruirono la solida torre a base quadrata e ripristinarono le mura di cinta del borgo di cui restano poche e sporadiche tracce. Gli Svevi ampliarono la struttura e l'abbellirono dei fregi tipici dell'arte federiciana. Sede di feudatario in et\u00e0 angioina ed aragonese, il mastio assunse notevoli dimensioni e divenne il centro militare ed amministrativo di un vasto territorio. Fu espugnato nel XV secolo da Consalvo de Cordoba. Nel XVI secolo i principi Sanseverino trasformarono la fortezza in palazzo, cessate ormai le esigenze di difesa.\nSi conserva l'antica cisterna ma non si hanno tracce del pi\u00f9 volte citato passaggio segreto che attraverso le viscere del paese conduceva nel canale \"Carella\", permettendo ai castellani di mettersi in salvo nel caso in cui il castello venisse espugnato.\nEntro le mura del castello si rifugi\u00f2 il generale francese Grasson con la sua guarnigione nel 1806 inseguito dal brigante locale Muscariello a capo di una folta banda di filo-borbonici.\nPalazzi gentilizi.\n Situato nella zona alta del paese, il palazzo fu abitato dal medico Vincenzo Caporale e da sua moglie, morta prematuramente per un male incurabile. Adibito oggi ad albergo, lo caratterizzano arredi d'epoca e un museo dedicato al dott. Caporale.\nCostruito alla fine del Settecento, il palazzo appartiene ad una delle famiglie che hanno pi\u00f9 influenzato la vita economica e socio culturale di Viggianello. La famiglia De Filpo era una famiglia di ricchi proprietari terrieri. L'ultimo dei De Filpo che ha vissuto nel palazzo \u00e8 stato Giuseppe De Filpo, figlio di Luigi De Filpo, deputato della Costituente nel Partito Comunista Italiano, e di Filomena De Rinaldis. Il palazzo \u00e8 stato in parte restaurato e comprende, tra l'altro, una biblioteca e una cappella palatina.\nAntichissima ed assai nobile famiglia originaria di Genova, ove godette la primaria carica della Repubblica, dal momento che il dogado Boemondo Marino ne fu console nel 1146. Un ramo di questa illustre famiglia risiedeva a Viggianello, nel palazzo appena sotto la chiesa madre di S. Caterina. I Marino abitarono a Viggianello fino alla met\u00e0 degli anni sessanta, poi si trasferirono a Roma, dove ancora abitano. Il palazzo \u00e8 stato venduto a privati e lo caratterizzano saloni in stile barocco, numerose sculture in pietra del Settecento e il sontuoso portale in pietra con lo stemma nobiliare della famiglia.\nSiti archeologici.\nPur mancando campagne di scavo da parte della Sovrintendenza numerosi sono i siti interessati da rilevanze archeologiche. Grazie agli studi condotti dall'archeologa Paola Bottini, si pu\u00f2 affermare che per il periodo di dominazione greca e romana vanno segnalate le localit\u00e0 \"Spidarea\" e \"Valle Laura\", aree dense di reperti di superficie. Si possono notare numerosi frantumi di tegoloni usati per le tombe. Inoltre, si rinvengono cocci di anfore, vasi a figure rosse e piatti. Vi furono anche rinvenuti armi, armature e mura.\nAltre aree interessate dalla dominazione magnogreca sono \"Caloie\", \"Agropoli\", \"Serra\". Zone interessate da ritrovamenti di et\u00e0 romana sono \"Capiale\" (dove era presente una villa), \"Campo le Rose\" (vi si rinvennero elmi ed armi) e \"Valle Laura\" (presenza di numerose ville sul territorio). Aree che conservano memorie bizantine, a ricordo della \"Nuova Tebaide Mercuriana\", sono le localit\u00e0 Malita (laura), Capiale (gruppo di laure), Mulino (laure), i grutti i perna (laure), Valle Laura (laura), Prantalato (laure), rione Cella (avanzi delle mura di cinta del \"kastrion\").\nLa popolazione si concentrava in nuclei abitativi ubicati a valle, ai piedi degli attuali insediamenti di Viggianello e Pedali, in prossimit\u00e0 dei corsi d'acqua che scaricano nel Mercure-Lao. Un tempio pagano dedicato al dio Mercurio, protettore dei poeti, si trovava presso le sorgenti del Mercure, in localit\u00e0 Mulino-San Giovanni, dove fu rinvenuta una statuetta bronzea di Mercurio e della madre Maia.\nSociet\u00e0.\nEvoluzione demografica.\nCome dimostrano i dati statistici, la popolazione viggianellese \u00e8 in costante calo.\nViggianello ha raggiunto il suo massimo storico negli anni sessanta quando la maggior parte della popolazione risiedeva nel centro storico e nella contrada Pedali ed era dedita ad attivit\u00e0 commerciali, artigianali, agricole, zootecniche. Numerosi erano i liberi professionisti (avvocati, medici, notai, politici, ecclesiastici). Negli anni successivi un'inesorabile flusso migratorio verso le principali citt\u00e0 del centro-nord Italia e all'estero (Svizzera, Germania e Argentina soprattutto) ha dimezzato la popolazione residente che, attualmente, non supera i 3000 abitanti.\nAsociacion de Viggianello en Buenos Aires.\nA Buenos Aires, presso il Barrio de Abasto, \u00e8 stata creata un'associazione che riunisce i tanti emigrati Viggianellesi residenti nella capitale Argentina. L'associazione rappresenta un importante centro di incontro per tutta la comunit\u00e0 Viggianellese di Buenos Aires, favorendo socializzazione ed associazionismo attivo tra gli immigrati e la salvaguardia del patrimonio culturale del paese di origine.\nCultura.\nCucina.\nI piatti tipici di Viggianello sono legati alla sua storia e tradizione. Grano, peperoni, patate, fave, pomodori, ceci, mais e ortaggi vari sono i prodotti della terra. L'allevamento di bovini, ovini, suini e caprini, produce carni e formaggi come il pecorino, il caprino, e la ricotta.\nIl sottobosco offre naturali delizie come fragoline, che secondo la tradizione vengono lavorate per confezionare marmellate e liquori artigianali.\nI funghi possono essere consumati freschi, oppure essiccati e conservarti, al naturale o sottolio.\nLe tradizioni gastronomiche viggianellesi sono collegate ai cicli stagionali della vegetazione.\nTra i primi pi\u00f9 preparati troviamo:\nI secondi tipici della tavola viggianellese sono:\nI dolci a Viggianello sono semplici e poco elaborati, preparati per la maggior parte con farina e uova. I dolci pi\u00f9 tradizionali sono:\nEventi.\nAntica tradizione del borgo \u00e8 la sagra dei fal\u00f2. Il 19 marzo ed il 2 aprile vengono bruciate nelle piazze del centro storico e delle frazioni le \"fascine\", in segno di buon auspicio e di augurio di una primavera propizia e feconda ( I fal\u00f2 nel centro storico vengono chiamati \"i Fag\u00f9ni\", mentre nella zona di Pedali \"i Focalazzi\" ).\nIl 25 novembre si svolge la fiera di Santa Caterina di Alessandria, patrona del paese. Questa fiera \u00e8 di antichissime origini e molto probabilmente gi\u00e0 in uso al tempo del monachesimo basiliano (XIX secolo).\nGeografia antropica.\nRioni.\nI rioni in cui si suddivide la popolazione sono:\nEconomia.\nL'agricoltura produce olive, uva, cereali e frutta, sviluppato \u00e8 l'allevamento caprino , suino e bovino.\nL'industria come in tutta la zona \u00e8 poco sviluppata anche se \u00e8 presente un importante stabilimento per l'imbottigliamento delle acque minerali della societ\u00e0 veneta San Benedetto.\nTra le attivit\u00e0 pi\u00f9 tradizionali vi sono quelle artigianali, legate alla cultura contadina e pastorale. Queste attivit\u00e0 si distinguono per la lavorazione del legno finalizzata sia alla produzione di mobili sia di oggetti casalinghi, oltrech\u00e9 per l'intaglio a fini artistici.\nTurismo.\nViggianello fa parte dell'associazione I borghi pi\u00f9 belli d'Italia.. Tra le mete turistiche vi \u00e8 la Riserva del Cedro.\nInfrastrutture e trasporti.\nIl comune \u00e8 attraversato dalla Strada Provinciale n.4 del Pollino.\nSport.\nHa sede nel comune la societ\u00e0 di calcio A.S.D. Castrum Viggianello 2009 che milita nel campionato lucano di Promozione.\nLa squadra di calcio a 5 \u00e8 la Castrum Byanelli, militante in serie C1 2017-2018."}
{"id": "2384023", "revid": "122246", "url": "https://it.wikipedia.org/wiki?curid=2384023", "title": "World League di pallavolo 2009", "text": "La XX World League di pallavolo maschile si svolse dal 12 giugno al 26 luglio 2009. Dopo la fase a gironi che si disput\u00f2 dal 12 giugno al 19 luglio, la fase finale, a cui si qualificarono le prime squadre classificate dei quattro gironi di qualificazione, la migliore seconda, e la Serbia, paese ospitante, si svolse dal 22 al 26 luglio a Belgrado, in Serbia. La vittoria finale and\u00f2 per l'ottava volta al Brasile.\nSquadre partecipanti.\nEuropa:\nAmerica:\nAsia:\nPodio.\nCampione.\nBrasile(Ottavo titolo)\nSecondo posto.\nSerbia\nTerzo posto.\nRussia"}
{"id": "2384024", "revid": "466539", "url": "https://it.wikipedia.org/wiki?curid=2384024", "title": "Salvatore Furia", "text": "Biografia.\nSalvatore Furia \u00e8 nato a Catania in una famiglia numerosa. I suoi genitori erano Beatrice e Giuseppe Furia. Suo padre lavorava in un\u2019azienda agricola. Salvatore aveva un fratello, Filippo, due anni pi\u00f9 grande di lui e quattro sorelle: Melina, Rosina, Antonietta e Nunziella. Dopo le scuole medie, all'et\u00e0 di 16 anni, Salvatore parte per Varese e va da suo zio Ernesto, il fratello della mamma. Lui era il padre di Armida la futura moglie di Salvatore. Per sposarla dovette chiedere la dispensa papale. Ebbero due figli, Maria Beatrice e Massimo. A Varese trov\u00f2 lavoro come apprendista meccanico ad Albizzate e poi a Solbiate Arno. Nel 1943 la sua famiglia non ha pi\u00f9 sue notizie. Cadde in una retata delle SS a Gallarate e fu deportato in Germania, sar\u00e0 monsignor Alessandro Proserpio, guida spirituale di Salvatore che comunicher\u00e0 a zio Ernesto che Salvatore era vivo.\nIl 2 maggio 1947 cominci\u00f2 a lavorare all'Ufficio del Registro di Varese. Dovette iniziare a studiare diritto per poter essere assunto, e da direttore di seconda classe organizz\u00f2 il primo ufficio Iva d\u2019Italia. Nello stesso periodo nacque l\u2019amicizia con l'astrofilo Mario Tagliabue. Insieme a Salvatore e Antonio Picinnelli fanno osservazioni astronomiche. Si uniscono a loro altre persone: Orlando Morelli, Giorgio Cavalieri, Eugenio Bini. Dopo qualche tempo hanno bisogno di una sede e la trovano nella torre littoria ai margini del centro storico e nella sala cinese di Villa Mirabello. Diventano la Societ\u00e0 Astronomica Varesina. Comprano con un grande sconto il cannocchiale Merz-Cooke e decidono di metterlo a Vetta Paradiso (Campo dei Fiori), 1.226 m. sul livello del mare con un contributo del comune. Salvatore Furia diventa sempre pi\u00f9 famoso in quanto organizza una serie di conferenze di scienze naturali a Villa Mirabello ma anche nelle scuole. Fa degli incontri sull'astronomia ma anche sui problemi ambientali. Nel 1959 fu invitato alle celebrazioni per i 350 anni dalle prime osservazioni di Galileo all'osservatorio di Asiago. \nNel 1953 Salvatore cominci\u00f2 a frequentare anche l\u2019osservatorio di Brera. Il prof. Francesco Zagar guidava Salvatore nei suoi compiti all\u2019osservatorio. Salvatore ripul\u00ec l\u2019osservatorio e riordin\u00f2 l\u2019antica biblioteca in 3 anni. In questo periodo conobbe il prof. Giovanni Andrissi. Furia frequent\u00f2 l\u2019osservatorio di Brera per quasi 10 anni andando sempre sabato dopo il lavoro. Guardava la Luna che lo affascinava, soprattutto il cratere Alphonsus. Usava il rifrattore Merz e il Merz-Respold da 49 centimetri. Raccont\u00f2 ai prof. Zagar e prof. Andrissi la sua idea di costruire un osservatorio astronomico popolare a Varese. Salvatore spesso si recava al Campo dei Fiori a Varese per osservare la luna, solitamente dormiva in un sacco a pelo e si svegliava all'alba.\nGli \u201cSchiaparellini\u201d, come veniva chiamato il gruppo degli astrofili, si incontrano all\u2019inizio in una capannina in un luogo ventoso e solitario. Studiavano meteorologia, morfologia, flora e fauna del posto. Nel 1961 Furia scrive un rapporto per il sindaco di Varese spiegando perch\u00e9 Vetta Paradiso \u00e8 stata scelta per l\u2019osservatorio. La costruzione dell\u2019osservatorio \u00e8 dovuta anche a Chang-Sai Vita, un finanziere cinese varesino. Dopo aver seguito tre conferenze di Furia dona 50 milioni di lire a Furia per la costruzione dell\u2019osservatorio. I terreni sono propriet\u00e0 di un\u2019erede di una famiglia aristocratica, Sofia Zambeletti. La signora vuole fare una donazione alla memoria dei genitori e Furia ha un incontro con lei. Alla fine Sofia Zambeletti e sua cognata danno 385.000 metri quadri per la costruzione dell\u2019osservatorio. Sofia verr\u00e0 chiamata \u201cmadre della Cittadella\u201d.\nLa Societ\u00e0 Astronomica Schiaparelli si d\u00e0 uno statuto con atto pubblico registrato l'11 febbraio del 1963 e ha due obbiettivi: la divulgazione scientifica popolare e la riserva integrale per fauna e flora. Nel 1964 i maestri delle Officine San Benedetto di Firenze costruiscono la cupola dell\u2019osservatorio. Comincia anche il difficile lavoro della costruzione della strada per arrivare all'osservatorio. Ci sono ormai due generazioni di allievi che aiutano con questo lavoro. I lavori cominciano il 6 settembre 1969 e durano tanti mesi, nel frattempo Furia continua nella sua opera di divulgazione. Organizza lezioni di astronomia, botanica, meteorologia e sull'uso del telescopio. Nel suo modo di lavorare nell'osservatorio Furia unisce fede e scienza. Furia da giovane fu quasi agnostico ma scopre Dio da adulto. Incorpora nella sua vita la regola di San Benedetto \u201cora et labora\u201d. All\u2019osservatorio fa dire la messa ogni sabato, proposta sempre rispettando la libert\u00e0 di tutti i frequentatori del posto.\nSalvatore Furia fu anche un poeta che metteva insieme spesso scienza e letteratura. Quando faceva le previsioni meteorologiche dal Centro Geofisico Prealpino di Varese finiva sempre con \u201cpensieri positivi, nonostante tutto\u201d. Salvatore Furia e i ragazzi hanno visto il ciclone che ha colpito l\u2019Italia nella notte di capodanno del 1975 per\u00f2 non riuscirono ad informare le autorit\u00e0. Salvatore fu chiamato lo zio della Protezione Civile che ancora in Italia non esisteva perch\u00e9 aiut\u00f2 Giuseppe Zamberletti (padre della Protezione Civile) lavorando con lui ma rifiutando sempre di essere parte della Commissione Grandi Rischi. Partecip\u00f2 per\u00f2 alla Commissione come consulente scientifico. Fu anche un collaboratore fisso de La Prealpina.\nSalvatore Furia voleva anche un parco intercomunale per la salvaguardia del Campo dei Fiori. Il 10 ottobre 1974 illustr\u00f2 il suo progetto alla platea del Rotary Varese e gir\u00f2 per i municipi con questo progetto. Aveva delle idee molto avanzate come creare una squadra di rangers e dei cartelli illustrati per il parco. Nel 1971 riusc\u00ec a formare il primo Gruppo di guardie ecologiche addette al Parco. Quando si scopr\u00ec che il Lago di Varese era totalmente inquinato, Furia subito si mise all'opera con i suoi ragazzi per studiare le alghe del lago. Avrebbero voluto anche fermare le gare di motonautica che dovevano avere luogo a Varese. Non riuscendo, Furia scrisse una lettera pubblicata sulla Prealpina firmata \u201ca nome del lago\u201d. Per fare capire la gravit\u00e0 della situazione le brigate verdi ebbero l\u2019idea di mettere l\u2019acqua contaminata del lago nella fontana in piazza Monte Grappa. Lo fecero un sabato autunnale del 1977, l\u2019evento divenne la copertina di Famiglia Cristiana e tutta la stampa ne scrisse. Le brigate verdi chiesero che \u201csi provvedesse in tempi brevi e non oltre il 1980\u201d alla bonifica del lago. Il tribunale decise che le industrie e gli enti pubblici dovessero risarcire civilmente i danneggiati pescatori in disoccupazione forzata.\nAlla Cittadella (astronomica) vanno migliaia di persone. L\u2019osservatorio cresce. La seconda specola fu donata da Bernardo Mascioni che ha offerto 250 milioni di lire per lo sviluppo dell\u2019osservatorio. La seconda cupola \u00e8 pi\u00f9 piccola e dal 1997 ha un telescopio C14. Con l\u2019avvento di una pi\u00f9 adeguata strumentazione informatica si sviluppa lo studio delle previsioni meteorologiche e dell\u2019analisi statistica. Nel 1985 si aspetta il passaggio della cometa di Halley, il 17 dicembre 1.500 persone scendono in citt\u00e0 dall'osservatorio con i telescopi per vedere questa cometa. Una spedizione scientifica squattrinata ma ben organizzata del Campo dei Fiori osserva e studia ulteriormente la cometa nel deserto della Namibia. Il 13 agosto 1999 gli \u201cSchiaparellini\u201d scelsero la Germania per osservare l\u2019eclisse totale di sole. \nDopo due ictus da cui si riprese, Furia muore la notte del 12 agosto 2010 nel sonno all'et\u00e0 di 85 anni. Il 14 agosto 2010 ci fu il funerale, la casetta con le ceneri fu deposta vicino alla Madonnina con le braccia aperte di Cima Paradiso. Nella sua carriera ha studiato le caratteristiche del suolo lunare all'Osservatorio di Brera dal 1953 al 1961 per cortesia del direttore Francesco Zagar. Fu sovrintendente onorario al verde pubblico di Varese dal 1974 al 1992, sostenendo con tenacia il recupero del Sacro Monte di Varese, in particolare il ripristino del servizio funicolare. Fu promotore del Servizio Regionale delle Guardie Ecologiche nel 1979, socio fondatore dell'Associazione CieloBuio per la riduzione dell'inquinamento luminoso. Dal 1984 al 1990 \u00e8 stato professore alla cattedra di \"Conservazione della natura\" presso l'Universit\u00e0 di Pavia. Si \u00e8 inoltre occupato delle previsioni meteorologiche della Lombardia, trasmettendole dal Centro geofisico prealpino, sulle frequenze del \"Gazzettino Padano\".\nOnorificenze.\nNel 1971 ha ricevuto il diploma di \"Benemerito della Cultura, della Scuola e dell'Arte\" e la medaglia d'oro del Presidente della Repubblica. Nel 1986 fu eletto cittadino benemerito della citt\u00e0 di Varese grazie alla sua attivit\u00e0 di protettore del patrimonio pubblico.\nGli \u00e8 stato dedicato l'asteroide 194982 Furia. \nIl 12 luglio 2019 a lui, insieme all'Onorevole Giuseppe Zamberletti, padre del Dipartimento della Protezione Civile, \u00e8 stata dedicata la Dacia di Villa Baragiola a Varese.\nPremio ecologia citt\u00e0 di Varese.\nIl \u201cPremio ecologia citt\u00e0 di Varese\u201d \u00e8 stato istituito nel 1973 dal Prof. Salvatore Furia. \u00c8 stato uno dei primi premi per l\u2019ecologia sorti in Italia e forse in Europa. Il premio aveva lo scopo di fare conoscere persone (fisiche e giuridiche) che avessero lavorato per la tutela della natura e delle risorse naturali attraverso le seguenti azioni:\nTale premio \u00e8 stato conferito dal 1973 sino al 1992 seguito da una pausa di 25 anni. Nel 2017, sette anni dopo la morte del Prof. Salvatore Furia, l\u2019amministrazione comunale di Varese ha deciso di rinnovare la tradizione del \u201cPremio ecologia citt\u00e0 di Varese\u201d. Tale iniziativa \u00e8 frutto dell\u2019importanza che hanno assunto i temi ambientali, ecologici e del paesaggio, sia nei termini di conservazione e cura che di principale attrattore culturale e turistico della citt\u00e0.\nOltre al \u201cPremio ecologia citt\u00e0 di Varese\u201d, dal 2018 viene attribuito anche il premio \u201cMario Pavan\u201d \u2013 chiamato cos\u00ec in memoria dell\u2019importante entomologo che fu anche Ministro dell\u2019Ambiente \u2013 che viene assegnato ad un giovane dottorando in materie scientifiche. Il premio consiste in una borsa di studio del valore di \u20ac 2.500,00. Durante l\u2019edizione 2018 il premio \u201cMario Pavan\u201d \u00e8 stato conferito a Francesca Alice Marazzi per la sua tesi di dottorato: \u201cGrowth of microalgal biomas on supernatant from biosolid dewatering\u201d. La tesi si concentrava sulla valutazione dell\u2019integrazione delle microalghe in impianti di depurazione con il duplice scopo di rimuovere azoto e produrre biomassa da convogliare ai digestori anaerobici. Nel 2019 il premio \u00e8 stato ricevuto da Federica Marando che ha scritto la tesi: \u201cServizi Ecosistemici in aree urbane: il ruolo delle Infrastrutture Verdi nel miglioramento della qualit\u00e0 dell\u2019aria e nella regolazione del clima a livello locale\u201d.\nIl \u201cPremio ecologia citt\u00e0 di Varese\u201d viene conferito annualmente con una cerimonia pubblica che si tiene solitamente il 21 novembre, ed \u00e8 un'iniziativa del Comune di Varese gestita in collaborazione con la Societ\u00e0 Astronomica G.V.Schiaparelli. Partner dell\u2019iniziativa: Universit\u00e0 dell\u2019Insubria di Varese, ARPA Lombardia, JRC Ispra (VA). "}
{"id": "2384025", "revid": "339392", "url": "https://it.wikipedia.org/wiki?curid=2384025", "title": "Capucine Berger", "text": ""}
{"id": "2384038", "revid": "287204", "url": "https://it.wikipedia.org/wiki?curid=2384038", "title": "Jaroslav Vrchlick\u00fd", "text": "Biografia.\nInsegn\u00f2 all'Universit\u00e0 di Praga letterature comparate, si adoper\u00f2 soprattutto per la traduzione in lingua ceca di molti autori quali Hugo, Dante, Leopardi, Ariosto e de Vigny e Annie Vivanti. \nLa sua prolificit\u00e0 spazi\u00f2 da numerosi lavori drammatici ad un'ottantina di volumi di versi fino a vari saggi critici.\nVrchlicky come stile si avvicina molto ai francesi suoi contemporanei, ad esempio i parnassiani, caratterizzato da un lirismo accentuato dei versi e un uso tecnicistico dei vocaboli.\nLa sua opera \u00e8 considerata di rilievo nella societ\u00e0 cecoslovacca, ha contribuito infatti ad anticipare le correnti poetiche del Novecento, rinunciando ai modelli romantici che l'avevano fino ad allora caratterizzata."}
{"id": "2384039", "revid": "204012", "url": "https://it.wikipedia.org/wiki?curid=2384039", "title": "Sindrome da antifosfolipidi", "text": ""}
{"id": "2384060", "revid": "767487", "url": "https://it.wikipedia.org/wiki?curid=2384060", "title": "Barira", "text": "Barira \u00e8 una municipalit\u00e0 di Quinta classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nBarira \u00e8 formata da 14 baranggay:"}
{"id": "2384065", "revid": "1566286", "url": "https://it.wikipedia.org/wiki?curid=2384065", "title": "Renato De Carmine", "text": "Impegnato anche nel settore della prosa radiofonica, secondo il Dizionario dello spettacolo del Novecento, \u00e8 artista \"di grande mestiere, di duttile sensibilit\u00e0, capace di abbandoni trasognati e di grande statura scenica\".\nBiografia.\nAttore di formazione prettamente teatrale (ha studiato all'Accademia nazionale d'arte drammatica di Roma, ma anche al Centro sperimentale di cinematografia), dopo il debutto avvenuto sul palcoscenico del Teatro Stabile di Napoli, recit\u00f2 insieme a Mario Maranzana al Teatro Flaiano di Roma nella commedia di Luigi Pirandello, \"O di uno o di nessuno\". \u00c8 stato sposato dal 1946 con la sua compagna di accademia Nella Bartoli.\nTeatro.\n\u00c8 stato a lungo al Piccolo Teatro di Milano con Giorgio Strehler. Dopo la stagione teatrale 1970-1971 trascorsa con il gruppo \"Teatro e Azione\" ha fatto ritorno al Piccolo per nuovi lavori sempre a fianco di attori affermati quali Tino Carraro, Franco Parenti e Giancarlo Dettori, anche in lavori di Eduardo De Filippo (\"La grande magia\").\nCon la regia di Franco Zeffirelli \u00e8 stato interprete de \"La citt\u00e0 morta\" di Gabriele D'Annunzio, mentre con Guido De Monticelli ha portato in scena \"Il guardiano\" di Harold Pinter. Con J\u00e9r\u00f4me Savary ha interpretato \"La dodicesima notte\" di William Shakespeare (al fianco di Ottavia Piccolo).\nE sempre da Shakespeare (\"Enrico VI\") e ancora con Strehler ha dato vita nella stagione 1964-1965 a \"Il gioco dei potenti\", a fianco di Franco Graziosi, Corrado Pani, Luciano Alberici e Valentina Cortese.\nProsa radiofonica Rai.\nPer la prosa radiofonica si segnalano:\nTelevisione.\nInterprete di numerosi sceneggiati, ha ottenuto riconoscimenti per la sua attivit\u00e0 di attore, fra cui nel 2001 un premio speciale alla carriera assegnatogli dalla fondazione \"Giorgio Almirante\".\nCinema.\nDoppiaggio.\nIn doppiaggio ha dato la sua voce a Rod Taylor nella distribuzione italiana de \"L'uomo che visse nel futuro\", a John Merivale in \"Caltiki, il mostro immortale\" e a Klaus Kinski in \"Fitzcarraldo\". Come attore cinematografico De Carmine dopo il debutto avvenuto nel 1948 ha interpretato diversi film di vario genere, dal drammatico, all'avventuroso (inclusi alcuni titoli di cappa e spada), all'horror, al poliziottesco."}
{"id": "2384067", "revid": "729019", "url": "https://it.wikipedia.org/wiki?curid=2384067", "title": "Seni anali", "text": "Nell'anatomia umana i seni anali sono quelle piccole demarcazioni che separano le colonne anali l'una dall'altra, terminano insieme con le colonne nelle valvole anali"}
{"id": "2384069", "revid": "80598", "url": "https://it.wikipedia.org/wiki?curid=2384069", "title": "Dante Pieretti", "text": ""}
{"id": "2384070", "revid": "697352", "url": "https://it.wikipedia.org/wiki?curid=2384070", "title": "Xado", "text": ""}
{"id": "2384072", "revid": "1498232", "url": "https://it.wikipedia.org/wiki?curid=2384072", "title": "Aeroporti in Austria", "text": "Il seguente \u00e8 l'elenco degli aeroporti in Austria:"}
{"id": "2384073", "revid": "1950166", "url": "https://it.wikipedia.org/wiki?curid=2384073", "title": "Deus absconditus", "text": "Il Deus absconditus (dal latino \"Dio nascosto\") \u00e8 un tema citato in un passo della Bibbia, precisamente nel Libro di Isaia (): \nInvocando l'incommensurabilit\u00e0 della sapienza di Dio, l'imperscrutabilit\u00e0 del suo volere e l'infinita differenza con le creature (il totalmente Altro, \"ganz Anderes\"), questo concetto \u00e8 centrale sia nella teologia negativa sia nella teologia dialettica di Karl Barth.\nIl Deus Absconditus \u00e8 in relazione al tema del libero arbitrio e del circolo ermeneutico fede-ragione. La divinit\u00e0 si manifesta in un modo tale da non violare la libert\u00e0 dell'uomo, che la fede resti una scelta, non un dato di fatto evidente e inconfutabile per la ragione.\nIl tema del Dio che si nasconde ritorna nel mito di Diana e Atteone rivitalizzato da Giordano Bruno nella sua opera De gli eroici furori.\nLa filosofia greca presocratica indicava la verit\u00e0 con la parola \"aletheia\" e in questo modo contrapponeva il suo significato letterale di verit\u00e0 non nascosta, disvelata, non tanto alla mitologia politeista, quanto piuttosto al \"Deus absconditus\" dei popoli monoteisti."}
{"id": "2384080", "revid": "729019", "url": "https://it.wikipedia.org/wiki?curid=2384080", "title": "Linea pectinea", "text": "Nell'anatomia umana la linea pectinea detta anche (linea ano-rettale, pettinata o linea dentata) \u00e8 una linea ideale che separa il retto dall'ano, costituita dalle papille anali.\nAnatomia.\nLa sua importanza \u00e8 anche nella separazione fra il canale anale chirurgico (4-5 cm) e canale anale anatomico (2-3 cm).\nLa linea pectinea rappresenta il punto di fusione tra la porzione ectodermica del canale anale e la porzione endodermica dell'intestino primitivo."}
{"id": "2384082", "revid": "110157", "url": "https://it.wikipedia.org/wiki?curid=2384082", "title": "Museo Cond\u00e9", "text": "Il museo Cond\u00e9 (\"Mus\u00e9e Cond\u00e9\" in francese), ospitato nel castello di Chantilly al nord di Parigi, \u00e8 uno dei maggiori musei d'arte di Francia. Fu creato da Enrico d'Orl\u00e9ans, duca d'Aumale che nel 1884 lasci\u00f2 in legato all'Institut de France il castello e l'eccezionale collezione d'arte che aveva riunito, con l'obbligo per l'istituzione di trasformare il castello in museo per poter esporre al pubblico l'intera raccolta. Il museo apr\u00ec nel 1898. Allestito nel castello con una museografia rimasta immutata dall'epoca della sua apertura, il museo \u00e8 famoso per la collezione di pitture italiane e francesi che conserva, una delle pi\u00f9 importanti al livello europeo, e per la sua raccolta di manoscritti medievali, della quale fanno parte le \"Tr\u00e8s riches heures du Duc de Berry\", il pi\u00f9 famoso codice miniato medievale.\nCollezioni.\nIl museo Cond\u00e9 possiede un'importante collezione di opere d'arte e di libri antichi : possiede la seconda collezione di Francia di pitture antiche dopo il Louvre con 1.000 opere, ma anche 2.500 disegni, 6.000 incisioni e 4.000 monete e medaglie, 300 sculture, 1.400 fotografie dell'Ottocento e 150 oggetti dell'antichit\u00e0. La biblioteca racchiude quasi 50.000 libri, tra i quali 14.500 anteriori all'Ottocento.\nPittura.\nLa ricca collezione del duca d'Aumale comprende una maggioranza di quadri delle scuole italiane e francesi. Per la scuola italiana vi sono opere di pittori quali Beato Angelico, Sassetta (\"Sposalizio mistico di san Francesco\"), Fra Carnevale, Filippino Lippi, Piero di Cosimo, Bernardino Luini, Jacopo Palma il Vecchio, Ludovico Mazzolino, Raffaello (\"Madonna del Velo\", \"Tre Grazie\" e la \"Madonna d'Orleans\"), Dosso Dossi, Giovan Battista Moroni, Alessandro Allori, Federico Barocci, Annibale Carracci, Guido Reni, Domenichino, Guercino, Mattia Preti e Salvatore Rosa.\nLa scuola francese, anch'essa molto numerosa, \u00e8 rappresentata da pittori come Enguerrand Quarton, Fran\u00e7ois Clouet, Nicolas Poussin, Philippe de Champaigne, Pierre Mignard, Nicolas de Largilli\u00e8re, Nicolas Lancret, Antoine Watteau, Jean-Marc Nattier, Charles-Joseph Natoire, Jean-Baptiste Greuze, Antoine-Jean Gros, Jean-Auguste-Dominique Ingres, Th\u00e9odore G\u00e9ricault, Jean-Baptiste Le Paon, Eug\u00e8ne Delacroix, Jean-Baptiste Camille Corot e Th\u00e9odore Rousseau, Charles Jalabert.\nLa scuola fiamminga \u00e8 presente con quadri di Hans Memling, Denijs Calvaert, Antoon van Dyck (\"Ritratto di Gastone d'Orl\u00e9ans\"), Frans Pourbus il Giovane e David Teniers il Giovane. La pittura olandese, pi\u00f9 ristretta delle precedenti, \u00e8 rappresentata da Anthonis Mor, Matthias Stomer o ancora Jacob van Ruisdael. Joshua Reynolds illustra, tra altri pittori, la pittura inglese.\nDisegni.\nLa collezione di disegni comprende opere di Albrecht D\u00fcrer, tanti ritratti di Jean Clouet e Fran\u00e7ois Clouet, Raffaello, Primaticcio, Rubens, Le Lorrain, Rembrandt e Delacroix.\nLibri antichi.\n14.500 libri tra i quali 1.300 manoscritti, 700 incunaboli e 12.500 stampati. Di particolare rilievo sono i libri di miniati medievali tra i quali si trovano :"}
{"id": "2384083", "revid": "113690", "url": "https://it.wikipedia.org/wiki?curid=2384083", "title": "Mus\u00e9e Cond\u00e9", "text": ""}
{"id": "2384089", "revid": "1869172", "url": "https://it.wikipedia.org/wiki?curid=2384089", "title": "75", "text": ""}
{"id": "2384091", "revid": "80598", "url": "https://it.wikipedia.org/wiki?curid=2384091", "title": "Piero Salis", "text": ""}
{"id": "2384096", "revid": "135224", "url": "https://it.wikipedia.org/wiki?curid=2384096", "title": "56", "text": ""}
{"id": "2384097", "revid": "656701", "url": "https://it.wikipedia.org/wiki?curid=2384097", "title": "83", "text": ""}
{"id": "2384098", "revid": "656701", "url": "https://it.wikipedia.org/wiki?curid=2384098", "title": "87", "text": ""}
{"id": "2384099", "revid": "656701", "url": "https://it.wikipedia.org/wiki?curid=2384099", "title": "94", "text": ""}
{"id": "2384104", "revid": "838137", "url": "https://it.wikipedia.org/wiki?curid=2384104", "title": "99", "text": ""}
{"id": "2384106", "revid": "656701", "url": "https://it.wikipedia.org/wiki?curid=2384106", "title": "114", "text": ""}
{"id": "2384107", "revid": "599013", "url": "https://it.wikipedia.org/wiki?curid=2384107", "title": "Linea bianca di Hilton", "text": "Nell'anatomia umana la linea bianca di Hilton detta anche solco intermuscolare (o linea anocutanea o solco intersfinterico) \u00e8 una linea chiara che separa parte dell'anoderma, si ritrova nel canale anale, si tratta del punto di separazione fra sfintere interno ed esterno. \u00c8 il punto di passaggio tra l'epitelio pavimentoso poco cheratinizzato (interno) e l'epitelio cheratinizzato identico alla cute (esterno).\nStoria.\nIl suo nome lo si deve al chirurgo e anatomista inglese (1804 - 1878).\nIn chirurgia.\nMolti studiosi parlano della sua importanza come punto di riferimento per interventi chirurgici, ma secondo gli stessi non deve essere individuato tramite la vista ma con il tatto."}
{"id": "2384108", "revid": "656701", "url": "https://it.wikipedia.org/wiki?curid=2384108", "title": "123", "text": ""}
{"id": "2384109", "revid": "838137", "url": "https://it.wikipedia.org/wiki?curid=2384109", "title": "124", "text": ""}
{"id": "2384110", "revid": "838137", "url": "https://it.wikipedia.org/wiki?curid=2384110", "title": "137", "text": "Eventi.\nUn'iscrizione bilingue in greco e aramaico fa risalire a questa data l'istituzione delle tasse commerciali a Palmira, una citt\u00e0 della provincia romana di Siria.. Grazie al nuovo regime fiscale, questo significativo snodo commerciale dell'impero romano tra il mar mediterraneo e il Golfo Persico avrebbe accresciuto ulteriormente la sua ricchezza e importanza."}
{"id": "2384112", "revid": "838137", "url": "https://it.wikipedia.org/wiki?curid=2384112", "title": "139", "text": ""}
{"id": "2384113", "revid": "656701", "url": "https://it.wikipedia.org/wiki?curid=2384113", "title": "147", "text": ""}
{"id": "2384115", "revid": "656701", "url": "https://it.wikipedia.org/wiki?curid=2384115", "title": "149", "text": ""}
{"id": "2384117", "revid": "656701", "url": "https://it.wikipedia.org/wiki?curid=2384117", "title": "152", "text": ""}
{"id": "2384118", "revid": "258720", "url": "https://it.wikipedia.org/wiki?curid=2384118", "title": "Dentelli dermici", "text": ""}
{"id": "2384119", "revid": "838137", "url": "https://it.wikipedia.org/wiki?curid=2384119", "title": "153", "text": ""}
{"id": "2384120", "revid": "656701", "url": "https://it.wikipedia.org/wiki?curid=2384120", "title": "158", "text": ""}
{"id": "2384121", "revid": "838137", "url": "https://it.wikipedia.org/wiki?curid=2384121", "title": "171", "text": ""}
{"id": "2384122", "revid": "656701", "url": "https://it.wikipedia.org/wiki?curid=2384122", "title": "172", "text": ""}
{"id": "2384123", "revid": "838137", "url": "https://it.wikipedia.org/wiki?curid=2384123", "title": "174", "text": ""}
{"id": "2384124", "revid": "195739", "url": "https://it.wikipedia.org/wiki?curid=2384124", "title": "Massa puntiforme", "text": ""}
{"id": "2384125", "revid": "838137", "url": "https://it.wikipedia.org/wiki?curid=2384125", "title": "179", "text": ""}
{"id": "2384127", "revid": "697352", "url": "https://it.wikipedia.org/wiki?curid=2384127", "title": "183", "text": ""}
{"id": "2384128", "revid": "838137", "url": "https://it.wikipedia.org/wiki?curid=2384128", "title": "191", "text": ""}
{"id": "2384130", "revid": "838137", "url": "https://it.wikipedia.org/wiki?curid=2384130", "title": "195", "text": ""}
{"id": "2384131", "revid": "838137", "url": "https://it.wikipedia.org/wiki?curid=2384131", "title": "198", "text": ""}
{"id": "2384135", "revid": "287204", "url": "https://it.wikipedia.org/wiki?curid=2384135", "title": "279", "text": ""}
{"id": "2384140", "revid": "838137", "url": "https://it.wikipedia.org/wiki?curid=2384140", "title": "289", "text": ""}
{"id": "2384141", "revid": "287204", "url": "https://it.wikipedia.org/wiki?curid=2384141", "title": "299", "text": ""}
{"id": "2384145", "revid": "838137", "url": "https://it.wikipedia.org/wiki?curid=2384145", "title": "93 a.C.", "text": ""}
{"id": "2384146", "revid": "838137", "url": "https://it.wikipedia.org/wiki?curid=2384146", "title": "97 a.C.", "text": ""}
{"id": "2384148", "revid": "838137", "url": "https://it.wikipedia.org/wiki?curid=2384148", "title": "119 a.C.", "text": ""}
{"id": "2384149", "revid": "838137", "url": "https://it.wikipedia.org/wiki?curid=2384149", "title": "126 a.C.", "text": ""}
{"id": "2384150", "revid": "287204", "url": "https://it.wikipedia.org/wiki?curid=2384150", "title": "127 a.C.", "text": ""}
{"id": "2384152", "revid": "838137", "url": "https://it.wikipedia.org/wiki?curid=2384152", "title": "128 a.C.", "text": ""}
{"id": "2384153", "revid": "838137", "url": "https://it.wikipedia.org/wiki?curid=2384153", "title": "151 a.C.", "text": ""}
{"id": "2384154", "revid": "838137", "url": "https://it.wikipedia.org/wiki?curid=2384154", "title": "156 a.C.", "text": ""}
{"id": "2384155", "revid": "838137", "url": "https://it.wikipedia.org/wiki?curid=2384155", "title": "161 a.C.", "text": ""}
{"id": "2384156", "revid": "933835", "url": "https://it.wikipedia.org/wiki?curid=2384156", "title": "165 a.C.", "text": ""}
{"id": "2384157", "revid": "933835", "url": "https://it.wikipedia.org/wiki?curid=2384157", "title": "172 a.C.", "text": ""}
{"id": "2384158", "revid": "287204", "url": "https://it.wikipedia.org/wiki?curid=2384158", "title": "177 a.C.", "text": ""}
{"id": "2384159", "revid": "1310659", "url": "https://it.wikipedia.org/wiki?curid=2384159", "title": "178 a.C.", "text": ""}
{"id": "2384162", "revid": "438678", "url": "https://it.wikipedia.org/wiki?curid=2384162", "title": "198 a.C.", "text": ""}
{"id": "2384163", "revid": "1430931", "url": "https://it.wikipedia.org/wiki?curid=2384163", "title": "199 a.C.", "text": ""}
