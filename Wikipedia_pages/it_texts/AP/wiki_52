{"id": "2308258", "revid": "1660101", "url": "https://it.wikipedia.org/wiki?curid=2308258", "title": "Delusa", "text": "Delusa \u00e8 una canzone di Vasco Rossi scritta insieme a Tullio Ferro e inserita nell'album Gli spari sopra il 6 febbraio 1993. Il brano fu pubblicato come singolo abbinato a \"Gli spari sopra\".\nBersaglio della canzone era il prototipo della protagonista della trasmissione \"Non \u00e8 la Rai,\" in cui 100 ragazze, perlopi\u00f9 adolescenti, si esibivano ballando e cantando in playback, andata in onda nel periodo in cui usc\u00ec l'album \"Gli spari sopra\". Nella canzone \u00e8 espressamente citato lo stesso regista della trasmissione, Gianni Boncompagni, cui vengono sottintese pratiche non cristalline nei confronti delle ragazze. In risposta alla canzone, Gianni Boncompagni scrisse per la terza edizione di \"Non \u00e8 la Rai\" una nuova sigla dal titolo \"Affatto deluse\" che fece cantare alle ragazze. Inoltre, all'interno del programma, Ambra Angiolini interpret\u00f2 una cover di \"Delusa\" inclusa quindi nella compilation \"Non \u00e8 la Rai sTREnna\", pubblicata nel dicembre 1993."}
{"id": "2308259", "revid": "1573940", "url": "https://it.wikipedia.org/wiki?curid=2308259", "title": "Izmajlovskaja gruppirovka", "text": "La Izmajlovskaja gruppirovka (Russo: \u0418\u0437\u043c\u0430\u0301\u0439\u043b\u043e\u0432\u0441\u043a\u0430\u044f \u0433\u0440\u0443\u043f\u043f\u0438\u0440\u043e\u0301\u0432\u043a\u0430) \u00e8 una delle pi\u00f9 antiche organizzazioni criminali di Mosca, in Russia.\nStoria.\nSi crede che abbia iniziato a met\u00e0 degli anni ottanta, ad opera di Oleg Ivanov che divenne il capo dei capi del \"sindacato\".\nVarie fonti indicano che all'organizzazione vi appartengano circa 200-500 membri.\nTra il 1994 e il 1995 con la morte di diversi membri importanti inizia a perdere potere.\nAlexander Afanasyev fu ucciso il 24 gennaio 1994, mentre il 10 agosto del 1995 fu ucciso il \"ragioniere\" Lo Chi Kai.\nIl 13 settembre altri due membri rilevanti.\nStruttura.\nL'organizzazione \u00e8 suddivisa in due gruppi principali: gli Izmajlovskaja e i Golyanovskaya.\nUsano una gerarchia con gradi, come Cosa nostra siciliana.\nEntrambi i gruppi sono suddivisi in sottogruppi, ognuno sotto il comando di una figura autoritaria nota come \"avtoritet\" (\u0430\u0432\u0442\u043e\u0440\u0438\u0442\u0435\u0442).\nHanno anche un \"obshchak\", un fondo usato dai membri per corrompere le forze dell'ordine, e anche per fornire denaro in caso vengano arrestati.\nAll'estero.\nSono stati rilevate presenze di membri anche a Tel Aviv, Parigi, Toronto, Miami e New York."}
{"id": "2308260", "revid": "1573940", "url": "https://it.wikipedia.org/wiki?curid=2308260", "title": "Centropus bengalensis", "text": "Il cucal minore (Centropus bengalensis ) \u00e8 un uccello della famiglia Cuculidae.\nDistribuzione e habitat.\nQuesto uccello vive nell'Asia meridionale e sudorientale, dall'India e la Cina fino all'Indonesia.\nTassonomia.\n\"Centropus bengalensis\" ha sei sottospecie:"}
{"id": "2308262", "revid": "247222", "url": "https://it.wikipedia.org/wiki?curid=2308262", "title": "The Sun Rises In The East", "text": ""}
{"id": "2308265", "revid": "123826025", "url": "https://it.wikipedia.org/wiki?curid=2308265", "title": "Russian Business Network", "text": "Il Russian Business Network (in italiano: \"Rete d'affari russa\") abbreviata in RBN \u00e8 un'organizzazione cybercriminale russa multisfaccettata, specializzata nell'appropriazione di identit\u00e0 per rivenderle.\n\u00c8 l'origine di Mpack e del presunto operatore di Botnet Storm.\nLa RBN \u00e8 nota per ospitare affari equivoci e illegali, come ISP per pedopornografia, phishing, spam e distribuzione fisica di malware.\nHanno sede a San Pietroburgo. Dal 2007 svilupp\u00f2 delle tecniche in molti paesi per fornire un metodo al crimine organizzato di riconoscere le vittime a livello internazionale.\nLa RBN \u00e8 stata descritta da VeriSign come la \"Pi\u00f9 cattiva dei cattivi\".\nOffre servizi di web hosting e accesso a internet a tutte le tipologie di criminali e alle attivit\u00e0 illecite, con guadagni fino a 150 milioni di dollari in un solo anno.\nVende operazioni di DoS a 600$ al mese.\nLe sue attivit\u00e0 sono difficili da tracciare.\nNon \u00e8 una compagnia registrata, e il suo dominio \u00e8 registrato con indirizzi anonimi.\nI suoi proprietari sono conosciuti solo da un nome fittizio.\nNon fa pubblicit\u00e0, e commercia solo con transazioni elettroniche non rintracciabili.\nUn'attivit\u00e0 che sta svolgendo ultimamente \u00e8 l'invio di exploit attraverso programmi anti-spia (spyware) e anti-malware falsi\ncon lo scopo di dirottare i pc e rubare le identit\u00e0 personali.\nNel 2007 la minaccia informatica matrix sviluppata da Spy-Ops fu classificata al quarto posto nello sviluppo e nella vendita di armi informatiche.\nOrganizzazione.\nLa RBN opera sotto diversi falsi nomi.\nLe sue operazioni apparentemente non hanno una base geografica.\nConnessioni politiche.\nSi ritiene che ci siano anche presunti collegamenti con il fondatore e capo dell'organizzazione Flyman, che \u00e8 correlata con un potente e ben conosciuto partito politico russo.\nAlla luce di ci\u00f2, \u00e8 possibile che le recenti attivit\u00e0 cyber-terroristiche con gli attacchi DoS all'Estonia nel maggio 2007 e Georgia-Azerbaigian nell'agosto 2008, potrebbero essere stati coordinati da una fonte come un'organizzazione.\nSebbene tutto ci\u00f2 non sia provato, i servizi segreti ritengono questa una seria possibilit\u00e0."}
{"id": "2308267", "revid": "1573940", "url": "https://it.wikipedia.org/wiki?curid=2308267", "title": "Centropus senegalensis", "text": "Il cucal del Senegal (Centropus senegalensis ) \u00e8 un uccello della famiglia Cuculidae.\nDistribuzione e habitat.\nQuesto uccello vive in quasi tutta l'Africa continentale, ad eccezione di Marocco, Algeria, Tunisia, Libia e Sahara Occidentale.\nTassonomia.\n\"Centropus senegalensis\" ha tre sottospecie:"}
{"id": "2308270", "revid": "767487", "url": "https://it.wikipedia.org/wiki?curid=2308270", "title": "Mpack", "text": "In sicurezza informatica, MPack \u00e8 un kit malware in PHP prodotto da cracker russi. La prima versione fu pubblicata nel dicembre 2006. Da allora una versione nuova viene rilasciata ogni mese.\nSi pensa sia stata utilizzata per infettare fino a 160.000 computer con applicazioni di Keylog.\nNell'agosto 2007 si crede sia stata usata in un attacco al sito della Banca d'India, sferrato dalla Russian Business Network.\nInsolitamente per questo tipo di prodotti, MPack \u00e8 venduto come software commerciale (costa fra i 500$ e i 1000$ statunitensi) ed \u00e8 fornito dai suoi sviluppatori con un supporto tecnico e aggiornamenti regolari per le sue vulnerabilit\u00e0.\nGli sviluppatori inoltre sono incaricati di fare script ed eseguibili non rilevabili dagli applicativi antivirus.\nIl software lato server \u00e8 capace di preparare attacchi a diversi browser come: Internet Explorer, Mozilla Firefox e Opera.\nMPack generalmente opera caricato in un IFrame allegato in fondo al sito \"defacciato\".\nQuando un utente visita la pagina, MPack invia uno script che si carica nell'IFrame e determina ogni vulnerabilit\u00e0 nel browser o nel sistema operativo. Se la trova, le exploiter\u00e0 e archivier\u00e0 le statistiche per futuri riferimenti."}
{"id": "2308272", "revid": "125465986", "url": "https://it.wikipedia.org/wiki?curid=2308272", "title": "Franco Viviani", "text": "Biografia.\nAccostato dalla stampa a Helenio Herrera per aver ripreso alcune pratiche d'allenamento \u2014 tra cui il riscaldamento in campo e l'utilizzo della piscina \u2014 proprie del \"Mago\", si distinse inoltre per una celebre battuta nella quale definiva \u00abrossoblu\u00bb il cielo.\n\u00c8 deceduto a Genova il 17 maggio 2007, col funerale svoltosi due giorni pi\u00f9 tardi nella Chiesa di Santa Fede.\nCarriera.\nGiocatore.\nTra i pi\u00f9 giovani esordienti nella storia del campionato italiano \u2014 essendo sceso in campo appena sedicenne nella partita del 23 giugno 1946 tra Roma e Livorno valevole per la Divisione Nazionale \u2014 ha vestito in Serie A la maglia del Genoa (debuttando il 31 dicembre 1950 nella sconfitta di Padova) giocando poi con Venezia, Messina e Lecce nelle categorie inferiori.\nAllenatore.\nL'esperienza maggiormente rilevante della sua attivit\u00e0 in panchina \u2014 inaugurata con la squadra dei Vigili Urbani di Genova, condotta alla vittoria di un torneo cittadino \u2014 corrisponde alla promozione in B con il Como tramite la vittoria della Serie C 1967-68. \nIn precedenza secondo di Ghezzi al \"Grifone\", rilev\u00f2 personalmente l'incarico nell'estate 1969: la permanenza risult\u00f2 tuttavia di breve durata, dacch\u00e9 i soli 7 punti raccolti in 12 giornate ne comportarono l'esonero in dicembre. Ha in seguito condotto, tra le altre, Monza e Salernitana lanciando in granata un giovane Walter Zenga."}
{"id": "2308273", "revid": "767487", "url": "https://it.wikipedia.org/wiki?curid=2308273", "title": "Botnet Storm", "text": "La Botnet Storm o Worm Botnet Storm \u00e8 una rete di computer zombie (o botnet) controllabile da remoto che \u00e8 collegata al worm Storm (verme tempesta), un cavallo di Troia diffuso attraverso spam.\nAlcuni hanno stimato che dal settembre 2007 \u00e8 stata eseguita ovunque da 1 milioni fino a 50 milioni di computer.\nAltre fonti hanno quantificato la botnet tra 250.000 e 1 milione di macchine compromesse.\nFu individuata la prima volta intorno al gennaio 2007, con il worm Storm diffuso con l'8% di tutto il malware dei computer con sistema operativo Windows.\nAlcuni esperti pensano l'origine della botnet sia la Russian Business Network."}
{"id": "2308282", "revid": "1123310", "url": "https://it.wikipedia.org/wiki?curid=2308282", "title": "Profumo varietale", "text": "Il profumo varietale di un vino o profumo primario \u00e8 quello che deriva direttamente dal vitigno, tipico dell'uva fresca, e cio\u00e8 il profumo del vino che ricorda quello dell'uva. \u00c8 tipico delle cosiddette uve aromatiche.\nI profumi secondari di un vino sono quelli che si formano durante la fermentazione dell'uva e immediatamente dopo questa. Sono riferibili ai profumi di frutta e di fiori e tendono ad attenuarsi con il tempo.\nIl profumo terziario di un vino \u00e8 quello che si forma durante la sua maturazione, il suo invecchiamento. Sono profumi terziari quelli speziati (anice, cannella etc.), balsamici (pino, ginepro etc), legnosi (note di legno), cuoio e goudron o asfalto, toni minerali. L'analisi di questi profumi viene eseguita nella degustazione di un vino. "}
{"id": "2308283", "revid": "228587", "url": "https://it.wikipedia.org/wiki?curid=2308283", "title": "Profumo primario", "text": ""}
{"id": "2308284", "revid": "765341", "url": "https://it.wikipedia.org/wiki?curid=2308284", "title": "Do you still remember when you found your iud in my nostril?", "text": "Do you still remember when you found your iud in my nostril? \u00e8 il secondo album dei Maisie, un gruppo musicale Pop rock indie italiano nato nel 1995 a Messina, pubblicato nel 2001.\nCome il precedente \"Maisie and the Incredible Strange Choir of Paracuwaii\" questo disco \u00e8 considerato uno dei capisaldi della scena no wave italiana."}
{"id": "2308285", "revid": "486946", "url": "https://it.wikipedia.org/wiki?curid=2308285", "title": "Pretty Sammy", "text": ""}
{"id": "2308286", "revid": "228587", "url": "https://it.wikipedia.org/wiki?curid=2308286", "title": "Profumo secondario", "text": ""}
{"id": "2308287", "revid": "228587", "url": "https://it.wikipedia.org/wiki?curid=2308287", "title": "Profumo terziario", "text": ""}
{"id": "2308288", "revid": "6923", "url": "https://it.wikipedia.org/wiki?curid=2308288", "title": "Claudio Barigozzi", "text": "Biografia.\nAppartenente alla famiglia della Fonderia Barigozzi, \u00e8 stato docente di Genetica presso l'Universit\u00e0 degli Studi di Milano (1948), studioso dei meccanismi di trasmissione dei caratteri ereditari, e ha realizzato le sue ricerche utilizzando come specie di riferimento la Drosophila e l'Artemia. Consegu\u00ec la laurea in Scienze biologiche specializzandosi in Protozoologia e Botanica nel 1932, all'Universit\u00e0 Statale di Milano.\n\u00c8 stato consulente scientifico di numerose istituzioni che hanno collaborato con i suoi programmi di ricerca scientifica, tra cui il Centro Lombardo per l'incremento della Orto-floro-frutticoltura di Vertemate con Minoprio della Cassa di Risparmio delle Provincie Lombarde.\nMembro della Commissione di studio per la genetica del CNR (1961), del consiglio direttivo scientifico del Centro Nazionale per la Genetica di Roma (1963) e di numerose accademie italiane e straniere. I suoi discepoli annoverano i genetisti Ercole Ottaviano, Giuseppe Gavazzi e Alessandro Camussi."}
{"id": "2308289", "revid": "26630", "url": "https://it.wikipedia.org/wiki?curid=2308289", "title": "Uve aromatiche", "text": ""}
{"id": "2308290", "revid": "122603391", "url": "https://it.wikipedia.org/wiki?curid=2308290", "title": "Uva aromatica", "text": "Le uve aromatiche sono quelle che contengono particolari aromi che si ritrovano nei vini realizzati mediante esse.\nQueste note odorose si trovano nella buccia dell'acino e appartengono alla famiglia dei terpeni. Sono uve aromatiche: i moscati, alcune variet\u00e0 di malvasia, il gew\u00fcrztraminer, il brachetto e poche altre.\nOltre alle aromatiche, esistono anche le uve semiaromatiche; ad esempio: sauvignon, glera, cabernet sauvignon."}
{"id": "2308294", "revid": "89688", "url": "https://it.wikipedia.org/wiki?curid=2308294", "title": "Buso Renkin", "text": ""}
{"id": "2308298", "revid": "1543377", "url": "https://it.wikipedia.org/wiki?curid=2308298", "title": "L'era glaciale (programma televisivo)", "text": "L'era glaciale \u00e8 stato un programma televisivo italiano di genere talk show, scritto e condotto da Daria Bignardi e trasmesso il venerd\u00ec in seconda serata su Rai 2, dal 20 marzo 2009 al 4 dicembre dello stesso anno, per un totale di 24 puntate. La scenografia era di Francesca Montinaro, la regia di Fabio Calvi. Il programma era prodotto da Endemol Italia.\nDescrizione.\nIl gruppo di lavoro era composto da una squadra di autori: Francesca Filiasi (autore storico della Bignardi), Roberta Briguglia, Silvia Galeazzi, Giovanni Robertini, Francesco Caldarola. La redazione giornalistica era invece guidata da Diana Fichera (capo redattore) ed era composta da Federica Pezzali, Laura Sonzogni, Katia Roncoroni, Brunella Bellini, Ivan Carozzi, Silvia Benini. In produzione: Francesca Desideri, Patrizia Riverso, Mauro Valli. Produttore esecutivo Endemol era Stefania Raya, produttore esecutivo Rai era Eraldo Mangano. Il programma si avvaleva anche della collaborazione di Matteo Mangiagalli, Patrizia Clementoni che si occupavano delle ricerche nelle teche Rai, di Valentina Rosti, assistente ai programmi e di Elisabetta Norassi, assistente alla regia.\nLa forma era quella del talk show, molto simile, nella struttura, a \"Le Invasioni Barbariche\", il programma che la Bignardi aveva condotto per tre anni su LA7. Nel corso di ogni puntata la giornalista intervistava tre o quattro personaggi della politica, della cultura, dello spettacolo e dello sport.\nLa chiusura.\nIl programma venne cancellato dal palinsesto in seguito alla decisione della Bignardi di lasciare la RAI. La conduttrice venne spinta a tale decisione dopo che l'ultima puntata, del 4 dicembre 2009, venne mandata in onda a sua insaputa con notevole ritardo, mentre al suo posto fu trasmesso \"Paperino\". Secondo la Bignardi, tale slittamento (che ufficialmente fu causato da problemi tecnici) fu deciso a causa di alcune allusioni a Silvio Berlusconi e alla P2 che Morgan rilasci\u00f2 durante la registrazione della puntata incriminata.\nIl programma fu rimpiazzato il mese successivo dal talk show \"L'ultima parola\", condotto dal vicedirettore di Rai 2 Gianluigi Paragone."}
{"id": "2308299", "revid": "89688", "url": "https://it.wikipedia.org/wiki?curid=2308299", "title": "Yoshitoshi Abe", "text": ""}
{"id": "2308302", "revid": "89688", "url": "https://it.wikipedia.org/wiki?curid=2308302", "title": "21st Century Boys", "text": ""}
{"id": "2308304", "revid": "76963", "url": "https://it.wikipedia.org/wiki?curid=2308304", "title": "Cameron Finley", "text": "Biografia.\nFiglio di Lexa e Charles David Finley, fratello intermedio tra Christopher (nato nel 1984) e Taz (nato nel 1989), gi\u00e0 a 3 anni \u00e8 stato avviato dai genitori verso la recitazione; dagli inizi della sua attivit\u00e0 ha realizzato vari spot pubblicitari, per passare poi alla recitazione in film quali \"Buon compleanno Mr. Grape\" e \"Un mondo perfetto\" (entrambi del 1993), oltre a partecipare a varie serie televisive.\nNel 1997, a 10 anni, \u00e8 stato protagonista del film \"Ci pensa Beaver\", affiancato da Erik von Detten e da Adam Zolotin. L'anno successivo ha lavorato nel film \"Ricominciare a vivere\" (1998) quindi, dopo aver preso parte a 5 episodi di \"Baywatch\" tra il 1998 e il 1999, l'attore ha lavorato insieme a Kevin Zegers e Billy Kay, alla commedia sentimentale \"Se cucini, ti sposo\" del 2000.\nLo stesso anno l'attore ha scelto di interrompere l'attivit\u00e0 come attore, per poter andare a scuola a tempo pieno ed \"essere un ragazzo normale\". \nVita privata.\nNel 2005 l'attore ha conseguito il diploma di scuola secondaria presso la Moorpark High School, in California, per poi proseguire al Moorpark College.\nRiconoscimenti.\nFinley ha ottenuto due candidature agli \"YoungStar Award\", entrambe nel 1998, per \"Ci pensa Beaver\" (1997) e \"Ricominciare a vivere\" (1998), e quattro candidature agli \"Young Artist Awards\", negli anni dal 1998 al 2001.\nL'attore ha vinto anche uno \"Special Award\" nel 1998 e un \"Acting Award\" nel 2001."}
{"id": "2308306", "revid": "80339", "url": "https://it.wikipedia.org/wiki?curid=2308306", "title": "Gewustraminer", "text": ""}
{"id": "2308308", "revid": "80339", "url": "https://it.wikipedia.org/wiki?curid=2308308", "title": "Gew\u00fcrztraminer", "text": ""}
{"id": "2308309", "revid": "26630", "url": "https://it.wikipedia.org/wiki?curid=2308309", "title": "Gewurztraminer", "text": ""}
{"id": "2308310", "revid": "117297895", "url": "https://it.wikipedia.org/wiki?curid=2308310", "title": "Susak", "text": ""}
{"id": "2308314", "revid": "287204", "url": "https://it.wikipedia.org/wiki?curid=2308314", "title": "Gross Windg\u00e4llen", "text": "Il Gross Windg\u00e4llen (3.187 ) \u00e8 una montagna delle Alpi Glaronesi. Si trova nello svizzero Canton Uri.\nSi pu\u00f2 salire sulla vetta partendo da Golzern (1392\u00a0m) e passando dal rifugio Wing\u00e4llenh\u00fctte (2032\u00a0m). Dal rifugio la vetta \u00e8 raggiungibile in circa 4 ore."}
{"id": "2308321", "revid": "122832761", "url": "https://it.wikipedia.org/wiki?curid=2308321", "title": "ERG Mobile", "text": "ERG Mobile \u00e8 stato un operatore mobile virtuale ESP italiano, di propriet\u00e0 della compagnia petrolifera API, subentrata a TotalErg nel gennaio 2018.\nOperativo dal 15 aprile 2009, 45 giorni dopo l'annuncio della nascita, il 1\u00ba marzo dello stesso anno, fu frutto di un accordo commerciale tra ERG e Vodafone Italia (il servizio utilizza infatti la rete GSM/GPRS/UMTS della compagnia britannica).\nIl servizio ERG Mobile fu sottoscrivibile, da aprile 2010, in tutta la rete di distribuzione ex TotalErg.\nIl prefisso utilizzato era 377-5.\nL'amministratore delegato era Claudio Spinaci.\nCaratteristica principale di ERG Mobile fu quella, ambivalente, di dare vantaggi sul carburante a chi usa ERG Mobile e sulle ricariche a chi fa carburante presso le stazioni di servizio.\nIl 10 gennaio 2018 viene perfezionata la cessione del ramo d'azienda di TotalErg relativo ai carburanti al Gruppo API ed il 30 novembre 2018, dopo mesi di incertezze e disservizi nell'erogazione di nuove SIM, l'operatore, tramite un SMS, avvisa i suoi clienti della cessazione di tutte le attivit\u00e0 a partire dal 30 marzo 2019.\nClienti.\nAl 30 settembre 2016 ERG Mobile registr\u00f2 424.800 utenze, pari ad una quota del 5,9% tra i MVNO italiani.\nNel primo semestre 2018 invece, la media SIM attive segnalata dal gruppo \u00e8 stata di 72.098."}
{"id": "2308326", "revid": "767487", "url": "https://it.wikipedia.org/wiki?curid=2308326", "title": "Escodam\u00e8", "text": "Biografia.\nDi famiglia slovena, trascorse l'infanzia a Udine, per poi trasferirsi durante la prima guerra mondiale a Milano.\nNel 1920 conobbe Filippo Tommaso Marinetti, di cui divenne amico e collaboratore: l'incontro segn\u00f2 l'adesione di Leskovic al futurismo.\nNel 1921 redasse con Roberto Clerici e Piero Albrighi il manifesto \"Svegliatevi studenti d'Italia\" edito a Milano dalla Direzione del Movimento Futurista; nel frattempo fond\u00f2 a Udine il primo Gruppo Futurista Friulano.\nDopo la partecipazione nel 1924 al Congresso Futurista di Milano, l'anno successivo alcune sue liriche vennero pubblicate nell'antologia \"I nuovi poeti futuristi\" per le edizioni di \u201cPoesia\u201d a Milano, a cura di Marinetti; in questa occasione egli utilizza lo pseudonimo Escodam\u00e8, destinato a rimanere per anni la sua firma; altre sue poesie vennero poi pubblicate su varie riviste tra cui \"Futurismo\", la \"Fiera Letteraria\" di Roma e \"Dinamo futurista\".\nNel 1927 fond\u00f2 insieme a Marinetti, Fortunato Depero, Vincenzo Mai, Luigi Russolo e altri la \u201cSociet\u00e0 per la protezione delle macchine\u201d.\nAl termine della seconda guerra mondiale si trasfer\u00ec a Roma, infine negli ultimi anni si ritir\u00f2 con la moglie, l'attrice Lia Orlandini, nella casa di riposo per artisti drammatici italiani a Bologna."}
{"id": "2308331", "revid": "110157", "url": "https://it.wikipedia.org/wiki?curid=2308331", "title": "Chiesa dei Santi Bernardo e Antonio Abate", "text": "La chiesa dei Santi Bernardo e Antonio Abate \u00e8 un edificio religioso tardomedievale che si trova a Grono, in frazione Leggia.\nStoria.\nLa prima menzione dell'edificio risale al 1419, ma la consacrazione dell'attuale chiesa fu documentata nel 1513. Nel corso dei secoli la chiesa sub\u00ec alcune modifiche: nel 1610 al corpo principale fu aggiunta la sagrestia, mentre nel 1686 fu realizzata la volta a crociera del coro e della navata. \nLa chiesa sub\u00ec due restauri nel XIX e nel XX secolo: durante il primo intervento furono recuperati gli stucchi sulla parete della navata, mentre nella seconda occasione, fra il 1972 e il 1975, i lavori interessarono l'interezza dell'edificio.\nDescrizione.\nEsterni.\nLa chiesa, dotata di abside, \u00e8 preceduta da un protiro la cui copertura \u00e8 a crociera. Sull'abside si innalza un campanile del Basso Medioevo, scandito da lesene e archi ciechi che riecheggiano lo stile romanico ma sovrastato da una cella campanaria e da una lanterna barocche.\nInterno.\nLa chiesa ha pianta longitudinale e sull'unica navata, conclusa da un coro rettangolare si aprono quattro cappelle. Nella navata si trovano alcuni altari in stucco, incorniciati da colonne e dotati di frontone ad arco ribassato. Ciascuno degli altari, realizzati fra il 1680 e il 1685, ospita una pala dello stesso periodo. Su quello maggiore, inoltre, si trova un quadro che raffigura la \"Madonna con San Bernardo di Chiaravalle e Sant'Antonio Abate\".\nSulla volta del coro, preceduto da paraste sulle quali rimangono tracce di un dipinto del XVI secolo, alcuni stucchi in stile barocco risalenti al 1686 ospitano i medaglioni su cui Francesco Antonio Giorgioli dipinse negli stessi anni le figure degli \"Evangelisti\". Di Giorgioli sono anche alcune grisaglie e gli affreschi recuperati durante il restauro ottocentesco degli stucchi.\nDegno di nota, infine, il coperchio del fonte battesimale: realizzato in legno nel tardo Seicento, \u00e8 di forma ottagonale. "}
{"id": "2308335", "revid": "1776051", "url": "https://it.wikipedia.org/wiki?curid=2308335", "title": "Destruction System", "text": "Destruction System \u00e8 un album dei Morbid Saint, registrato nel 1992.\n, ma nel 2006 \u00e8 stato ristampato \"Spectrum Of Death\", album nel quale \u00e8 stato incluso \"Destruction System\" (la copertina \u00e8 diversa per entrambi gli album)."}
{"id": "2308343", "revid": "120582662", "url": "https://it.wikipedia.org/wiki?curid=2308343", "title": "Aldo Gamba", "text": "Biografia.\nNato da famiglia di artigiani e dotato di un naturale talento per la modellazione, ebbe la sua prima formazione artistica nella bottega dello scultore concittadino Antonio Conti. Fu poi allievo dell'Istituto di Belle Arti ad Urbino, sotto la guida del perugino Giuseppe Frenguelli e poi del napoletano Luigi De Luca. Si perfezion\u00f2 a Napoli con Achille D'Orsi e a Roma.\nDotato di notevoli qualit\u00e0 espressive e di un vivo desiderio di farsi apprezzare dal pubblico, prese parte a numerosi concorsi nazionali, senza tuttavia ottenere il successo sperato, che invece gli giunger\u00e0 con la vittoria nel 1919 nel concorso internazionale per il monumento all'Avana in onore di M\u00e0ximo G\u00f2mez y B\u00e0ez, eroe dell'indipendenza cubana.\nSparizione.\nGamba spar\u00ec l'11 agosto 1944, quando si allontan\u00f2 da casa diretto ad Acqualagna. Da alcune indagini condotte nel 1998 dal programma televisivo Chi l'ha visto, sembra che lo scultore arriv\u00f2 ad Acqualagna. L'ipotesi \u00e8 che fu catturato da soldati tedeschi, torturato e ucciso. Alcuni all'epoca identificarono un cadavere ritrovato in un fiume come quello di Gamba, ma non riferirono nulla ai familiari."}
{"id": "2308349", "revid": "1573940", "url": "https://it.wikipedia.org/wiki?curid=2308349", "title": "Chiesa di San Rocco (Soazza)", "text": "La chiesa di San Rocco \u00e8 un edificio religioso che si trova a Soazza, nel Cantone dei Grigioni.\nStoria.\nLa chiesa venne eretta nel 1633, ma gi\u00e0 nel 1656 venne modificata con l'aggiunta delle cappelle laterale. Fu rinnovata nel 1937 e poi, per quel che riguarda gli interni, fra il 1984 e il 1986. \nDescrizione.\nCon una struttura longitudinale di chiaro stile barocco e coro rettangolare, \u00e8 dotata di cappelle laterali. La chiesa si presenta con una pianta ad unica navata sovrastata da un soffitto a travatura realizzato nel 1937. Il coro rettangolare \u00e8 coperto da una volta a crociera. Le cappelle laterali hanno una copertura a botte."}
{"id": "2308350", "revid": "6923", "url": "https://it.wikipedia.org/wiki?curid=2308350", "title": "Guerre d'indipendenza scozzesi", "text": "Le guerre di indipendenza scozzesi furono una serie di campagne militari combattute tra il Regno di Scozia e il Regno d'Inghilterra a cavallo tra XIII secolo e XIV secolo.\nLa Prima Guerra (1296\u20131328) inizi\u00f2 con l'invasione inglese della Scozia nel 1296, e termin\u00f2 con la firma del Trattato di Edimburgo-Northampton del 1328. La Seconda Guerra (1332\u20131357) inizi\u00f2 con l'invasione di Edoardo Balliol, sostenuta dall'Inghilterra e i \"Diseredati\" nel 1332, e termin\u00f2 nel 1357 con la firma del Trattato di Berwick. Le guerre furono parte di una grande crisi nazionale della Scozia e il periodo divenne uno dei momenti pi\u00f9 determinanti della storia della nazione. Al termine di entrambe le guerre, la Scozia mantenne il proprio status di nazione indipendente. Le guerre furono importanti per altre ragioni, come la nascita dell'arco lungo, arma fondamentale nella guerra medievale.\nPrima guerra d'indipendenza: 1296\u20131328.\nRetroscena.\nRe Alessandro III di Scozia era morto nel 1286, lasciando la nipotina di quattro anni Margherita di Scozia (chiamata la \"Pulzella di Norvegia\") come sua erede. Nel 1290, i Guardiani di Scozia avevano firmato il Trattato di Birgham accettando il matrimonio della Pulzella di Norvegia con Edoardo di Caernarvon, figlio di Edoardo I, che era il prozio di Margaret. Questo matrimonio avrebbe dovuto rinsaldare un'unione tra Scozia e Inghilterra. Gli Scozzesi insistettero perch\u00e9 il Trattato dichiarasse che la Scozia fosse separata e divisa dall'Inghilterra e che i suoi diritti, leggi e costumi fossero totalmente ed inviolabilmente preservati per sempre.\nTuttavia, Margaret, in viaggio verso il suo nuovo regno, mor\u00ec subito dopo essere giunta alle Isole Orcadi verso il 26 settembre 1290. Con la sua morte, apparvero 14 rivali per la successione. I due maggiori pretendenti alla corona scozzese furono Robert Bruce, V Signore di Annandale (nonno del futuro Re Robert Bruce) e John Balliol, Lord di Galloway. Temendo una guerra civile tra le famiglie Bruce e Balliol e i loro sostenitori, i Guardiani di Scozia scrissero a Edoardo I d'Inghilterra, chiedendogli di recarsi a nord per fungere da arbitro tra i pretendenti per evitare la guerra civile.\nEdoardo accett\u00f2 di incontrare i guardiani a Norham nel 1291. Prima che l'evento iniziasse, Edoardo insistette che egli fosse riconosciuto come Lord Supremo (Lord Paramount) di Scozia, il superiore feudale del regno, e dopo qualche resistenza iniziale, questa precondizione fu infine accettata. Ci\u00f2 pose gli scozzesi in una posizione vulnerabile. Durante l'incontro, Edoardo ebbe il proprio esercito accanto, in caso di problemi. Diede ai pretendenti tre settimane per accettare le proprie condizioni. Senza Re e senza esercito pronto, gli Scozzesi ebbero poche scelte. I pretendenti alla corona accettarono Edoardo come loro Lord Supremo e accettarono il suo arbitrato. La loro decisione fu influenzata in parte dal fatto che la maggior parte dei pretendenti possedeva grandi propriet\u00e0 in Inghilterra e, quindi, le avrebbero perdute se avessero sfidato il re inglese.\nL'11 giugno, in veste di Lord Paramount di Scozia, Edoardo I ordin\u00f2 che ogni castello reale scozzese fosse temporaneamente posto sotto il proprio controllo e che ogni funzionario scozzese rassegnasse le proprie dimissioni per essere riassunto da lui. Due giorni dopo, ad Upsettlington, i Guardiani del regno e i principali nobili scozzesi si riunirono per giurare fedelt\u00e0 a Re Edoardo I come Lord Paramount. A tutti gli Scozzesi fu inoltre richiesto di rendere omaggio a Edoardo I, di persona o presso uno dei centri designati entro il 27 luglio 1291. Si tennero tredici incontri da maggio ad agosto 1291 a Berwick, dove i pretendenti alla corona difesero le proprie cause davanti a Edoardo, in quella che fu poi chiamata la \"Grande causa\" (\"Great Cause\"). Le pretese di molti dei partecipanti furono respinte, lasciando Balliol, Bruce, Fiorenzo V d'Olanda e Giovanni di Hastings di Abergavenny, 2\u00ba Barone Hastings, come i soli uomini che avevano provato di essere diretti discendenti di Davide I.\nIl 3 agosto, Edoardo chiese a Balliol e Bruce di scegliere ciascuno 40 arbitri, mentre egli ne avrebbe scelti 24, per decidere il caso. John Balliol fu nominato re a maggioranza il 17 novembre 1292 e il 30 novembre fu incoronato Re di Scozia (Re Giovanni) presso l'Abbazia di Scone. Il 26 dicembre, a Newcastle upon Tyne, Re Giovanni giur\u00f2 fedelt\u00e0 al Re Edoardo I per il Regno di Scozia. Edoardo fece immediatamente capire che considerava il paese come uno stato vassallo. Balliol, indebolito dai membri della fazione di Bruce, lott\u00f2 per resistere, respingendo le pretese di Edoardo. Nel 1294, Edoardo convoc\u00f2 John Balliol perch\u00e9 comparisse davanti a lui, e ordin\u00f2 quindi che entro il 1\u00ba settembre 1294 fornisse truppe e fondi scozzesi per la sua invasione della Francia.\nAl suo ritorno in Scozia, John tenne una riunione con il suo consiglio e, dopo alcuni giorni di acceso dibattito, vennero fatti piani per sfidare gli ordini di Edoardo I. Alcune settimane dopo venne riunito velocemente un Parlamento scozzese e 12 membri di un consiglio di guerra (quattro conti, quattro baroni e quattro vescovi, rispettivamente) furono scelti come consiglieri del re Giovanni. Vennero immediatamente inviati emissari per informare Re Filippo IV di Francia delle intenzioni degli inglesi. Essi negoziarono anche un trattato con il quale gli scozzesi avrebbero invaso l'Inghilterra se gli inglesi avessero invaso la Francia; in cambio, i francesi avrebbero sostenuto gli scozzesi. Il trattato sarebbe stato suggellato dal matrimonio organizzato tra Edward Balliol (figlio di John) e Jeanne de Valois (nipote di Filippo). Un altro trattato con re Eirik II di Norvegia fu concluso. In base ad esso il sovrano norvegese avrebbe concesso la somma di 50.000 groats, con la quale sarebbero state fornite 100 navi per quattro mesi l'anno, fino a quando le ostilit\u00e0 tra Inghilterra e Francia fossero continuate.\nBench\u00e9 la Norvegia non agisse mai, l'alleanza franco-scozzese, nota successivamente come Auld Alliance, fu rinnovata di frequente fino al 1560. Fu solo verso il 1295 che Edoardo I venne a sapere dei negoziati segreti tra Francia e Scozia. Ai primi di ottobre, egli inizi\u00f2 a rafforzare le sue difese settentrionali contro una possibile invasione. Fu a questo punto che Robert Bruce, 6\u00b0 Lord di Annandale (padre del futuro Re Robert Bruce) fu nominato da Edoardo governatore del Castello di Carlisle. Edoardo ordin\u00f2 anche a John Balliol di cedere il controllo dei castelli e dei borghi di Berwick, Jedburgh e Roxburgh.\nA dicembre, pi\u00f9 di 200 dei vassalli di Edoardo a Newcastle furono convocati per formare una milizia entro marzo 1296; a febbraio una flotta salp\u00f2 verso nord per incontrarsi con le sue forze di terra a Newcastle. I movimenti delle forze inglesi lungo il confine anglo-scozzese non pass\u00f2 inosservato. Per tutta risposta, il Re John Balliol invit\u00f2 tutti gli scozzesi in grado di portare armi a riunirsi a Caddonlee per il giorno 11 marzo. Diversi nobili scozzesi scelsero di ignorare l'invito, compreso Robert Bruce, Conte di Carrick, il cui padre aveva ricevuto la propriet\u00e0 di Annandale togliendola a John Balliol e riassegnandola a John 'Il Rosso' Comyn.\nInizio della guerra: 1296\u20131306.\nLa Prima Guerra d'Indipendenza Scozzese pu\u00f2 essere grossolanamente divisa in quattro fasi: l'iniziale invasione e il successo inglese del 1296; le campagne condotte da William Wallace, Andrew de Moray e vari Guardiani Scozzesi dal 1297 fino a quando John Comyn negozi\u00f2 la generale sottomissione scozzese del febbraio 1304; le nuove campagne condotte da Robert Bruce tra la sua incoronazione nel 1306 e la vittoria scozzese di Bannockburn nel 1314; e una fase finale delle iniziative diplomatiche e delle campagne militari in Scozia, Irlanda e Inghilterra del nord dal 1314 fino al Trattato di Edimburgo-Northampton del 1328.\nLa guerra inizi\u00f2 in fretta con il saccheggio inglese di Berwick nel marzo del 1296, seguito dalla sconfitta scozzese alla Battaglia di Dunbar e l'abdicazione di John Balliol a luglio. L'invasione inglese aveva soggiogato gran parte del paese gi\u00e0 ad agosto e, dopo aver rimosso la Pietra del Destino dall'Abbazia di Scone trasportandola all'Abbazia di Westminster, Edoardo convoc\u00f2 un parlamento a Berwick, dove i nobili scozzesi resero omaggio al Re d'Inghilterra. La Scozia era tutt'altro che conquistata. Le rivolte che scoppiarono all'inizio del 1297, guidate da William Wallace, Andrew de Moray e altri nobili scozzesi, costrinsero Edoardo a inviare un maggior numero di uomini a contrastare gli scozzesi, e bench\u00e9 riuscissero a costringere i nobili a capitolare a Irvine (Regno Unito), le continue campagne di Wallace e de Moray finirono per far arridere la prima importante vittoria agli scozzesi a Stirling Bridge.\nEssa venne seguita da raid scozzesi nell'Inghilterra del nord e alla nomina di Wallace a Guardiano di Scozia nel marzo del 1298. Ma a luglio, Edoardo invase ancora, intendendo schiacciare Wallace e i suoi seguaci, e sconfisse gli scozzesi a Falkirk. Edoardo non riusc\u00ec per\u00f2 a sottomettere del tutto la Scozia prima di fare ritorno in Inghilterra. Ci sono state, comunque, diverse storie riguardanti Wallace e ci\u00f2 che fece dopo la battaglia di Falkirk. Alcune fonti sostengono che Wallace si rec\u00f2 in Francia e combatt\u00e9 per il re francese contro gli inglesi nella guerra che essi avevano in corso mentre il Vescovo Lamberton di St Andrews, che aveva fornito un grosso sostegno alla causa scozzese, si recava a parlare con il Papa.\nRe Robert Bruce: 1306\u20131314.\nA Wallace succedettero Robert I di Scozia e John Comyn come guardiani associati, con William Lamberton, Vescovo di St Andrews eletto nel 1299 come terzo, neutrale Guardiano per cercare di mantenere l'ordine tra i due. Nel corso di quell'anno, pressioni diplomatiche dalla Francia e da Roma persuasero Edoardo ad affidare l'imprigionato Re Giovanni in custodia al Papa, e Wallace fu inviato in Francia per cercare l'aiuto di Filippo IV; probabilmente si rec\u00f2 anche a Roma. Altre campagne di Edoardo nel 1300 e nel 1301 portarono ad una tregua tra gi scozzesi e gli inglesi nel 1302. Dopo un'ulteriore campagna nel 1303/1304, il Castello di Stirling, l'ultimo importante bastione scozzese, cadde in mano agli inglesi, e, nel febbraio del 1304, negoziati condussero molti dei rimanenti nobili a tributare omaggio a Edoardo ma non alla resa degli scozzesi.\nA questo punto, Robert Bruce e William Lamberton potrebbero avere stretto un'alleanza segreta, con lo scopo di mettere Bruce sul trono scozzese e continuare la battaglia. Tuttavia, Lamberton proveniva da una famiglia associata alla fazione Balliol-Comyn e le sue reali lealt\u00e0 sono ignote. Dopo la cattura e l'esecuzione di Wallace nel 1305, la Scozia sembr\u00f2 essere definitivamente conquistata e la rivolta si calm\u00f2 per un certo tempo.\nLa ribellione riprese quando Bruce e Comyn, i due sopravvissuti pretendenti al trono scozzese, si accordarono affinch\u00e9 uno dei due rinunciasse alla propria pretesa al trono di Scozia, ricevendo in cambio dall'altro terre e sostenendolo nella pretesa al trono. Sembra tuttavia che Comyn avesse in realt\u00e0 pensato di ottenere sia il trono che le terre tradendo Bruce a favore degli inglesi. Quando nel 1306 un messaggero che trasportava documenti da Comyn a Edoardo fu catturato da Bruce e i suoi sodali, Bruce chiese di incontrare John Comyn e lo uccise durante un litigio. Bruce convoc\u00f2 quindi i prelati e i nobili che lo sostenevano e si fece incoronare Re degli Scozzesi a Scone. Egli diede quindi inizio a una nuova campagna per liberare la Scozia.\nDopo essere stato inizialmente sconfitto in battaglia, fu scacciato dalla Scozia continentale e dichiarato fuorilegge. Bruce venne fuori dal suo nascondiglio nel 1307. Gli scozzesi si unirono a lui ed egli sconfisse gli inglesi in un certo numero di battaglie. Le sue forze continuarono a rinforzarsi, incoraggiate in parte dalla morte di Edoardo I nel luglio del 1307. La Battaglia di Bannockburn nel 1314 costitu\u00ec in particolare un'importante vittoria degli scozzesi.\nDa Bannockburn a Edimburgo-Northampton: 1314\u20131328.\nNel 1320, la Dichiarazione di Arbroath fu inviata da un gruppo di nobili scozzesi al Papa affermando l'indipendenza scozzese dall'Inghilterra. Due dichiarazioni dello stesso tono furono inviate anche dal Clero e da Roberto I. Nel 1327, Edoardo II d'Inghilterra venne deposto e ucciso. L'invasione dell'Inghilterra del Nord da Robert Bruce costrinse Edoardo III d'Inghilterra a firmare il Trattato di Edimburgo-Northampton il 1\u00ba maggio 1328, con il quale riconosceva l'indipendenza della Scozia con Bruce come Re. Per suggellare ulteriormente la pace, il figlio ed erede di Robert David spos\u00f2 la sorella di Edoardo III.\nLa Seconda Guerra d'Indipendenza: 1332\u20131357.\nDopo la morte di Robert Bruce, Re David II era troppo giovane per governare, cos\u00ec il Guardiano del regno divenne Thomas Randolph (I conte di Moray). Ma Edoardo III, nonostante avesse dato il suo nome al Trattato di Edimburgo-Northampton, era determinato a vendicare l'umiliazione subita dagli scozzesi e pot\u00e9 contare sull'assistenza di Edward Balliol, figlio di John Balliol e pretendente al trono scozzese.\nEdoardo III ebbe anche il sostegno di un gruppo di nobili scozzesi, condotti da Balliol ed Henry Beaumont, noto come il 'Diseredato.' Questo gruppo di nobili aveva sostenuto gli inglesi nel corso della Prima Guerra e, dopo Bannockburn, Robert Bruce li aveva privati di titoli e terre, assegnandoli ai suoi alleati. Quando la pace fu conclusa, essi non ricevettero alcuna riparazione di guerra. Questi diseredati volevano a tutti i costi recuperare le proprie terre e si sarebbero dimostrati ostili alla pace. Il Conte di Moray mor\u00ec il 20 luglio 1332. La nobilt\u00e0 scozzese si riun\u00ec a Perth dove elessero Domhnall II, Conte di Mar come nuovo Guardiano. Nel frattempo una piccola banda condotta da Balliol aveva fatto vela dall'Humber. Costituita da nobili diseredati e da mercenari, essi probabilmente non raggiungevano le cento unit\u00e0.\nEdoardo III era ancora formalmente in pace con David II e i suoi affari con Balliol furono quindi deliberatamente oscurati. Egli, ovviamente, sapeva cosa stava succedendo e Balliol probabilmente tribut\u00f2 omaggio prima di partire, ma lo schema disperato di Balliol deve essere sembrato condannato al fallimento. Edoardo quindi rifiut\u00f2 di permettere a Balliol di invadere la Scozia attraversando il Tweed. Questo sarebbe infatti stato considerato una palese rottura del trattato. Egli consent\u00ec a chiudere un occhio nei confronti di un'invasione dal mare, ma mise in chiaro che li avrebbe sconfessati e che avrebbe confiscato tutte le terre inglesi nel caso Balliol e i suoi amici avesse fallito. I \"diseredati\" presero terra a Kinghorn nel Fife il 6 agosto. Le notizie della loro avanzata li avevano preceduti, e, mentre marciavano verso Perth, essi si trovarono la strada sbarrata da un grosso esercito scozzese, costituito in massima parte da fanteria, agli ordini del nuovo Guardiano.\nAlla Battaglia di Dupplin Moor, l'esercito di Balliol, comandato da Henry Beaumont, sconfisse il pi\u00f9 numeroso esercito scozzese. Beaumont fece uso delle stesse tattiche che gli inglesi avrebbero reso famose nella Guerra dei Cent'Anni, con cavalieri appiedati al centro e gli arcieri ai fianchi. Trovatisi in una micidiale pioggia di frecce, gran parte degli scozzesi non riuscirono nemmeno a raggiungere le linee nemiche. Quando il massacro fu finalmente giunto alla conclusione, il Conte di Mar, Sir Robert Bruce (un figlio illegittimo di Robert Bruce), molti nobili e circa 2.000 scozzesi erano stati assassinati. Edward Balliol venne quindi incoronato Re degli Scozzesi, prima a Perth, e poi ancora a settembre all'Abbazia di Scone. Il successo di Balliol colse di sorpresa Edoardo III, e temendo che l'invasione di Balliol sarebbe alla fine fallita con conseguente invasione dell'Inghilterra da parte degli scozzesi, mosse a nord con il suo esercito.\nIn ottobre, Sir Archibald Douglas, ora Guardiano di Scozia, stipul\u00f2 una tregua con Balliol, apparentemente per consentire al parlamento scozzese di riunirsi e decidere chi fosse il loro vero re. Imbaldanzito dalla tregua, Balliol smantell\u00f2 gran parte delle truppe inglesi e si mosse verso Annan, sulla riva nord del Solway Firth. Invi\u00f2 due lettere aperte, dicendo che con l'aiuto dell'Inghilterra egli aveva reclamato il suo regno, e riconobbe che la Scozia era sempre stata un feudo dell'Inghilterra. Promise anche terre a Edoardo III situate sul confine, compresa Berwick-on-Tweed, e che avrebbe servito Edoardo per il resto della propria vita. Ma a dicembre, Douglas attacc\u00f2 Balliol ad Annan nelle prime ore del mattino. Gran parte degli uomini fu uccisa, bench\u00e9 egli stesso riuscisse a fuggire attraverso un buco nel muro, e scapp\u00f2, nudo e a cavallo, verso Carlisle.\nAd aprile 1333, Edoardo III e Balliol, con un grosso esercito inglese, presero d'assedio Berwick. Archibald Douglas tent\u00f2 di liberare la citt\u00e0 a luglio, ma fu sconfitto e ucciso alla Battaglia di Halidon Hill. David II e la propria Regina furono spostati per sicurezza al Dumbarton Rock, mentre Berwick si arrendeva e veniva annessa da Edoardo. A questo punto, gran parte della Scozia si trovava sotto occupazione inglese, con otto delle contee delle Lowlands scozzesi cedute all'Inghilterra da Edward Balliol. All'inizio del 1334, Filippo VI di Francia offr\u00ec asilo in Francia a David II e alla sua corte, e a maggio essi arrivarono in Francia, stabilendo una corte in esilio a Ch\u00e2teau-Gaillard in Normandia. Filippo decise anche di far fallire i negoziati di pace Anglo-Francesi che stavano in quel momento avendo luogo (in quel periodo Inghilterra e Francia erano impegnate in dispute che avrebbero portato alla Guerra dei Cent'Anni), dichiarando a Edoardo III che ogni trattato fra Inghilterra e Francia avrebbe dovuto comprendere il Re degli Scozzesi in esilio.\nIn assenza di David, una serie di Guardiani continuava a combattere. A novembre, Edoardo III invase ancora, ma concluse poco e si ritir\u00f2 a febbraio del 1335 principalmente a causa del fallimento di trascinare gli scozzesi in battaglia. Egli e Edward Balliol tornarono ancora una volta a luglio con un esercito di 13.000 uomini, e avanz\u00f2 attraverso la Scozia, prima a Glasgow e poi a Perth, dove Edoardo III si install\u00f2 mentre il suo esercito saccheggiava e distruggeva la campagna circostante. A questo punto gli scozzesi seguirono un piano per evitare di dare battaglia in campo aperto, affidandosi invece a piccole azioni di cavalleria pesante - a quel tempo pratica normale. Alcuni leader scozzesi, compreso il conte di Atholl, che era tornato in Scozia con Edward Balliol nel 1332 e nel 1333, ma aveva disertato passando nelle file di Bruce.\nA seguito del ritorno di Edoardo in Inghilterra, i restanti capi della resistenza scozzese scelsero Sir Andrew Murray come Guardiano. Egli negozi\u00f2 presto una tregua con Edoardo fino ad aprile 1336, durante la quale, vari emissari francesi e pontifici tentarono di negoziare una pace tra i due paesi. A gennaio, gli scozzesi strapparono un abbozzo di trattato con il quale si riconosceva Edward Balliol, vecchio e senza figli, come Re, fino a che David II sarebbe stato suo erede e David avesse lasciato la Francia per vivere in Inghilterra. Tuttavia, David II respinse la proposta di pace e ogni altra tregua. A maggio, un esercito inglese agli ordini Enrico Plantageneto (1310-1361) invase, seguito a luglio da un altro esercito agli ordini di Re Edoardo. Insieme, devastarono gran parte del nordest saccheggiando Elgin ed Aberdeen, mentre un terzo esercito depredava il sudovest e la vallata della Clyde. Incitato da questa invasione, Filippo VI di Francia annunci\u00f2 che intendeva di sostenere gli scozzesi con ogni mezzo in suo potere, e che aveva pronti un numeroso esercito e una flotta pronti a invadere sia Inghilterra che Scozia.\nEdoardo torn\u00f2 subito in Inghilterra, mentre gli scozzesi, agli ordini di Murray, catturavano e distruggevano i bastioni inglesi saccheggiando la campagna rendendola inabitabile per gli inglesi. Bench\u00e9 Edoardo III sconfinasse ancora, stava diventando pi\u00f9 ansioso circa la possibile invasione francese, e verso la fine del 1336, gli scozzesi avevano ripreso il controllo virtualmente su tutta la Scozia e per il 1338 la marea si era invertita. Mentre \"Agnes la Nera\", Contessa consorte Dunbar e March, continuava a resistere all'assedio posto dagli inglesi al Castello di Dunbar, lanciando sfide e insulti dagli spalti, la Scozia prendeva respiro allorch\u00e9 Edoardo III reclam\u00f2 il trono di Francia e port\u00f2 i suoi eserciti nelle Fiandre, dando inizio alla Guerra dei Cent'Anni contro la Francia.\nCos\u00ec, in appena nove anni, il regno duramente conquistato da Robert Bruce era stato fatto a pezzi e ricostruito. Molti dei suoi esperti nobili erano morti e l'economia che aveva appena iniziato a riprendersi dalla precedenti guerre si trovava nuovamente a brandelli. Fu in un paese impoverito e in cerca di pace e di un buon governo che infine David II fu infine in grado di tornare a giugno del 1341. Al ritorno di David, egli fu determinato a essere all'altezza del suo illustre padre. Ignor\u00f2 le tregue con l'Inghilterra e fu determinato a stare a fianco del suo alleato Filippo VI durante i primi anni della Guerra dei Cent'Anni. Nel 1341 condusse un raid in Inghilterra costringendo Edoardo III a schierare un esercito a nord per rinforzare i confini.\nNel 1346, dopo altri radi scozzesi, Filippo VI chiese una contro-invasione in Inghilterra per liberare la stretta inglese su Calais. David accett\u00f2 di buon grado e condusse personalmente un esercito scozzese a sud con l'intenzione di prendere Durham. Per tutta risposta, un esercito inglese si mosse verso nord dallo Yorkshire per affrontare gli scozzesi. Il 14 ottobre, alla Battaglia di Neville's Cross, gli scozzesi furono sconfitti. Patirono pesanti perdite e David venne ferito al volto da due frecce prima di essere catturato. Era rimasto per\u00f2 abbastanza in forze per rompere due denti dalla bocca di chi lo aveva catturato. Dopo un periodo di convalescenza, fu imprigionato nella Torre di Londra, dove rimase per 11 anni, durante i quali la Scozia fu governata dal nipote, Robert Stewart, 7\u00b0 Alto Cerimoniere. Edward Balliol ritorn\u00f2 in Scozia subito dopo con una piccola forza, in un ultimo tentativo di liberarla. Riusc\u00ec solo a riprendere il controllo di parte del Galloway, con il suo potere ivi riducendosi fino al 1355. Infine rinunci\u00f2 alle sue pretese al trono scozzese a gennaio 1356, morendo senza figli nel 1364.\nFinalmente, il 3 ottobre 1357, David fu rilasciato in esito al Trattato di Berwick, con il quale gli scozzesi accettavano di pagare un enorme riscatto di 100.000 merk per lui (1 merk equivaleva a 2/3 di una sterlina inglese) pagabile in dieci anni. Fu necessario ricorrere a pesanti tassazioni per ottenere i fondi per il riscatto, che fu pagato a rate, e David si alien\u00f2 i propri sudditi usando il denaro per i propri scopi. Il paese si trovava allora in grandi ambasce; era stato saccheggiato dalla guerra e anche dalla peste. La prima rata del riscatto fu pagata puntualmente. La seconda in ritardo e dopo questa non ne pot\u00e9 essere pagata nessun'altra.\nNel 1363, David si rec\u00f2 a Londra e accett\u00f2 di morire senza figli, che la corona passasse a Edoardo (suo cognato) o a uno dei suoi figli, e che la Pietra del Destino fosse restituita in occasione della loro incoronazione come Re degli Scozzesi; tuttavia sembra che questo non fosse che un tentativo disonesto di rinegoziare il riscatto perch\u00e9 David sapeva perfettamente che il Parlamento avrebbe respinto questo accordo senza pensarci due volte. Gli scozzesi di fatto respinsero questo accordo, offrendo di pagare il riscatto (ora aumentato a 100.000 sterline). Fu stabilita una tregua venticinquennale e nel 1369, il trattato del 1365 fu invalidato e sostituito con uno pi\u00f9 favorevole agli scozzesi, per l'influenza della guerra con la Francia. I nuovi termini prevedevano che i 44.000 merk gi\u00e0 pagati venivano dedotti dagli originali 100.000 con il resto da pagare a rate di 4.000 per i successivi 14 anni.\nQuando Edoardo mor\u00ec, nel 1377, c'erano ancora da pagare 24.000 merk che non furono mai pagati. David stesso aveva perduto la sua popolarit\u00e0 e il rispetto dei suoi nobili quando spos\u00f2 la vedova di un laird minore dopo la morte della moglie inglese. Mor\u00ec a febbraio del 1371. Alla fine della campagna, la Scozia restava indipendente e lo sarebbe rimasta fino all'unificazione delle corone inglese e scozzese nel 1603, quando il Regno d'Inghilterra, gi\u00e0 in unione personale con il Regno d'Irlanda fin dal 1542, pass\u00f2 in eredit\u00e0 a Giacomo VI, re degli Scozzesi. L'unificazione formale del Regno d'Inghilterra e del Regno di Scozia per creare il Regno Unito di Gran Bretagna fu completata con il Trattato di Unione del 1707."}
{"id": "2308358", "revid": "1305772", "url": "https://it.wikipedia.org/wiki?curid=2308358", "title": "Microprose Soccer", "text": "Microprose Soccer (Keith Van Eron's Pro Soccer negli Stati Uniti, Microprose Pro Soccer in alcune schermate) \u00e8 un videogioco di simulazione calcistica con visuale dall'alto, pubblicato da Microprose nel 1988-1989 per i computer Amiga, Amstrad CPC, Atari ST, Commodore 64, MS-DOS e ZX Spectrum. Il gioco \u00e8 stato sviluppato da Sensible Software, che in seguito a questa esperienza ha prodotto la serie \"Sensible Soccer\". \nModalit\u00e0 di gioco.\nCome in altri videogiochi calcistici, \u00e8 possibile disputare amichevoli (anche contro un giocatore umano), un torneo o un campionato. Si possono giocare sia incontri classici 11 contro 11 (versione \"outdoor\") o partite di calcetto 6 contro 6 (versione \"indoor\" all'americana). Il campo di gioco \u00e8 mostrato dall'alto, orientato in verticale, con scorrimento in tutte le direzioni in modalit\u00e0 outdoor e scorrimento solo verticale in modalit\u00e0 indoor.\nIl metodo di controllo prevede un solo tasto: con una pressione minore del pulsante si ottiene un passaggio, con una pi\u00f9 forte un tiro. Tenendo premuto una direzione diagonale durante il tiro, si pu\u00f2 imprimere ad esso un effetto di traiettoria curva: questa caratteristica sar\u00e0 ripresa da \"Kick Off\"."}
{"id": "2308363", "revid": "964734", "url": "https://it.wikipedia.org/wiki?curid=2308363", "title": "Nostalgie de la boue", "text": "Nostalgie de la boue \u00e8 una locuzione del XIX secolo, mutuata dalla lingua francese, che significa letteralmente \"nostalgia del fango\". La metafora si riferisce alla \"romanticizzazione degli animi primitivi\", una voglia di approfondire e tastare il modo di vivere delle classi sociali inferiori.\nTom Wolfe ha fatto uso di questa espressione nel saggio \"Radical chic\", in riferimento alla fascinazione della borghesia \"liberal\" statunitense nei confronti di movimenti estremisti o radicali come le \"Black Panthers\" o dei movimenti di liberazione latino-americani.\nSecondo Wolfe, il fascino a cui sono soggetti i cosiddetti \"radical chic\" ha dei punti di contatto con la corrente culturale detta del primitivismo. In tal senso, la \"nostalgie de la boue\" rappresenta l'idealizzazione positiva del \"primitivo lontano\", visto come l'equivalente delle classi sociali inferiori del proprio Paese. \nUn caso di \"nostalgie de la boue\" \"ante litteram\" \u00e8 la descrizione che Cristoforo Colombo fa dei \"selvaggi\" di San Salvador delle Bahamas nel suo diario."}
{"id": "2308370", "revid": "1305772", "url": "https://it.wikipedia.org/wiki?curid=2308370", "title": "Parallax", "text": "Parallax (parallasse in lingua inglese) pu\u00f2 riferirsi a:"}
{"id": "2308371", "revid": "767487", "url": "https://it.wikipedia.org/wiki?curid=2308371", "title": "Penc", "text": "Penc \u00e8 un comune dell'Ungheria di 1429 abitanti (dati 2008). \u00c8 situato nella provincia di Pest, nell'Ungheria settentrionale."}
{"id": "2308372", "revid": "119753638", "url": "https://it.wikipedia.org/wiki?curid=2308372", "title": "Composizioni di Franz Liszt", "text": "Qui di seguito \u00e8 riportata la lista delle composizioni di Franz Liszt, basata sul catalogo di Humphrey Searle - \"The Music of Liszt\", 1966; e sulle aggiunte successive effettuate da Sharon Winklhofer e Leslie Howard. Questa lista proviene da International Music Score Library Project.\nArrangiamenti, Trascrizioni, Fantasie, etc..\nRecitazioni.\nDraeseke"}
{"id": "2308382", "revid": "125745975", "url": "https://it.wikipedia.org/wiki?curid=2308382", "title": "San Pellegrino in Alpe", "text": "San Pellegrino in Alpe \u00e8 una localit\u00e0 dell'Appennino tosco-emiliano a \nParte del suo territorio \u00e8 frazione di Frassinoro, comune della provincia emiliana di Modena, e parte lo \u00e8 di Castiglione di Garfagnana, appartenente alla provincia toscana di Lucca.\nLa frazione facente capo a Frassinoro costituisce un\"'exclave\" dell'Emilia-Romagna, in quanto completamente circondata dalla Toscana e separata territorialmente dalla regione d'appartenenza.\nGeografia fisica.\nTerritorio.\n\u00c8 raggiungibile dall'Emilia-Romagna attraverso il Passo delle Radici, , e dalla Toscana tramite la strada provinciale che sale in maniera molto ripida dalla Garfagnana: si tratta della pi\u00f9 elevata localit\u00e0 permanentemente abitata dell'Appennino che non sia sede comunale, adagiato su uno dei versanti dell'Alpe di San Pellegrino (1701\u00a0m s.l.m.), facilmente raggiungibile dal paese tramite sentieri escursionistici\nStoria e leggenda.\nIl valico appenninico delle Radici, tra la valle del Serchio e quella della Secchia fu certamente importante e frequentato in epoche antichissime e divenne, durante il medioevo, luogo di transito di mercanti, pellegrini ed eserciti. A poca distanza dal passo sorse un ospitale per pellegrini e una chiesa legata al culto degli eremiti Pellegrino e Bianco. Pellegrino, tradizionalmente ritenuto figlio di un re scozzese, sarebbe vissuto per anni in preghiera sulle selvagge montagne circostanti e la sua presenza \u00e8 legata, oltre che alla devozione popolare, a varie storie e leggende. In verit\u00e0 Pellegrino e Bianco non sono mai stati ufficialmente canonizzati. Il valico venne lungamente conteso tra lucchesi, modenesi e reggiani, ma nel basso medio evo furono i lucchesi a prevalere, per cui l'ospitale e la chiesa entrarono definitivamente nel territorio della Diocesi (vedi Arcidiocesi di Lucca) e della Repubblica di Lucca. Dopo il 1430 i duchi estensi di Modena e Ferrara, approfittando dello stato di guerra tra lucchesi e fiorentini, penetrarono con loro truppe nella valle del Serchio ottenendo, soprattutto grazie ad un'accorta azione diplomatica, la devozione di molti centri abitati della Garfagnana. Nel 1433 l'ospedale di San Pellegrino e la chiesa furono concessi dall'imperatore agli Este di Modena, con le successive investiture imperiali che ne confermano il possesso (1509, 1526, 1535). La Repubblica di Lucca per\u00f2, grazie all'alleanza con Genova e Milano e in virt\u00f9 della vittoriosa Battaglia del Serchio, mantenne la sua indipendenza e cerc\u00f2 subito di riconquistare la Garfagnana. Alla fine di varie guerre gli Estensi mantennero il controllo di buona parte dell'alta val di Serchio, ma i lucchesi rimasero in possesso di alcune vicarie di grande importanza strategica ed economica. Una di queste vicarie lucchesi era quella di Castiglione (Castiglione di Garfagnana), incentrata sul capoluogo dotato di imponenti fortificazioni, ma comprendente vari villaggi, i passi appenninici e appunto la localit\u00e0 di San Pellegrino in Alpe. Il Duca di Modena cerc\u00f2 dunque di contrastare in ogni modo il controllo lucchese della principale strada che andava dalla Lombardia verso il Serchio ed ottenne di poter stanziare un presidio di soldati presso le scuderie poste di fronte alla chiesa di San Pellegrino. Le case oggi exclave del comune di Frassinoro (in gran parte poste sul lato Nord orientale della piazzetta del paese) corrispondono proprio all'alloggiamento di quei soldati e alle loro scuderie. Perfino la chiesa dei santi, importantissima per i pellegrinaggi che attirava, venne divisa tra i due stati, anche se dal punto di vista ecclesiastico continu\u00f2 a dipendere dall'Arcivescovo di Lucca. Un momento di grande importanza per San Pellegrino fu la costruzione della via Vandelli, tra il 1740 e il 1750. Il Duca di Modena non intendeva infatti far passare la nuova strada presso le mura di Castiglione e chiese dunque alla Repubblica di Lucca di poter attraversare l'Alpe di San Pellegrino, da cui la strada sarebbe scesa, parte in territorio lucchese, verso Pieve Fosciana. Lucca comprendeva che un tracciato del genere avrebbe potuto danneggiare i commerci di Castiglione, ma era anche cosciente dei vantaggi derivanti dall'apertura di una via tra il mar Ligure e la pianura padana. Dopo lunghe trattative i lucchesi autorizzarono la costruzione della strada che passava per il paesino di Chiozza (dipendente da Lucca) e per i boschi di Roncagliana (amministrativamente lucchesi, ma soggetti a diritti di legnatico da parte dei sudditi estensi). In verit\u00e0 la via Vandelli, importantissima sul piano storico, non riusc\u00ec a soppiantare quella diretta su Castiglione e ci\u00f2 a causa delle troppo elevate pendenze che ne resero complicata, specie sul versante apuano, la manutenzione. Il tratto apuano, dopo pochi anni, divenne impraticabile ai carri e si ridusse ad un'ampia mulattiera. Con il XIX secolo, la costruzione delle strade Giardini Ximenes (dell'Abetone), della Foce a Giovo e delle Radici, San pellegrino perse completamente importanza come valico, ma rimase una meta importantissima di pellegrinaggio estivo, specie per le popolazioni della Val di Serchio e del Modenese. Una delle pi\u00f9 famose leggende legate all'Alpe di San Pellegrino \u00e8 quella del Giro del Diavolo; si narra che San Pellegrino delle Alpi, tentato dal Diavolo, dopo aver perso la pazienza, gli sferr\u00f2 un tremendo schiaffo, facendogli attraversare l'intera valle, fino a farlo sbattere contro le Alpi Apuane. Queste vennero oltrepassate e bucate dal corpo del Diavolo, lasciando come traccia il Monte Forato (1234\u00a0m s.l.m.), un arco naturale di pietra lungo 15\u00a0m ed alto 12\u00a0m visibile, per l'appunto, da San Pellegrino in Alpe. Vicino all'abitato di San Pellegrino esiste il luogo detto Giro del Diavolo ed i pellegrini usano raggiungerlo portando una pietra che viene poi lasciata sul posto.\nSport.\nCiclismo.\nLa salita di San Pellegrino in Alpe, lato toscano, presenta tratti estremamente difficili con punte di pendenza al 18% rendendola una delle salite pi\u00f9 difficili dell'intero Appennino ed \u00e8 stata pi\u00f9 volte affrontata al Giro d'Italia nelle edizioni 1989, 1995, 2000."}
{"id": "2308383", "revid": "1632387", "url": "https://it.wikipedia.org/wiki?curid=2308383", "title": "Chiesa di Nostra Signora del Rosario (Genova)", "text": "La chiesa di Nostra Signora del Rosario \u00e8 un luogo di culto cattolico situato nel quartiere di Albaro, in via Carlo e Nello Rosselli, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Albaro dell'arcidiocesi di Genova.\nStoria e descrizione.\nLa posa della prima pietra avvenne il 7 ottobre del 1954 alla presenza del cardinale e arcivescovo di Genova Giuseppe Siri. I lavori per la sua costruzione durarono tre anni e fu proprio lo stesso cardinal Siri a benedire il nuovo edificio e aprendolo al culto religioso il 22 dicembre del 1957. La chiesa fu affidata all'Ordine dei Frati Minori Conventuali dell'annesso convento.\nEletta l'11 giugno del 1968 con il titolo di chiesa parrocchiale, fu consacrata il 20 aprile del 1974 dal cardinal Siri.\nAll'interno \u00e8 conservata una caratteristica \"Via Crucis\" dello scultore Giovanni Battista Airaldi che realizz\u00f2 l'opera con pietra del Finalese; in travertino oniciato e bronzo \u00e8 invece il battistero sempre opera dell'Airaldi. Nella facciata \u00e8 invece presente una statua della \"Madonna col Bambino\", benedetta dal cardinal Siri il 27 novembre del 1977. Nel 1980, il 21 settembre, lo stesso cardinale consacr\u00f2 le campane della chiesa."}
{"id": "2308390", "revid": "1305772", "url": "https://it.wikipedia.org/wiki?curid=2308390", "title": "Love Sex Magic", "text": "Love Sex Magic \u00e8 una canzone della cantante statunitense Ciara, estratta come singolo dal suo terzo album \"Fantasy Ride\". Il brano vede la partecipazione di Justin Timberlake, che ha anche partecipato alla scrittura della canzone. Il brano \u00e8 entrato nella rotazione radiofonica il 3 marzo 2009, ed \u00e8 stato reso disponibile per il download in Australia, Nuova Zelanda, Canada e negli Stati Uniti a partire dal 13 marzo. In Europa il singolo \u00e8 stato reso disponibile il 5 aprile.\nInformazioni.\nIl 16 novembre 2008, Ciara aveva annunciato che la pubblicazione del suo album sarebbe stata posticipata, per la possibilit\u00e0 di una collaborazione con Justin Timberlake.\nInizialmente in diversi paesi, ad esempio l'Argentina, era stata pubblicata una versione demo del brano intitolata semplicemente \"Magic\" Infatti \u00e8 stato solo in una fase successiva che il brano \u00e8 diventato un duetto, e reintitolato \"Love Sex Magic\".\nIl singolo \u00e8 entrato ufficialmente nella programmazione radiofonica americana il 3 marzo 2009, ed ha debuttato alla posizione numero 86 della Billboard Hot 100, salendo fino alla 27, la settimana successiva. Successivamente il singolo \u00e8 giunto fino alla posizione numero 10, rendendo il brano l'ottavo in top 10 nella carriera di Ciara ed il suo pi\u00f9 grande successo radiofonico, dai tempi di \"Oh\" con Ludacris, che era arrivato fino alla posizione numero 6 della Billboard Pop 100 nel 2005.\nAs of April, \"Love Sex Magic\" is chartered in top 5 on the iTunes Top 100 chart, and #1 on the iTunes Top R&amp;B/Soul chart.\nLa canzone ha raggiunto anche la top 40 della classifica dei singoli canadese, il primo di Ciara dai tempi di \"1, 2 Step\" del 2004. In Australia, la canzone ha debuttato alla posizione numero 6, mentre in Nuova Zelanda alla 14.\nIl video.\nIspirato agli spettacoli del Crazy Horse parigino, il video musicale di \"Love Sex Magic\" si apre con Ciara e Justin Timberlake faccia a faccia, che si accarezzano seduttivamente. Il video prosegue con immagini della cantante in lingerie che danza su un palcoscenico insieme a quattro ballerine di fila, ed in seguito da sola con un costume da gatta. Nelle parti del brano cantante da Timberlake, il cantante appare sul palco, mentre Ciara continua a ballare intorno a lui. Il video \u00e8 stato diretto dalla regista Diane Martel.\nTracce.\nCD Single - US/Oceania\nCD Single - UK\nCD Single - Europa\nRemix Promo CD"}
{"id": "2308395", "revid": "287204", "url": "https://it.wikipedia.org/wiki?curid=2308395", "title": "Galassia Girino", "text": "La Galassia Girino \u00e8 una galassia a spirale barrata distorta che si trova a circa 400 milioni di anni luce dalla Terra nella costellazione del Dragone. Le sue caratteristiche pi\u00f9 evidenti sono la coda di stelle, lunga circa 280.000 anni luce, e massivi ammassi stellari di stelle blu.\nPassato e futuro.\nL'ipotesi pi\u00f9 accreditata per spiegare la forma della galassia prevede un quasi \"scontro frontale\" con una galassia pi\u00f9 compatta, l'oggetto avrebbe incrociato la galassia Girino da sinistra a destra (secondo la prospettiva della foto a lato); l'intruso sarebbe poi stato scagliato dietro la galassia Girino dalla reciproca attrazione gravitazionale. Durante l'incontro le forze di marea avrebbero estratto stelle e polveri dalla galassia Girino, formando la lunga coda.\nSi stima che la galassia intrusa sia ora circa 300.000 anni luce dietro la galassia Girino e pu\u00f2 essere intravista attraverso i bracci di spirale in alto a sinistra. Come i girini sulla Terra la galassia Girino probabilmente perder\u00e0 la propria coda, col tempo gli ammassi stellari nella coda formeranno delle galassie satellite pi\u00f9 piccole."}
{"id": "2308397", "revid": "599013", "url": "https://it.wikipedia.org/wiki?curid=2308397", "title": "Jens Kujawa", "text": ""}
{"id": "2308398", "revid": "73125", "url": "https://it.wikipedia.org/wiki?curid=2308398", "title": "UGC 10214", "text": ""}
{"id": "2308399", "revid": "73125", "url": "https://it.wikipedia.org/wiki?curid=2308399", "title": "PGC 57129", "text": ""}
{"id": "2308400", "revid": "73125", "url": "https://it.wikipedia.org/wiki?curid=2308400", "title": "Arp 188", "text": ""}
{"id": "2308401", "revid": "73125", "url": "https://it.wikipedia.org/wiki?curid=2308401", "title": "Galassia girino", "text": ""}
{"id": "2308410", "revid": "767487", "url": "https://it.wikipedia.org/wiki?curid=2308410", "title": "Bridget Hall", "text": "Carriera.\nBridget Hall inizia a lavorare come modella all'et\u00e0 di 10 anni, lavorando a Dallas in Texas. Durante l'adolescenza si trasferir\u00e0 insieme alla madre Donna Hall a New York per intraprendere la carriera in maniera professione. Gi\u00e0 all'et\u00e0 di 18 anni viene nominata dalla rivista \"Forbes\" come una delle dieci modelle di maggior successo dell'anno, insieme a top model come Cindy Crawford e Christy Turlington. Nello stesso periodo acquisisce una discreta popolarit\u00e0 mediatica grazie alla sua relazione con l'attore Matt Damon.\nHa inoltre sfilato per Victoria's Secret nel 1998, 2001 e 2002.\nInizialmente sotto contratto con la Ford Models, in seguito la Hall \u00e8 entrata a far parte della scuderia della IMG Models. Bridget Hall \u00e8 apparsa sulle copertine di \"Vogue\", \"Harper's Bazaar\", \"ELLE\" ed \"Allure\" ed \u00e8 stata testimonial per le campagne pubblicitarie di Pepsi Cola, Guess Jeans, Pepe Jeans, Chanel, Fendi, Lanvin, Genny, Ralph Lauren, Safari, Maybelline, Clinique, Gucci, Versace, Valentino ed Anne Klein.\nBridget Hall \u00e8 apparsa nel celebre Sports Illustrated Swimsuit Issue nelle edizioni pubblicate dal 2002 al 2005, oltre che in alcuni servizi \"Sports Illustrated\".\n\u00c8 inoltre apparsa nel Calendario Pirelli nel 1999 e 2003.\nNel 2006 \u00e8 comparsa nel film \"Il diavolo veste Prada\"."}
{"id": "2308412", "revid": "1272592", "url": "https://it.wikipedia.org/wiki?curid=2308412", "title": "La testa di House", "text": "La testa di House (\"House's Head\" nella versione originale) \u00e8 il quindicesimo episodio della quarta stagione della serie televisiva statunitense \"Dr. House - Medical Division\", trasmesso in prima assoluta sul canale televisivo statunitense Fox il 12 maggio 2008 nella versione originale, e successivamente, doppiato in italiano, il 9 luglio 2008 sul canale televisivo italiano digitale terrestre Joi della piattaforma pay per view Mediaset Premium. In chiaro \u00e8 stato trasmesso l'11 gennaio 2009 su Canale 5.\nL'episodio \u00e8 il primo di due puntate (la successiva \u00e8 \"Il cuore di Wilson\") che raccontano le vicende che ruotano attorno al dottor Gregory House che, dopo essere stato coinvolto in un incidente di autobus, ricorda vagamente che qualcuno sta morendo, ma non ricorda chi e come. House cerca di ricostruire la sua memoria, aiutandosi con la stimolazione di allucinazioni, nelle quali una donna, che sostiene di essere \"la risposta\" gli fa da guida. Alla fine dell'episodio House si rende conto che \"la risposta\" \u00e8 Amber Volakis, la fidanzata di Wilson, anch'essa vittima dell'incidente. La vicenda rimane quindi in sospeso, lasciando sconosciuta la sopravvivenza di Amber.\nL'episodio \u00e8 stato uno dei pi\u00f9 seguiti della serie negli USA, con oltre 14 milioni di telespettatori americani che hanno seguito la storia. L'episodio, e in particolare uno strip tease della Cuddy, frutto di una delle allucinazioni di House, ha ricevuto critiche molto positive, ottenendo anche 5 nomination ai Primetime Emmy Awards, con Greg Yaitanes che ha vinto l'Emmy per la \"regia di una storia in sospeso\".\nTrama.\nAll'inizio dell'episodio House si trova in stato confusionale, con ferite, in uno strip club, dopo essere stato una delle vittime di un grave incidente stradale (un camion della nettezza urbana si scontra con un autobus, dove vi era anche House tra i passeggeri).\nHouse accusa una commozione cerebrale e perdita di sangue dall'orecchio, oltre all'amnesia dell'evento traumatico, che gli impedisce di ricordare l'esatta dinamica dei fatti. Ricorda per\u00f2 di aver notato un passeggero che stava male, ma non ricorda chi e il motivo. Cos\u00ec prova vari modi per stimolare la sua memoria: cerca di riconoscere qualcuno tra i ricoverati al Pronto Soccorso, annusa i vestiti dei feriti, ipnosi e allucinazioni farmacologiche, molto pericolose vista la sua commozione cerebrale, che gli fanno rivivere a tratti l'accaduto. In particolare una donna, identificandosi in \"la risposta\" guida House nelle visioni.\nL'autista dell'autobus, apparentemente sano, viene colpito da una temporanea paralisi: dopo aver scartato le diagnosi differenziali House intuisce che la causa \u00e8 un embolo d'aria, causato dalle capsule impiantate in un intervento dentistico. Sollevandogli le gambe House trasferisce l'embolo al cuore e glielo aspira con una siringa.\nHouse si rende comunque conto che non \u00e8 l'autista che aveva notato sull'autobus, cos\u00ec cerca ancora di scavare nella sua memoria ingerendo fisostigmina (normalmente usata per curare l'Alzheimer) che gli provoca ancora delle allucinazioni. Finalmente rivive tutta la scena dell'incidente, ma immediatamente entra in arresto cardiaco. Tutto il team, Cuddy compresa, lo rianima, cos\u00ec il diagnosta pu\u00f2 comunicare la vera identit\u00e0 della misteriosa persona da salvare: Amber, che era stata ricoverata in un altro ospedale. Wilson ne rimane profondamente sconvolto."}
{"id": "2308415", "revid": "124808", "url": "https://it.wikipedia.org/wiki?curid=2308415", "title": "Il cuore di Wilson", "text": ""}
{"id": "2308417", "revid": "320578", "url": "https://it.wikipedia.org/wiki?curid=2308417", "title": "Deltaflyer", "text": ""}
{"id": "2308422", "revid": "767487", "url": "https://it.wikipedia.org/wiki?curid=2308422", "title": "Bifertenstock", "text": "Il Bifertenstock (3.421\u00a0 - in romancio Piz Durschin) \u00e8 una montagna delle Alpi Glaronesi.\nDescrizione.\nSi trova in Svizzera sul confine tra il Canton Glarona ed il Canton Grigioni."}
{"id": "2308426", "revid": "2089264", "url": "https://it.wikipedia.org/wiki?curid=2308426", "title": "Gorra", "text": "Gorra \u00e8 una frazione del comune ligure di Finale Ligure, in provincia di Savona, ed \u00e8 situata nell'entroterra finalese a 6,11 chilometri dal capoluogo.\nStoria.\nFino alla met\u00e0 dell'Ottocento, insieme alla frazione di Olle, costituiva un comune autonomo in seguito aggregato al Comune di Finalborgo; anche quest'ultimo verr\u00e0 sciolto per costituire, nel 1927, l'odierno Comune di Finale Ligure.\nNella piccola frazione vivono attualmente circa 600 persone. L'economia \u00e8 prevalentemente legata all'attivit\u00e0 agricola, e al turismo. La frazione \u00e8 circondata da ulivi, vigne e coltivazioni di verde ornamentale.\nIn questo paese \u00e8 stata fondata e ha avuto sede l'Associazione Felina Italiana.\nEdifici notevoli.\nIl pi\u00f9 importante monumento del paese \u00e8 il campanile trecentesco della sconsacrata chiesa di San Bartolomeo. Pregevole anche il porticato di origine medioevale situato nella piazza centrale di San Bartolomeo."}
{"id": "2308430", "revid": "35813", "url": "https://it.wikipedia.org/wiki?curid=2308430", "title": "Pitiscus", "text": ""}
{"id": "2308431", "revid": "35813", "url": "https://it.wikipedia.org/wiki?curid=2308431", "title": "Vlacq", "text": ""}
{"id": "2308434", "revid": "31789", "url": "https://it.wikipedia.org/wiki?curid=2308434", "title": "Chiesa di San Francesco d'Assisi (Ancona)", "text": "La chiesa di San Francesco d'Assisi, detta comunemente dei Cappuccini \u00e8 una chiesta in stile neogotico di Ancona.\nStoria.\nLa chiesa venne ultimata nel 1899, su disegno di fra' Angelo da Cassano d'Adda, in sostituzione della vecchia sede di Santa Caterina del XVII secolo, posta sotto il Faro vecchio dei Cappuccini e demanializzata dopo il 1860.\nIl convento attiguo, ormai abbandonato dai frati, \u00e8 stato prima sede della Biblioteca centrale dei frati cappuccini delle Marche e successivamente, nel 2011, venduto a privati..\nCaratteristiche.\nEsternamente \u00e8 composta di una facciata molto suggestiva, anche grazie alla collocazione geografica che la valorizza; infatti, la struttura \u00e8 posta in cima ad un piccolo colle tra i quartieri \"Grazie\" e \"Piano\" a cui si accede solo attraverso un lungo vialetto alberato.\nPregevoli sono gli interni e le pale d'altare realizzate da Fra' Paolo Mussini e da Taddeo Zuccari.\nDipinti.\nNella chiesa \u00e8 conservato il dipinto di Taddeo Zuccari \"Conversione di San Paolo\", proveniente dalla prima chiesa dei Cappuccini di Ancona, cinquecentesca. Inoltre la chiesa e l'attiguo convento conservano numerosi dipinti di Fra' Paolo Mussini:"}
{"id": "2308438", "revid": "287204", "url": "https://it.wikipedia.org/wiki?curid=2308438", "title": "Hauyne", "text": ""}
{"id": "2308439", "revid": "84184", "url": "https://it.wikipedia.org/wiki?curid=2308439", "title": "Fusaro", "text": ""}
{"id": "2308442", "revid": "35813", "url": "https://it.wikipedia.org/wiki?curid=2308442", "title": "Bartholom\u00e4us Pitiscus", "text": ""}
{"id": "2308447", "revid": "23", "url": "https://it.wikipedia.org/wiki?curid=2308447", "title": "Hauynite", "text": ""}
{"id": "2308448", "revid": "767487", "url": "https://it.wikipedia.org/wiki?curid=2308448", "title": "Gli amici del bar Margherita", "text": "Gli amici del bar Margherita \u00e8 un film del 2009 scritto e diretto da Pupi Avati, con Diego Abatantuono, Neri Marcor\u00e8, Fabio De Luigi e Luigi Lo Cascio.\nLe musiche sono di Lucio Dalla.\nTrama.\nBologna, 1954: il giovane Taddeo nutre il sogno d'entrar a far parte dell'affiatata ed esclusiva combriccola di frequentatori del Bar Margherita, un locale di via Saragozza, il cui titolare \u00e8 il signor Walter che per\u00f2 con suo grande disappunto tutti chiamano \"Water\"; il bar \u00e8 infatti frequentato da una sfilza di personaggi singolari ed intraprendenti: c'\u00e8 Bep, di famiglia ricca ma malinconico, forse autistico, ed alla ricerca perenne d'una fidanzata; Gian, antennista stonato ed un tantino balbuziente con la vocazione per il canto che sogna di sfondare al Festival di Sanremo; Manuelo, spensierato e scatenato siciliano - residente in citt\u00e0 al seguito della famiglia - che ha un suo giro d'auto rubate ed \u00e8 maniaco delle donne, fino a definirsi \"ninfomane\"; Zanchi, produttore di cravatte che, in seno alla sua modesta ditta composta esclusivamente da sarte, s'\u00e8 costruito una specie di harem personale; Sarti, che smercia abiti talari; Pus, burbero e collerico meccanico, chiamato cos\u00ed per via dei suoi vistosi foruncoli; e Mentos. Con astuzia il ragazzo entra in contatto con Al, il capoccia della combriccola, il \"numero 1\", gran giocatore di biliardo ed assiduo frequentatore di night club e prostitute, che gli affibbia il soprannome di \"Coso\" (nomignolo, tra l'altro, con cui gi\u00e0 veniva spesso appellato, specie dalla madre).\nCoso diventa l'autista di Al, accompagnandolo nelle sue nottate brave al night \"Esedra\" dopo la chiusura del bar e pagandogli le consumazioni pur di fare bella figura ed entrare perci\u00f2 in pianta stabile nel gruppo. La madre di Coso ignora le vicende del figlio, mentre in casa il nonno ottantenne di Taddeo inizia a prendere lezioni di pianoforte da Ninn\u00ec, una bella napoletana con pochi scrupoli, essendosene infatti perdutamente invaghito. Coso, inoltre, si innamora dell'ex compagna di scuola Natalia, non ricambiato.\nBep si fidanza con Beatrice, una ragazza che vuole farsi sposare dopo aver avuto varie esperienze con mezza citt\u00e0, ma il gruppo nota che lui non \u00e8 convinto: per \"salvarlo\" reclutano Marcella, una ragazza dell'Esedra, che seduce Bep convincendolo a lasciare Beatrice e scappare con lei. Bep fa mandare una lettera alla promessa sposa, che lei legger\u00e0 davanti a tutti prima della cerimonia. Bep attende Marcella alla stazione, ma Al e Taddeo gli diranno che era tutta una montatura.\nGian partecipa ai provini per Sanremo, ma non riceve risposta, e Zanchi lo deride, cos\u00ec Gian gli tira un calcio. Qualche giorno dopo Gian riceve effettivamente un invito dal Festival, e si reca col padre a Sanremo, ma scopre suo malgrado che era uno scherzo: Zanchi confessa di essersi solo vendicato per il calcio.\nIl Bar Margherita ha una sfida aperta a biliardo con il Bar Morgana, in cui Al e Manuelo farebbero squadra, ma Manuelo viene arrestato per furto d'auto. Coso presenta ad Al il nonno come campione di goriziana, ma questi fa una figuraccia, viene cacciato dal bar, e anche il ragazzo smette di frequentare il gruppo. Poco dopo Ninn\u00ec annuncia al nonno di Coso che si sta per sposare con un abbiente industriale milanese, e lui si abbatte tanto da stare fisicamente male.\nNel vano tentativo di fare colpo su Natalia, Coso organizza una festa di compleanno, durante la quale muore il nonno, complice la presenza di Ninn\u00ec in camera sua. Nonostante la tragedia, il giovane vuole continuare la festa di compleanno, ma interviene la madre che manda via tutti gli invitati. Tutti gli avventori del Bar Margherita portano le condoglianze a Coso riammettendolo nel gruppo.\nBep si rinchiude in casa per la vergogna di aver lasciato Beatrice, ma Al e Coso lo porteranno all'Esedra, facendo diventare Bep cliente fisso di Marcella.\nL'ultima scena vede tutti gli avventori in posa per la foto annuale: arriva anche Manuelo apposta per partecipare allo scatto, mentre Coso si sfila per osservare la scena dall'esterno.\nProduzione.\nRiprese.\nIl film \u00e8 ambientato nel centro di Bologna nel 1954, ma in realt\u00e0 gli esterni sono stati girati in gran parte a Cuneo, anche per le sollecitazioni di Nello Streri, che compare nel film, gi\u00e0 vicesindaco e assessore alla Cultura della citt\u00e0, che nel 1987 aveva insignito Avati del premio \u00abLa Grande Provincia\u00bb quale regista del film (\"Festa di laurea\") che l'anno precedente aveva avuto pi\u00f9 spettatori al cinema comunale Monviso e che nel 2009 gli fece avere dal municipio la cittadinanza onoraria, proprio per il film \"Gli amici del bar Margherita\". Dell'attaccamento di Avati a Cuneo c'\u00e8 testimonianza nella sua introduzione \u00abIl silenzio lungo dei portici\u00bb a un volume a pi\u00f9 mani curato da Fulvio Basteris su \"Il cinema a Cuneo\" (Farfui, Cuneo 2002) e in una lettera che egli invi\u00f2 per ringraziare Streri (pubblicata quale appendice del volume \"Amarcord di Nello Streri\", autore lo stesso Basteris, B&amp;B, Cuneo, 2012).\nAccoglienza.\nIncassi.\nNelle sale a partire dal 3 aprile 2009, la pellicola ha ottenuto un incasso totale attorno ai 3 milioni di euro."}
{"id": "2308450", "revid": "21880", "url": "https://it.wikipedia.org/wiki?curid=2308450", "title": "Palma Dum", "text": ""}
{"id": "2308452", "revid": "1573940", "url": "https://it.wikipedia.org/wiki?curid=2308452", "title": "Chiesa di San Giovanni Evangelista (Lecce)", "text": "La chiesa di San Giovanni Evangelista \u00e8 una chiesa di Lecce situata nel centro storico della citt\u00e0, in Corte Accardo.\nStoria.\nLa chiesa, con annesso monastero delle Benedettine, venne assoggettata alla diretta dipendenza del pontefice, da Anacleto II. Vanta una storia illustre, in quanto significativamente rappresentativa delle vicende politiche, sociali, economiche e religiose della Terra d'Otranto, dal Medioevo all'Ottocento.\nLa sua fondazione fu voluta dal conte normanno Accardo II, nel 1133, il quale don\u00f2 il casale di Cisterno alle Benedettine. Privilegiato dalla tradizione che, tra le prime badesse, novera una sorella e una figlia del conte Accardo e una congiunta di re Tancredi d'Altavilla, San Giovanni divenne il monastero la cui comunit\u00e0 di claustrali fu, per molti secoli, formata da fanciulle della pi\u00f9 facoltosa aristocrazia salentina. Inoltre costitu\u00ec l'ente al cui vistoso patrimonio appartenevano interi casali e il centro, non solo di rapporti con pontefici e sovrani, ma anche di una condizione sociale, di un prestigio religioso e di un'influenza artistica di considerevole importanza che viene documentato dal prezioso archivio, dal tesoro di sacri arredi e paramenti, entrambi conservati nel monastero, e dalla sopravvivenza - unico tra tutti i monasteri cittadini - alle soppressioni, pur dopo l'incameramento statale dei beni ecclesiastici che spogli\u00f2 San Giovanni di ogni sostanza.\nDescrizione.\nNonostante la fondazione del complesso risale al XII secolo, ben poco rimane della originaria struttura. Le fabbriche rivelano un'assortita rassegna di opere riferibili ai secoli XVI-XVIII.\nAlla prima met\u00e0 del Cinquecento appartiene, infatti, la quadrata torre campanaria costruita a pi\u00f9 piani e adorna di archetti trilobi e di transenne lapidee alle monofore, mentre risalente al 1607 \u00e8 la fabbrica della chiesa, nel cui prospetto monocuspidale \u00e8 posizionata la statua in pietra leccese di San Benedetto.\nL'interno della chiesa, ad unica navata e a croce latina, rappresenta la pi\u00f9 fedele espressione di un interno claustrale del Seicento leccese e la pi\u00f9 cordiale testimonianza di un gusto sfarzoso e mirabilmente elegante.\nDi notevole colpo d'occhio sono il seicentesco soffitto ligneo a lacunari intagliati e dorati animato di tele, il settecentesco pavimento maiolicato, l'altare maggiore risalente al secolo XVIII ed ornato dal policromo gruppo ligneo del \"San Giovanni Evangelista in Gloria\" e il pulpito in stile rococ\u00f2.\nNella navata sono presenti quattro altari, dei quali due risalgono alla prima met\u00e0 del Seicento, gli altri due, dedicati a San Benedetto e a Santa Scolastica, sono datati 1697. Nel transetto, insistono altri due altari di epoca settecentesca, per i quali il pittore Serafino Elmo dipinse \"l'Ascensione di Cristo\" e \"l'Adorazione dei Pastori\".\nI molti dipinti, distribuiti nella chiesa come negli ambienti del vasto monastero, fanno di San Giovanni una vera e propria pinacoteca della pittura locale dal Quattrocento - cui risale un affresco della \"Vergine nel chiostro\" - fino alla prima met\u00e0 del XIX secolo."}
{"id": "2308453", "revid": "282094", "url": "https://it.wikipedia.org/wiki?curid=2308453", "title": "Jean Marie Collot d'Herbois", "text": ""}
{"id": "2308464", "revid": "767487", "url": "https://it.wikipedia.org/wiki?curid=2308464", "title": "Agitator", "text": " \u00e8 un film del 2001, diretto da Takashi Miike. \u00c8 uscito in due versioni: una per le sale cinematografiche, della durata di 150 minuti, l'altra per la televisione, della durata di 200 minuti.\nTrama.\nIl clan yakuza Tensei, l'organizzazione pi\u00f9 grande della citt\u00e0, si prepara per la successione al comando. I clan Kait\u014d e Shirane organizzano quindi un piano per unire le loro forze e inglobare un terzo clan, quello degli Yokomizo, per ottenere il comando del Tensei. Mizushima e Muroi, appartenenti agli Shirane, mandano i loro uomini a provocare il clan Yokomizo, per innescare una rappresaglia, far dimettere gli anziani leader dei gruppi e quindi proporre un'alleanza.\nIl clan Higuchi, appartenente agli Yokomizo, dopo aver visto il loro boss ucciso dagli Shirane, uccide il boss di questi ultimi. Sembra che il piano dei Kait\u014d e degli Shirane sia a buon punto, ma Kunihiko Kenzaki, braccio destro di Higuchi, scopre il complotto e inizia una faida con le altre famiglie, rapendo Muroi e facendogli confessare con la tortura il complotto in atto.\nHiguchi, capendo che la situazione \u00e8 senza via d'uscita, si dissocia formalmente dal proprio clan e tenta di convincere Kunihiko a liberare Muroi, in cambio di un riscatto. Kunihiko accetta, dopo alcuni tentennamenti, quindi tutto il clan Higuchi si reca sul luogo dello scambio, ma una volta rilasciato Muroi e ottenuto i soldi, Higuchi viene ucciso da due killer inviati dal Tensei. Una volta perso il suo mentore, boss e amico, Kuhiniko decide di sciogliere il clan: alcuni se ne vanno subito, e rimangono soltanto tre ragazzi. Insieme a loro, Kunihiko uccide tutti i responsabili della morte di Higuchi.\nSakuraba, il killer che ha ucciso Higuchi e il padre del ragazzo che Kunihiko ha ucciso subito dopo la morte di Higuchi, rapisce intanto Numata, uno degli uomini che ha lasciato subito il clan Higuchi, quindi chiama Kunihiko. Una volta sul luogo, scatta una violenta sparatoria, durante la quale muoiono tutti i presenti, tranne Kunihiko e un suo giovane sottoposto.\nOrmai sconvolto e infuriato, Kunihiko sale su un camion pieno d'esplosivo insieme al giovane ragazzo e si reca al quartier generale dei Tensei.\nQui, al grido di \"Quanto te ne vai, lo fai con un bang!\", sfonda il cancello della sede, andando incontro alla fine."}
{"id": "2308468", "revid": "287204", "url": "https://it.wikipedia.org/wiki?curid=2308468", "title": "Mega Console", "text": "Mega Console \u00e8 stata una rivista mensile dedicata ai videogiochi per console, pubblicata dal febbraio 1994 al dicembre 2000 dalla Futura Publishing.\nIn origine si occupava solamente dei giochi sviluppati per le console prodotte dalla SEGA (Sega Master System, Sega Mega Drive, Sega 32X, Sega Mega CD, Sega Game Gear, Sega Saturn e coin-op). Il suffisso \"Mega\" era un evidente richiamo alla console Sega Mega Drive, che all'epoca della prima pubblicazione era il modello pi\u00f9 venduto della casa giapponese.\nLa stessa casa editrice pubblicava un'analoga rivista, dedicata ai giochi prodotti per le piattaforme Nintendo: \"Super Console\". Il suffisso \"Super\" era un richiamo al Super Nintendo.\nOltre al materiale prodotto dalla redazione, l'editore possedeva i diritti di traduzione dei materiali pubblicati dalla rivista \"Mean Machine Sega\", e inizialmente anche da \"Megatech\" e in seguito da \"Sega Saturn Magazine\" e \"Nintendo Magazine\", edite dalla EMAP Images UK.\nCon l'avvento della Sony Playstation, l'organizzazione di entrambe le riviste venne modificata, con conseguente perdita della caratteristica di magazine \"monomarca\". A partire dal numero 27 la rivista si occup\u00f2 anche di giochi per le console Nintendo, infatti a partire da quel numero nella parte alta della copertina comparvero anche le diciture Nintendo 64, Super NES e Game Boy; venne acquisita licenza di traduzione anche sui contenuti della rivista britannica \"Nintendo Magazine System\". \"Super Console\" divenne invece \"Super PlayStation Console\" e pass\u00f2 a occuparsi soltanto di Playstation.\nLe pubblicazioni terminarono alla fine dell'anno 2000."}
{"id": "2308473", "revid": "433605", "url": "https://it.wikipedia.org/wiki?curid=2308473", "title": "Kawa", "text": "Kawa \u00e8 una localit\u00e0 sudanese posta sulla riva orientale del Nilo a circa 7 km a nord della citt\u00e0 di Dongola sede di un sito archeologico.\nLa fondazione di una colonia egizia a Kawa risale al regno di Amenofi I.\nLa struttura di maggior rilevanza \u00e8 un tempio dedicato ad Amon fondato da Amenofi III (XV secolo a.C.) e pi\u00f9 volte rimaneggiato da vari sovrani egizi tra cui Akhenaton (che ne cambia l'attribuzione ad Aton, Tutankhamon (che restaura il culto originario) per giungere ai pi\u00f9 recenti, VII secolo a.C., sovrani della XXV dinastia egizia.\nConquistata e saccheggiata dai romani nel 23 la citt\u00e0 inizi\u00f2 a perdere d'importanza riducendosi, a partire dal II secolo ad un piccolo insediamento di scarsa rilevanza."}
{"id": "2308481", "revid": "119130215", "url": "https://it.wikipedia.org/wiki?curid=2308481", "title": "Telegenova", "text": "Telegenova \u00e8 una televisione regionale ligure, nata come tv via cavo nel 1974 per iniziativa di Umberto Bassi, prima emittente in Liguria e tra le prime emittenti locali in Italia.\nAttualmente la nuova sede si trova al CINEPORTO di Genova Cornigliano in Via Ludovico Antonio Muratori 15.\nNel 1986 Telegenova \u00e8 rilevata da Salvatore Cingari e da allora si consolida la volont\u00e0 di sviluppare il palinsesto tenendo conto della diffusione regionale dell'emittente. Nel 2003 l'esperienza legata alla gestione di due canali satellitari (Liguria Sat), porta Telegenova alla diffusione sperimentale in tecnica digitale terrestre. Nel 2013 la prima emittente ligure viene rifondata, e da un'idea di Sergio Barello, Lino Campisi e Andrea Biondi, nasce Telegenova Live. Da quel momento sugli schermi della televisione trovano il rilancio volti del calibro di Corrado Tedeschi e Paola Balsomini, ma la televisione non riesce a tornare ai vecchi splendori. Cos\u00ec nel 2015 avviene una nuova svolta: Sergio Barello acquisisce interamente la propriet\u00e0 della televisione, diventando di fatto l'unico editore. La prima iniziativa \u00e8 stata quella di riportare il nome originale all'azienda: non pi\u00f9 \"Telegenova Live\", ma \"Telegenova\". L'idea \u00e8 quella di creare una Tv innovativa, semplice, immediata, dove notizie, sport, intrattenimento, cultura, siano miscelate da un gruppo di conduttori affiatati, pronti a creare un progetto unico. Cos\u00ec la redazione riparte da un mix di volti storici, tra cui Guido Martinelli e Luca Lavagetto, e giovani intraprendenti come Sara Tagliente e Alessandro Bacci. Ad affiancare la redazione, un altro volto noto del panorama televisivo genovese: Enrico Cirone, licenziato pochi mesi prima da Telenord. A capo del gruppo il direttore responsabile Silvana Bonelli, che decide di abbandonare l'emittente nel 2016. Al suo posto la responsabilit\u00e0 di direttore viene acquisita proprio da Sara Tagliente. Oggi l'azienda si rispecchia nel proprio slogan \"La tv che cresce\". Nell'estate 2015 Telegenova ha affrontato una delle perdite pi\u00f9 dolorose. Lo storico regista e montatore Pierluigi Manfra, detto \"Pigio\", scompare all'et\u00e0 di 55 anni il 27 luglio\nTelegenova viene trasmessa sul multiplex regionale Telecity Liguria sulla frequenza 24.\nMultiplex.\nTelegenova diffondeva il suo segnale in digitale terrestre in tutta la Liguria, con il multiplex chiamato EURO TELEVISION sulla frequenza 53, che era cos\u00ec composto:\nPalinsesto.\nIl palinsesto di Telegenova prevede spazi per informazione, sport, cinema, intrattenimento e televendite.\nCollegamenti.\nhttp://www.telegenova.net"}
{"id": "2308482", "revid": "124687696", "url": "https://it.wikipedia.org/wiki?curid=2308482", "title": "America Football Club", "text": "L'America Football Club \u00e8 una societ\u00e0 calcistica brasiliana di Rio de Janeiro, fondata il 18 settembre 1904. L'America ha ispirato la creazione di molti altri club di nome Am\u00e9rica, sia in Brasile che in altri paesi. Tra i titoli pi\u00f9 importanti vinti dal club ci sono il Torneio dos Campe\u00f5es del 1982, organizzato dalla CBF, nel quale giocarono i club pi\u00f9 importanti del Brasile. Nella classifica delle squadre con pi\u00f9 titoli del Campionato Carioca, l'Am\u00e9rica \u00e8 al quinto posto.\nStoria.\nGli inizi e i primi titoli:1904-1920.\nFondato il 18 settembre 1904, nella casa di uno dei suoi fondatori, Alfredo Mohrstedt, in via Praia Formosa, l'America Football Club divent\u00f2 uno dei club pi\u00f9 importanti dello stato di Rio de Janeiro e del Brasile. Tra i suoi principali titoli ottenuti, 7 Campionati Carioca, 1 Ta\u00e7a Guanabara, 1 Ta\u00e7a Rio e il Torneio dos Campe\u00f5es della CBF.\nI suoi colori sociali all'inizio erano il bianco ed il nero, sostituiti per volere di Belfort Duarte dall'attuale divisa rosso-bianca nel 1908, scelta in onore del Associa\u00e7\u00e3o Athletica Mackenzie College, squadra di San Paolo, che l'America aveva affrontato in una partita amichevole.\nIl primo campo da gioco dell'America fu un terreno nell'Estrada de Ferro Rio D'Ouro, in Rua Pedro Alves. Il 12 agosto 1906, i club si trasfer\u00ec in Rua S\u00e3o Francisco Xavier, 78. Visto per\u00f2 che quel campo non aveva le misure regolamentari, vennero usati nel 1908 il campo del Bangu, in Rua Ferrer e nel 1910, quello del Fluminense, in Rua Guanabara (l'attuale via Pinheiro Machado).\nNel 1911 l'America riusc\u00ec ad ottenere un campo regolamentare, in Rua Campos Sales nella zona di Tijuca, dopo la fusione con l'Haddock Lobo Football Club.I dirigenti dell'America convinsero quelli dell'Haddock Lobo a mantenere come colori sociali quelli del club, e successivamente anche a lasciare inalterato il nome di America Football Club. La fusione quindi consistette nell'arrivo dei giocatori dell'Haddock Lobo (tra i quali vi era Marcos Carneiro de Mendon\u00e7a), e nell'utilizzo del campo. Rinforzato dagli elementi dell'Haddock Lobo, l'America ne ottenne altri dall'estinto Riachuelo Football Club nel 1911. Il 18 settembre 1912 l'America organizz\u00f2 la prima partita internazionale della sua storia, venendo sconfitto dalla Nazionale di calcio del Cile per 3 a 2.\nL'America si conferm\u00f2 tra le \"grandi\" del calcio dello Stato di Rio de Janeiro nel 1913, quando conquist\u00f2 il Campionato Carioca con 12 vittorie e 3 sconfitte, battendo il S\u00e3o Crist\u00f3v\u00e3o il 30 novembre con il risultato di 1 a 0.\nSempre nel 1913, l'America fu il primo club carioca ad entrare nel basket, grazie a Henry J. Sims, allora direttore dell'Associa\u00e7\u00e3o Crist\u00e3 de Mo\u00e7os.\nIl 12 ottobre 1914, l'America fu una delle squadre della seconda partita giocata in notturna in Brasile, sconfiggendo il Vila Isabel per 6 a 1.\nAvendo chiuso i Campionati Carioca 1914 e 1915 rispettivamente al 4\u00ba e 3\u00ba posto, l'America torn\u00f2 a vincere il titolo nel 1916 vincendo nuovamente contro il S\u00e3o Crist\u00f3v\u00e3o di nuovo per 1 a 0 e nuovamente grazie ad un gol di Gabriel de Carvalho.\n1921-1935: quattro titoli carioca.\nGiunto al secondo posto nel campionato statale del 1921, perdendo contro il Flamengo, l'America vinse il campionato 1922 sempre contro il S\u00e3o Crist\u00f3v\u00e3o, stavolta per 3 a 1. Con la vittoria nel Campionato Carioca 1922, l'America ricevette il titolo di Campe\u00e3o do Centen\u00e1rio da Independ\u00eancia do Brasil.\nNel 1924 l'America fece alcuni lavori al suo stadio di via Campos Sales. L'America vinse nuovamente il titolo nel 1928 vincendo 13 partite, pareggiandone 4 e perdendone 1, sconfiggendo all'ultimo turno il Fluminense per 3 a 1 allo stadio di via Campos Sales.\nNel 1929 l'Am\u00e9rica inizi\u00f2 l'anno con tour in Argentina e in Uruguay, perdendo 2 partite contro l' (1 a 6 e 0 a 2), vincendo contro il Ferro Carril Oeste per 5 a 1 e pareggiando con il Combinado Portenho (abitanti di Buenos Aires) per 1 a 1. In Uruguay l'Am\u00e9rica pareggi\u00f2 con il Pe\u00f1arol per 1 a 1. Sempre nello stesso anno pareggi\u00f2 contro il Ferencvaros, squadra campione d'Ungheria, per 1 a 1.\nIl 3 novembre 1929 l'America dovette ripetere una partita contro il Botafogo, vincendo addirittura 11 a 2.\nNel 1930 chiuse il Campeonato Carioca al terzo posto, con Sobral capocannoniere del campionato e due giocatori partecipanti al . L'America fu nuovamente campione carioca nel 1931 battendo il Bonsucesso per 3 a 1, con 2 gol di Carola e uno di Adalberto.\nNel 1935 il pareggio con il Flamengo permise al club di vincere ancora il titolo statale con 11 vittorie, 2 pareggi e 2 sconfitte.\n1936-1949: i tornei Extra, Rel\u00e2mpago e In\u00edcio.\nNel 1937, l'America e il Vasco da Gama furono protagonisti di un momento storico del calcio carioca, con il derby tra le due squadre, chiamato Cl\u00e1ssico da Paz.\nL'America vinse il Torneio Extra nel 1938, pareggiando per 2 a 2 contro il Flamengo sul campo del S\u00e3o Crist\u00f3v\u00e3o, con gol di Lac\u00ednio e Gallego per il club biancorosso. Il 18 dicembre 1938, durante una partita del Campionato Carioca, giocando in casa in via Campos Sales, l'America riusc\u00ec a rimontare il Vasco da 0-4 a 6-4.\nIl 30 luglio 1939, sempre durante un match con il Vasco, il centravanti dell'Am\u00e9rica, Pl\u00e1cido de Assis Monsores, si ruppe l'avanbraccio ma continu\u00f2 a giocare, e il club vinse quel derby per 3 a 1.\nIl 1945 inizi\u00f2 con un lungo e vittorioso tour dell'America negli Stati del Nord e Nord-Est del Brasile per poi vincere il Torneio Rel\u00e2mpago a Rio, battendo il Vasco per 2 a 1, con doppietta di Maneco.\nNel 1946 invece il Torneio Rel\u00e2mpago venne vinto dal Vasco, il Torneio Municipal dal Botafogo e il Torneio In\u00edcio dal Flamengo, sempre con l'America ad un passo dalla vittoria di ciascuna competizione. Nel 1949 l'America vinse il Torneio In\u00edcio battendo il Bangu per 1 a 0 in finale, con gol di Hilton Viana su calcio di rigore.\n1950-1960: grandi giocatori e un altro titolo.\nIl club arriv\u00f2 in finale del Campionato Carioca al Maracan\u00e3 perdendo nel 1950 per 2 a 1 contro il Vasco, davanti a 121.765 spettatori (di cui 104.775 paganti). In 20 partite l'America aveva ottenuto 14 vittorie, 3 pareggi e 3 sconfitte, con 52 gol fatti e 30 subiti.\nNel 1951 le squadre inglesi dell' e del Portsmouth fecero un tour in Brasile, ed entrambe affrontarono l'America al Maracan\u00e3. Il 27 maggio l'America sconfisse l'Arsenal davanti a 20.856 spettatori (di cui 14.574 paganti), con gol di Dimas e Rubens. L'8 giugno sconfisse il Portsmouth per 3 a 2, con gol di Rubens, Ranulfo e Dickinson (autorete), con doppietta di Reid per gli inglesi.\nIl 18 luglio 1951, l'America vinse una partita molto importante tenutasi a Montevideo, contro la Nazionale di calcio dell'Uruguay, che si svolse anche per commemorare l'anniversario della vittoria del . Davanti a 65.000 uruguaiani, l'America sconfisse la \"Celeste\" per 3 a 1\nNel Torneio Extra Carlos Martins da Rocha del 1952, l'America sconfisse il Flamengo per 1 a 0 dopo 148 minuti di gioco, visto che il regolamento di allora prevedeva recuperi di 15 minuti fino alla vittoria di uno dei due club; il gol della vittoria fu realizzato dal centrocampista Ari.\nIl Jornal dos Sports pubblic\u00f2 il 31 dicembre 1954 una classifica stilata dall'istituto statistico IBOPE che classific\u00f2 la tifoseria dell'America al quarto posto nello Stato di Rio de Janeiro, con il 6%, 1% pi\u00f9 dei tifosi del Botafogo.\nNel Campionato Carioca 1954 l'America si classific\u00f2 al secondo posto battendo il Fluminense por 3 a 0, il 16 febbraio 1955, con 2 gol di Alarcon e 1 di Jo\u00e3o Carlos. In 27 partite l'America ottenne 17 vittorie, 6 pareggi e solo 4 sconfitte, segnando 59 gol e subendone 27.\nL'America si era gi\u00e0 classificata seconda nel 1950, 1954 e nel 1955 giocando ottime partite e sconfiggendo di gran lunga avversari quotati come Flamengo (5 a 1), Fluminense (4 a 0 e 5 a 1), Botafogo (3 a 1 e 4 a 0), Bangu (5 a 3, 6 a 1) S\u00e3o Crist\u00f3v\u00e3o (6 a 0) e Madureira (4 a 0).\nNell'aprile del 1955, furono acquistati Can\u00e1rio, Washington e J. Alves dall'Olaria, con Can\u00e1rio che in quel periodo giocava per la Nazionale di calcio brasiliana. Nel 1960, Can\u00e1rio fu il primo brasiliano a vincere la Coppa dei Campioni, con il .\nTra giugno e luglio, l'America partecipa al Torneio Charles Miller, a San Paolo del Brasile e diventa vicecampione, sconfiggendo Flamengo (1 a 0), Pe\u00f1arol (4 a 1), Benfica (4 a 2), perdendo con il Corinthians (3 a 1) e pareggiando con il Palmeiras (2 a 2).\nSempre il luglio l'America vince il Torneio Quadrangular Internacional, a Lima, capitale del Per\u00f9, battendo Universitario de Deportes (3 a 1), Alianza Lima (4 a 2) e il Santos in finale per 2 a 1, con 2 gol di Alarcon.\nIl tecnico Martim Francisco se ne va dopo il Campeonato Carioca 1955; la squadra comunque vinse il titolo di Campe\u00e3o do Terceiro Turno nel 1955, battendo il Fluminense in finale con il punteggio di 2 a 0.\nSempre nel 1955, l'America and\u00f2 anche in tourn\u00e9e in Europa, per un totale di diciotto partite, vincendone 13 pareggiandone 3 e perdendone 2. Nel 1960 il club vinse il Campeonato Carioca, battendo il Fluminense.\n1961-1970: titolo regionale e Torneio Internacional.\nDopo aver vinto il Campionato Carioca nel 1959, l'America non replic\u00f2 l'impresa negli anni sessanta, lasciando il posto al Botafogo nel ruolo di dominatore nel calcio Carioca.\nIn quegli anni, la vittoria pi\u00f9 importante fu quella del 18 ottobre 1961, quando l'America vinse nella Zona Sul della Ta\u00e7a Brasil, battendo il Sociedade Esportiva Palmeiras per 2 a 1 davanti a 30.000 spettatori (19.130 paganti).\nUn'altra vittoria importante fu quella nel Torneio Internacional Negr\u00e3o de Lima al Maracan\u00e3, nel 1967, che contava anche la partecipazione di Nacional di Montevideo (l'America vinse 1 a 0), dell'Hurac\u00e1n di Buenos Aires (vittoria dell'America 4 a 0) e del Vasco, che venne sconfitto dall'America in finale per 3 a 1, con tripletta di Edu.\n1971-1980: la grande squadra.\nL'America form\u00f2 un'altra grande squadra negli anni settanta, e nonostante non avesse vinto il Campionato Carioca, conquist\u00f2 la Ta\u00e7a Guanabara 1974 (e nel 1975 arriv\u00f2 secondo) in un'altra finale contro il Fluminense, ancora con 100.000 spettatori al Maracan\u00e3, scrivendo un'altra pagina importante per questo derby, Fluminense-America. Tra i tanti giocatori dell'America di quel periodo c'era Luisinho, o Lu\u00eds Alberto da Silva Lemos, il miglior marcatore della storia del club, con 311 gol segnati tra gli anni settanta e ottanta.\nUn altro giocatore importante fu il difensore tedesco naturalizzato brasiliano, Alex, che gioc\u00f2 670 partite nell'America (tra il 1967 e il 1979).\nNel 1979, l'America ebbe in squadra il capocannoniere del Campeonato Brasileiro, C\u00e9sar, con 13 gol, come quando, durante il Torneio Roberto Gomes Pedrosa 1969, Edu era stato il miglior marcatore, con 14 gol, facendo meglio anche di Pel\u00e9. Gi\u00e0 nel Campeonato Estadual do Rio de Janeiro (l'attuale Campeonato Carioca), il capocannoniere fu un giocatore dell'America, nel 1914 (Ojeda, 9 gol), 1929 (Tel\u00ea, 23 gol), 1974 (Luisinho, 20 gol) e 1983 (Luisinho, 22 gol).\n1981-1999.\nIl 12 giugno 1982, l'America vinse il Torneio dos Campe\u00f5es, organizzato dalla CBF con i maggior club brasiliani, battendo il Guarani (SP) per 2 a 1. Nello stesso anno il club vinse anche la Ta\u00e7a Rio, secondo turno del Campionato Carioca, battendo il Fluminense per 4 a 2.\nFino al 1986 disput\u00f2 tutte le edizioni del Campeonato Brasileiro S\u00e9rie A ed era allora secondo nel Ranking della CBF e al 13\u00ba posto per risultati nella storia del campionato nazionale. Inoltre chiuse il Campeonato Brasileiro al 3\u00ba posto, portando 50.502 spettatori paganti al Maracan\u00e3 per la semifinale contro il San Paolo, terminata 1-1.\nL'anno seguente fu creato il Clube dos 13, che organizz\u00f2 d'accordo con la CBF la I Copa Uni\u00e3o. L'America fu escluso dalla coppa e dovette disputare il campionato di seconda divisione. Lontano dalla competizioni per un anno, al ritorno retrocesse di nuovo in seconda divisione.\n2000-2007.\nIl processo di ripresa del club inizia nel 2000 con l'inaugurazione dell'Est\u00e1dio Giulite Coutinho e provvedimenti economici. Questi miglioramenti influenzarono anche l'andamento della squadra, che si qualific\u00f2 per la Copa do Brasil 2004 e 2005.\nNel 2006 il club torn\u00f2 per un periodo in auge, diventando la rivelazione del Campeonato Carioca: fu finalista nella Ta\u00e7a Guanabara e semifinalista nella Ta\u00e7a Rio. Nella Ta\u00e7a Guanabara, la squadra perse contro il Botafogo, davanti a 45\u00a0000 spettatori. Grazie a questa prestazione, si assicur\u00f2 la presenza in Copa do Brasil 2007.\nNella Ta\u00e7a Guanabara 2007, il club approda nuovamente alle semifinali, vincendo contro Vasco (2 a 1), Fluminense (2 a 0) e Botafogo (2 a 1).\n2008: il peggior anno della storia del club.\nPer il 2008 l'America aveva ingaggiato l'inesperto allenatore Ademir Fonseca, ma dopo la sconfitta al debutto contro il Duque de Caxias fu esonerato, venendo sostituito ad interim prima da Jorge Vieira e successivamente da Amarildo, ex giocatore della Nazionale di calcio brasiliana. Per la Ta\u00e7a Guanabara fu contattato Ga\u00facho, per cercare di evitare la retrocessione in seconda divisione del Campionato Carioca, ma non ci riusc\u00ec ed il 5 aprile la squadra retrocesse per la prima volta. L'America ha disputato 100 Campionati Carioca di prima divisione, poco sotto a Fluminense e Botafogo per numero di partecipazioni alla competizione.\n2009: l'immediata risalita.\nIl 12 agosto 2009 viene ingaggiato il campione Romario, dopo un anno di inattivit\u00e0.\nSvolge il ruolo di giocatore-dirigente.\nEsordisce al 65' del 26 novembre 2009 in America-Artsul, giusto in tempo per vincere il Campeonato Carioca Serie B.\nA dicembre, come allenatore della squadra, viene ingaggiato Bebeto, ex compagno di nazionale e amico di Romario.\n2010.\nIl 14 febbraio 2010 viene esonerato dopo tre vittorie, un pareggio e quattro sconfitte nella fase preliminare del Campionato Carioca\nSubentra a Bebeto il suo assistente Gabriel Vieira.\nColori e simboli.\nIn virt\u00f9 della popolarit\u00e0 giunta dall\u2019America Rio in ambito nazionale, la societ\u00e0, e pi\u00f9 particolarmente la propria iconografia, ispir\u00f2 diversi club sportivi quali:"}
{"id": "2308489", "revid": "251174", "url": "https://it.wikipedia.org/wiki?curid=2308489", "title": "Bagnolo Piemonte", "text": "Bagnolo Piemonte (\"Bagneul\" in piemontese, \"Banhuel\" in occitano) \u00e8 un comune italiano di abitanti della provincia di Cuneo in Piemonte.\n\u00c8 presente una forte cultura cinese radicata, dovuta all'industria della pietra fortemente presente nel territorio.\nSituato in un territorio montano, al confine con il paese Barge si presenta un lago artificiale di modeste dimensioni, denominato \"Lago di Rossano\".\nGeografia fisica.\n\u00c8 situato nella parte pi\u00f9 settentrionale della provincia di Cuneo e comprende una zona pianeggiante nella quale sorge il capoluogo, immediatamente alle falde dei rilievi montuosi segnati dal Torrente Grana che scorre in una valle chiusa in alto dalla Punta Ostanetta di 2.375\u00a0m s.l.m. e dal Monte Friol\u00e0nd di 2.720\u00a0m s.l.m. A nord confina con la bassa Val Pellice mentre a sud per un tratto consistente con il comune di Barge.\nLa frazione di Montoso, situata a 1276 metri s.l.m., costituisce un'autentica terrazza naturale. Da Montoso la vista spazia su tutta la pianura Torinese e su buona parte della catena alpina piemontese. Montoso \u00e8 raggiungibile da Bagnolo Piemonte attraverso una strada agevole lunga circa 10\u00a0km o da Bibiana mediante una strada meno agevole che si inerpica per circa 9,5\u00a0km ed \u00e8 chiusa d'inverno.\nStoria.\nBagnolo \u00e8 stato un centro romano compreso nel territorio di Cavour, mentre, lungo lo spartiacque con la Val Pellice, in localit\u00e0 di Montoso, di , sono state trovate incisioni cruciformi e coppelliformi indice di una frequentazione protostorica del luogo.\nFin dall'epoca longobarda vi operarono i monaci della potente abbazia di San Colombano di Bobbio ed al suo ricco feudo reale ed imperiale monastico, cui dipese l', mentre in seguito dall'VIII secolo la gestione delle valli Po, Bronda, Infernotto e Varaita sar\u00e0 poi organizzata dall'abbazia di Pagno.\nAppare agli inizi del Duecento, soggetta a diversi membri di una stessa famiglia uniti in un consortile genericamente indicati come signori di Bagnolo. Uno dei rami pi\u00f9 importanti sono gli Albertenghi che nel Seicento possedevano buona parte dei feudi di Campiglione e Bibiana.\nI signori di Bagnolo subirono la politica di espansione dei Savoia ai quali lentamente cedettero la signoria. Uno dei primi segni del contrasto si svolse nel 1219 quando nel territorio del comune fu compiuta un'aggressione ad un gruppo di pellegrini vercellesi diretti al santuario di Becetto in Valle Varaita, tacitamente approvata dai signori del luogo ma che caus\u00f2 la reazione militare del comune di Vercelli alleatosi con i Savoia. Il comune venne dato alle fiamme, e il consolidamento territoriale dei Savoia port\u00f2 al lento decadimento dei signori di Bagnolo: nel 1351 Giacomo di Savoia-Acaia cede una parte del territorio a Pietro Malingri di Bagnolo, mentre nel 1412 Ludovico di Savoia infeuda Amedeo Malingri di Bagnolo. Nel 1400 con un'operazione compiuta da Amedeo d'Acaia l'intero comune venne spostato dalla localit\u00e0 attuale del Villar nell'odierna posizione pi\u00f9 favorevole ai commerci e al mercato. Prima del Quattrocento il \"Villar\" era l'abitato principale del comune: qui sorgeva il castello dei signori del luogo, passato poi ai Savoia e distrutto nel 1592 durante la guerra tra Carlo Emanuele I di Savoia ed Enrico IV di Francia.\nLa frazione di Montoso, durante la seconda guerra mondiale, dopo l'armistizio del 1943, fu teatro di battaglie tra i partigiani e le forze nazi-fasciste. Si contraddistinguevano col nome di \"Partigiani di Montoso\" i garibaldini al comando di figure leggendarie come \"Barbato\" e Petralia. A ricordo delle pi\u00f9 di 400 vittime partigiane, militari e civili, negli anni '50 fu eretto un sacrario con un faro sull'altura che sovrasta piazza Martiri della Libert\u00e0. Ogni anno, nella seconda domenica di luglio, vengono ricordati i Caduti per la Libert\u00e0 con una cerimonia civile, una messa e l'intervento di un pastore Valdese ed un rabbino ebraico. Fino agli anni '50 Montoso \u00e8 stata soprattutto sede di alpeggi e malghe ma, a partire dagli anni '60 si sono sviluppati gli insediamenti abitativi e questa frazione \u00e8 diventata una localit\u00e0 turistica.\nSimboli.\nLo stemma comunale riprende il blasone dei conti Malingri di Bagnolo, a cui sono stati aggiunti nel capo i simboli del Piemonte.\nSociet\u00e0.\nEtnie e minoranze straniere.\nSecondo i dati Istat al 31 dicembre 2017, i cittadini stranieri residenti a Bagnolo Piemonte sono , cos\u00ec suddivisi per nazionalit\u00e0, elencando per le presenze pi\u00f9 significative:\nEconomia.\nUna delle attivit\u00e0 economiche pi\u00f9 importanti del comune \u00e8 legata alla presenza di numerose cave per l'estrazione di una pietra da costruzione conosciuta come Pietra di Luserna. \u00c8 uno gneiss a piccoli occhi chiari di feldspato, estremamente laminato, che affiora su un'area di circa 50\u00a0km\u00b2 situata tra la Val Pellice e la Valle Po. Storicamente si ha notizia di tale sfruttamento a partire dal Cinquecento, mentre quello per fini commerciali ebbe inizio a partire dal secolo scorso con un incremento nella seconda met\u00e0 dell'Ottocento. L'estrazione si svilupp\u00f2 soprattutto nel territorio di Bagnolo, ma \u00e8 verso Luserna che si trovavano i pi\u00f9 importanti magazzini di stoccaggio serviti dalla ferrovia che giunse nel comune solo nel 1888. \u00c8 per questo motivo che la pietra assunse la denominazione ufficiale di \"Pietra di Luserna\". Attualmente i concessionari attivi sono circa 38, e sono quasi tutte di propriet\u00e0 comunale.\nLa zona di Montoso-Rucas ha avuto agli inizi degli anni novanta un notevole sviluppo come centro di villeggiatura estiva ed invernale ed \u00e8 dotata di impianti di risalita, situati in localit\u00e0n Rucas, a 5\u00a0km circa da Montoso, che portano fino ai 1800 metri di Costa Ciap\u00e8. Sempre a partire dagli anni novanta, Bagnolo Piemonte \u00e8 stato oggetto di un'intensa immigrazione di persone provenienti dalla Cina, (in netta prevalenza originari dei distretti rurali di Wencheng e Yuhu, vicini alla citt\u00e0 di Wenzhou della provincia di Zhejiang) che hanno trovato impiego come operai nelle cave. Attualmente contende alla citt\u00e0 di Prato, (unitamente alla vicina cittadina di Barge) il primato nella classifica delle comunit\u00e0 di cittadini extra-comunitari di provenienza cinese pi\u00f9 grande d'Europa in rapporto alla popolazione locale.\nCultura.\nRicorrenze.\nFesta patronale di San Pietro\nInfrastrutture e trasporti.\nFra il 1885 e il 1984 Bagnolo Piemonte era servita da una fermata posta lungo la ferrovia Bricherasio-Barge."}
{"id": "2308491", "revid": "23", "url": "https://it.wikipedia.org/wiki?curid=2308491", "title": "Heterosite", "text": ""}
{"id": "2308494", "revid": "767487", "url": "https://it.wikipedia.org/wiki?curid=2308494", "title": "Nightmare (gruppo musicale giapponese)", "text": "I Nightmare sono una band J-rock/Visual Kei giapponese, formata nel Sendai il 1\u00ba gennaio 2000 \u00e8 composta da Yomi (Voce), Sakito (Chitarra solista), Hitsugi (Chitarra ritmica), Ni~ya (Basso) e Ruka (Batteria). Hanno avuto un successo mainstream con l'inclusione delle canzoni \"The WORLD\" e \"Alumina\" nell'anime Death Note e sono considerati un importante atto nella scena Visual Kei.\nStoria.\nFondazione e Ultimate Circus (2000-2003).\nI Nightmare vennero formati da Sakito e Hitsugi mentre gli altri membri erano ancora al liceo. Il nome della band venne suggerito da Hitsugi, che voleva che il nome della band spaventasse la gente per soddisfare i loro stili visuali. Presto Ni~ya venne invitato da Sakito, Yomi da Hitsugi, e Zannin entr\u00f2 dopo aver sentito che i suoi compagni stavano formando una band. Essi furono influenzati dagli X Japan e dai Luna Sea, quindi cominciarono come una tribute band prima di cominciare a scrivere il proprio materiale.\nProprio mentre avevano appena iniziato a essere conosciuti nelle case live e grazie a piccoli concerti nel Sendai, Zannin lasci\u00f2 la band per motivi sconosciuti. Alla fine, Ruka (ex Luinspear) si un\u00ec alla band in un primo momento come membro di supporto, ma dopo un breve periodo di tempo divenne il batterista permanente. Da quando Ruka ufficialmente ader\u00ec ai Nightmare, la loro formazione non \u00e8 pi\u00f9 cambiata. Poco dopo la band inizi\u00f2 brevi escursioni in tutta la regione insieme con altre band di supporto.\nNel 2003 i Nightmare firmarono un contratto con la Nippon Crown e pubblicarono il loro primo singolo \"Believe\". Tre mesi dopo il loro debutto, pubblicarono un triplo singolo A-side \"Akane/Hate/Over\", una prima volta per qualsiasi band a pubblicare un singolo con tre brani A-side. Nello stesso anno, pubblicarono il loro primo album in studio, Ultimate Circus e proseguirono il loro primo tour.\nLivid e Anima (2004-2006).\nNel 2004 i Nightmare pubblicarono tre singoli \"Varuna\",\"Tokyo Shounen\" e \"Shian\" e un secondo album, Livid. I Nightmare fecero un altro tour per il Giappone col nome di Tour CPU 2004. Dal 2004 al 2006 i Nightmare continuarono a lavorare, pubblicando pi\u00f9 single e il loro terzo album studio, Anima, per il quale il tour di supporto,[Anima]lism, fu tutto esaurito. Nel 2006 registrarono un record dal vivo al NHK Hall, intitolato \"Gianizm Tsu\". Con tre album e diversi tour sotto la cintura, i Nightmare pubblicarono una serie di album \"Greatest hits\".\nThe World Ruler e Killer Show (2007-2008).\nNell'Ottobre 2006, i Nightmare pubblicarono \"The WORLD/Alumina\", il primo singolo ad essere pubblicato sotto la loro nuova etichetta, VAP. Queste due canzoni vennero usate rispettivamente come prima sigla d'inizio e chiusura per i primi diciannove episodi dell'adattamento anime di Death Note. Il 27 febbraio 2007, pubblicarono il loro quarto album, The World Ruler e fecero un altro tour di tre mesi in giro per il Giappone. Pubblicarono il loro nuovo singolo \"Raison d'etre\" (appena un mese dopo aver terminato il loro tour) che venne utilizzato come sigla di apertura per l'anime Claymore. Nel giugno 2007, fecero un concerto di tre giorni chiamato \"The World Ruler Encore\".\nIl 23 settembre si esibirono per la prima volta al Nippon Budokan. Il concerto fu chiamato Kyokuto Symphony~The Five Stars Night~ e i biglietti vennero tutti esauriti nel giro di due settimane. Pubblicarono altri due singoli, \"Konoha\" il 3 ottobre 2007 e \"Dirty\" (che \u00e8 stata utilizzata come sigla d'apertura dell'anime N\u00f4gami Neuro Investigatore Demoniaco, pubblicato il 7 novembre. Finirono il 2007 nel mese di dicembre con il \"Dirty Influence Tour\" in varie citt\u00e0 del Giappone.\nIl 2008 inizi\u00f2 con l'uscita di altri due album. Il primo, Nightmare 2003-2005 Single Collection, venne pubblicato sotto la loro vecchia etichetta, la Nippon Crown ed era l'ultima parte dei loro pi\u00f9 grandi successi. Il secondo, Kyokuto Symphony ~The Five Stars Night~ @Budokan, fu il loro primo album live, registrato durante il loro tour precedente. Nel mese di marzo, fecero un tour con la loro 2008 Zepp Tour Six Point Killer Show e pubblicarono un altro singolo intitolato \"White Room\". \"White Room\" era disponibile scaricarla in maniera limitata solo su Internet. Il 21 maggio 2008, pubblicarono il loro quinto album studio intitolato Killer Show, il loro terzo album pubblicato in un anno. Dopo l'uscita fecero un tour in Giappone. Un altro singolo, \"Lost in Blue\" venne pubblicato il 17 settembre. Venne utilizzata come sigla d'apertura per l'anime Moryo No Hako e un'altra delle loro canzoni, Naked Love venne utilizzata come sigla di chiusura. Quest'ultima venne pubblicata anche come singolo il 3 dicembre.\nMajestical Parade e il 10\u00ba anniversario (2009-2010).\nI Nightmare iniziarono il 2009 con un breve tour di due giorni chiamato \"the 9th new departure\" e annunciarono l'uscita del loro album Majestical Parade. Una delle canzoni dell'album, \"Melody\", divenne disponibile in un download limitato su Internet il 29 aprile 2009 al Dwango. Majestical Parade venne pubblicato in Giappone il 13 maggio 2009 e la band esegu\u00ec il \"Nightmare Live House Tour 2009 Parade of Nine\" un tour di nove fermate che termin\u00f2 con uno spettacolo a Toyama il 31 maggio 2009. Durante questo periodo, i Nightmare collaborarono con la societ\u00e0 di Internet di video Niconico per un concerto live in Streaming via Nico Nico Live il 17 maggio. Il concerto dur\u00f2 19 minuti e 34 secondi. Il loro nuovo tour, chiamato Nightmare Tour 2009 Parade ~ Start of [X]pest Eve ~ inizi\u00f2 nel mese di giugno. Il tour estivo venne seguito dalla seconda apparizione della band al Nippon Budokan il 29 agosto 2009, nel \"Parade Tour Final Majestic\". Pubblicarono il loro 20\u00b0singolo, \"Rem\", il 22 settembre con la traccia B-side \"Love Addict\". Per finire il 2009, fecero un six-show, fan club tour della casa live, nel mese di dicembre.\nIl 2010 segn\u00f2 il 10\u00ba anniversario della band. Per festeggiare, i Nightmare tennero una mostra di Capodanno Countdown al Zepp Sendai e pubblicarono Gianizm il giorno successivo. Questa venne seguita dalla loro prima performance al Saitama Super Arena il 9 gennaio. Lo spettacolo venne chiamato \"Nightmare 10th Anniversary Special Act. Vol.1[Gianizm]\" e la set list contiene 27 canzoni, tra cui tutte le canzoni del nuovo album. Il tour promozionale \"Request of Gianizm the Tour\" inizi\u00f2 nel mese di aprile e il 23 giugno, pubblicarono il loro 21\u00b0singolo \"a:FANTASIA\". Come parte delle celebrazioni fecero pi\u00f9 volte un tour. Nel mese di luglio, cominciarono il \"Nightmare 10th Anniversary Special Act\". Vol.2: Re: start of Tell(all) ism tour\" partendo da Saitama e concludendo a Sendai. Lo spettacolo finale del tour venne tenuto al Nippon Budokan, per la terza volta presso la prestigiosa sede. Tra vol.2 e vol.3 del tour, pubblicarono un altro album best-of chiamato Historical ~The Highest Nightmare~, con diversi brani ri-registrati e una nuova canzone. L'ultima parte del tour venne chiamata \"Nightmare Special Act. Vol.3 Historical ~ The Highest Nightmare ~\". Il 25 dicembre per la prima volta si esibirono al Makuhari Messe.\nNightmare e SCUMS (2011-2013).\nDopo un conto alla rovescia apparso sul loro sito web, i Nightmare annunciarono un live inaspettato chiamato \"Publish\" allo Shinkiba Studio Coast. Tuttavia, a causa del Terremoto del Tohoku del 2011 lo spettacolo venne rinviato al 30 marzo e ribattezzato \"Publish &amp; Recover!\". Annunciarono anche un nuovo singolo che sarebbe stato pubblicato il 18 maggio, intitolato \"Vermilion\" sotto la Avex. Iniziarono il loro tempo con il \"Rewind to Zero Tour\" il 15 aprile 2011. Il loro ultimo show del tour \u00e8 stato il 27 giugno al Tokyo Kokusai Hall Forum A. Il 1\u00ba agosto i Nightmare giocarono con i Kishidan in una Battle of the bands show per celebrare il 10\u00ba anniversario dei Kishidan. \"Sleeper\" venne pubblicato come singolo il 7 settembre in collaborazione con i gioielli di lusso di marca GemCerey. Dopo l'uscita del singolo venne annunciato un nuovo tour chiamato \"Zeppelin\", dove la band attravers\u00f2 le Zepp live house a livello nazionale in Giappone. Per Halloween Hitsugi partecip\u00f2 al Hyde's Halloween Junky Orchestra insieme a diversi altri musicisti per produrre il brano \"Halloween Party\" e un brano strumentale senza titolo. Il singolo venne pubblicato il 17 ottobre 2012 e seguito da un breve tour al Kobe World Memorial Hall.\nIl loro album omonimo \"Nightmare\" venne pubblicato il 23 novembre 2011, a seguito della quale, iniziarono un tour di tre mesi chiamato \"Nightmare Tour 2011-2012 Nightmarish Reality\". Dopo il tour, il 29 febbraio 2012 pubblicarono \"Mimic\". Nei mesi di luglio e agosto 2012, i Nightmare parteciparono ad un tour di two-man con band Visual Kei Baroque in \"Natural Born Errors:Nightmare vs Baroque\". Parteciparono anche al \"Little.Hearts 4-year Anniversary show,My Little Hearts\".Special Edition Vol.4 con diverse altre band Visual Kei. Il loro 24\u00b0 singolo \"Deux ex Machina\" venne pubblicato il 28 novembre 2012.\nIl 30 gennaio 2013, la band pubblic\u00f2 un nuovo album intitolato \"SCUMS\". L'album conteneva i singoli \"Mimic\" e \"Deux ex Machina\" insieme ad altre dodici canzoni. In seguito alla pubblicazione, iniziarono un 19-show tour nazionale chiamato \"Beautiful SCUMS\". Il tour si concluse il 20 aprile 2013 al Hibiya Kokaido Theatre. I Nightmare fecero anche il loro primo spettacolo oltreoceano all'Anime Expo 2013 a Parigi. Si esibirono al fianco di May'n, Una, e Urbangarde il 6 luglio e fecero il loro show da solista il 7 luglio con una sessione di firma. Il loro debutto oltreoceano si concluse con successo. Il loro nuovo singolo, \"Dizzy\", pubblicato il 21 agosto 2013, segn\u00f2 il 10\u00ba anniversario da quando sono diventati una band major. Accanto alla singola uscita, la band pubblic\u00f2 anche un DVD e Blu-ray del loro \"Beautiful SCUMS\" al Nakano Sun Plaza con un tour sul documentario.\nTo Be or Not to Be, Carpe Diem e Rakuen (2014-presente).\nI Nightmare pubblicarono: \"Dizzy\" il 21 settembre 2013, \"Rewrite\" l'8 gennaio 2014 e il loro nono album \"To Be or Not to Be\". Il 25 giugno 2014 i Nightmare pubblicarono il loro 27\u00b0 singolo \"TABOO\". Il singolo venne pubblicato in tre edizioni: due in DVD tra cui PV e una con una canzone extra intitolata \"SUPER BOOGER MAN\".\nIl 5 settembre 2014 i Nightmare annunciarono che avrebbero preso parte a una festa di Halloween a Shangai in Cina insieme ai MEJIBRAY, Royz e Lilith. Il 19 novembre 2014 i Nightmare annunciarono che avrebbero pubblicato un DVD live chiamato \"NIGHTMARE TOUR 2014 TO BE OR NOT TO BE: That is the Question\" che sarebbe stato pubblicato con uno speciale booklet digitale di 36 pagine e un CD+DVD.\nNel 2015 i Nightmare ritornano pi\u00f9 carichi che mai, dopo una lunga attesa, il 25 marzo pubblicano il loro decimo album studio \"Carpe Diem\". Venne pubblicato in tre versioni, rispettivamente Type A, B e C, ognuna con una cover differente. Nella Type A vi \u00e8 in aggiunta al DVD il PV della canzone \"Quints\".\nIl 28 ottobre pubblicano il loro singolo \"Rakuen\", dove ritornano al loro stile Gothic.\nStile musicale.\nIl concetto di band dei Nightmare \u00e8 Gianizm e questa parola \u00e8 presente in molte delle loro canzoni. Gianizm \u00e8 derivato dal personaggio Gian del manga e anime \"Doraemon\". Il motto di Gian \u00e8 \"ci\u00f2 che \u00e8 tuo \u00e8 mio, ci\u00f2 che \u00e8 mio \u00e8 mio\". (\"Omae no mono wa ore no mono. Ore no mono wa ore no mono\"). Per inciso questo \u00e8 anche il nome dei due album \"best of\" che i Nightmare pubblicarono sulle loro canzoni indie. La band si \u00e8 spesso avventurata in nuovi generi e stili come il loro pi\u00f9 recente album \"SCUMS\" dove essi sperimentano l'Electronica e il Dubstep o \"Masqerade\" e \"Konoha\" dove sperimentano lo Ska e il Reggae. Abbinano solitamente questi stili Gothic rock e Hard rock al Pop e Jazz.\nRadio, webisodi e riviste.\nRadio.\nI Nightmare avevano una radio show su NACK5 chiamato Jack in the box!. Yomi e Hitsugi di solito ospitavano lo show, ma gli altri membri della band occasionalmente facevano delle apparizioni al loro fianco. Proprio recentemente, il 13 marzo 2013 annunciarono che Jack in the box! avrebbe avuto la sua messa in onda finale il 27 marzo, dove tutti e cinque i membri della band apparvero nello show. Lo spettacolo fu succeduto da \"Chiba to Issho\"! di Igagura Chiba, il fratello minore di Yomi.\nFino a dicembre 2009, ospitarono anche uno spettacolo su CBC Radio chiamato \" Hyper Nightmare\", dove erano presenti scioglilingua, storie di adulti e sessioni di telefonica con gli spettatori che potevano imitare interessanti effetti sonori, personaggi degli anime, personaggi televisivi ecc. Sakito era anche un DJ lo spettacolo Inter FM, \"UP Beat\", da gennaio 2008 ogn\u00ec luned\u00ec sera.\nDall'8 aprile 2010 and\u00f2 in onda un dramma radiofonico chiamato \"Ganbaru Squadron Mare Rangers\" (Ganbaru Sentai Mea Renjaa) \u00e8 caratterizzato da ospiti speciali e dalla possibilit\u00e0 per i fan di comunicare con la band. La prima serie si concluse il 14 ottobre 2010 e gi\u00e0 \u00e8 stata preannunciata una seconda stagione. Il tema per la seconda stagione \u00e8 \"a venire a contatto con gli utenti/spettatori\", in cui i membri sono in grado di chiamare gli spettatori via telefono in Giappone.\nWebisodi.\nI Nightmare ospitarono un'esposizione mensile di sei episodi su Niconico chiamato \"Nightmare in Nightwear\", in cui i membri indossavano il pigiama, chiacchieravano fra loro, si condividevano foto e aneddoti e interagivano con i visualizzatori web. Lo spettacolo si concluse il 21 gennaio 2010.\nUn nuovo spettacolo intitolato \"Bakuretsu! Nightmare inizi\u00f2 a Marzo 2010 e caratterizzato da un gioco di punizione diverso ogni episodio mensile.\nRiviste.\nPer una volta, i membri della band si sono alternati scrivendo una rubrica mensile chiamata \"Zozzy\" apparsa sulla rivista \"Shoxx\". Da allora, ognuno di essi aveva i propri articoli in varie riviste musicali.\nProgetti solisti.\nTHE LEGENDARY SIX NINE\nThe Legendary Six Nine (L69) \u00e8 il progetto solista di Ruka. Ogni nuova versione la formazione cambier\u00e0 con l'eccezione di Ruka. Ha iniziato questo progetto da solista per sperimentare nuovi suoni, che non era in grado di provare nei Nightmare. La prima formazione consist\u00e9 in HAKUEI dei Penicillin alla voce, rapper TWIGGY alla voce, con SHINOBU e Takayama alle chitarre, Ni~ya al basso come membro di supporto e Ruka alla Batteria. La band debutto il 24 marzo 2010 con il singolo \"Cruel\". Annunciarono sulla home page dei Nightmare a luglio 2013 LSN sta riavviando l'attivit\u00e0 di gruppo per l'anniversario di \"little HEARTS.5th MY little hearts. Extra ediction vol.1.\nLa prima formazione era composta da:\nLa seconda formazione fu composta da:\nThe Legendary Six Nine pubblicher\u00e0 un mini-album intitolato \"BELIAL\" il 16 ottobre. Esso sar\u00e0 disponibile in due versioni;il tipo A arriver\u00e0 con cinque brani e un DVD. Il tipo B avr\u00e0 un CD con sei tracce.\nGREMLINS\nQuesto \u00e8 il progetto solista di Hitsugi. Annunciato sulla homepage dei Nightmare nel luglio 2013, i GREMLINS faranno il loro debutto al \"HEARTS 5th. Anniversary MY little HEARTS . Extra Ediction Vol.1.\nI membri dei GREMLINS sono:\nI GREMLINS pubblicheranno il 16 ottobre il loro singolo di debutto \"The Carnival\". Questo singolo sar\u00e0 disponibile in due versioni: il tipo A con tre brani e un DVD. Il tipo B avr\u00e0 un CD con soli 4 brani.\nSendai Kamotsu.\nI Sendai Kamotsu sono un Progetto parallelo dei Nightmare formatisi nel settembre 2001. \u00c8 formata dagli stessi membri dei Nightmare, ma sono diversi dalla loro solita immagine, tant'\u00e8 che uno pu\u00f2 pensare che siano dei musicisti diversi. I Sendai Kamotsu vennero formati dai Nightmare nel 2001 e ottennero successo. La leggenda dice che Chiba \u00e8 in realt\u00e0 il fratello minore di Yomi il cantante dei Nightmare. Essi furono presenti in \"Nightmare's Jishou-Shounen Terrorist-PV\" tranne Chiba. I Sendai Kamotsu pubblicarono diversi album e singoli e girarono indipendentemente dai Nightmare.\nCarit\u00e0 e altri lavori.\nNell'estate del 2008 il Terremoto di Iwate del 2008 colp\u00ec Sendai la citt\u00e0 natale dei Nightmare. Quando sentirono parlare della tragedia, la band tenne un concerto di beneficenza il 26 settembre 2008 al Zepp Sendai, i proventi del concerto vennero devoluti alle vittime. Durante il loro tour alla live house e all'arena tour (rispettivamente \"Nightmare Live House Tour 2008 Killer Show\" e \"Nightmare Tour 2008 Grand Killer Show\"), istituirono una casella di donazioni per i proventi al terremoto e fecero una rapida apparizione in \"24 Hour Television\", ottenendo un totale di 304.048 Yen. Invitarono anche le vittime del terremoto al loro show al Zepp Sendai come loro ospiti d'onore.\nDurante il Terremoto del Tohoku del 2011 i Nightmare tennero un evento di raccolta fondi per le vittime chiamato \"Publish &amp; Recover!\" presso lo Shinkiba Studio Coast il 30 marzo 2011."}
{"id": "2308495", "revid": "767487", "url": "https://it.wikipedia.org/wiki?curid=2308495", "title": "Le avventure del topino Despereaux", "text": "Le avventure del topino Despereaux (\"The Tale of Despereaux\") \u00e8 un film d'animazione del 2008, basato sul libro per ragazzi del 2003, \"Le avventure di Meschino\", scritto da Kate DiCamillo (edito da Arnoldo Mondadori Editore).\nTrama.\nNel regno di Dor si sta consumando una festa all'interno del castello, il buon odore di zuppa attira l'attenzione del ratto Roscuro che maldestramente cade nella ciotola che la contiene, provocando, a causa dello spavento, la morte della Regina. Dopo il funerale il Re, distrutto dal dolore, bandisce dal regno le zuppe e tutti i ratti. Scompare il sole e il regno sprofonda nelle tenebre e nella tristezza.\nDiversi anni dopo, nasce Despereaux Tilling, un piccolo topolino dalle orecchie enormi. Fin dalla sua nascita, Despereaux si dimostra diverso dagli altri topi, \u00e8 coraggioso e avventuroso e a differenza degli altri topi non mangia i libri ma preferisce leggerli, appassionandosi a storie di cavalieri e draghi, sognando di salvare fanciulle in difficolt\u00e0. Despereaux conosce la triste e solitaria Principessa Pea, desiderosa di sfuggire al grigiore del regno, dopo la morte della madre.\nScoperto ad infrangere le regole, per aver parlato con un essere umano, Despereaux viene bandito dal Mondo dei Topi ed esiliato in quello dei Ratti, qui conosce un altro esiliato, Roscuro. Il ratto vive aspettando un'occasione per redimersi, ma quando prova a parlare con la Principessa quest'ultima tenta di ucciderlo senza nemmeno dargli la possibilit\u00e0 di parlare, e ci\u00f2 manifesta il suo lato oscuro, rapendo la ragazza, con la complicit\u00e0 di Maia, una domestica con il sogno di diventare una Principessa. Despereaux si rende conto di essere l'unico in grado di salvare Pea, manifestando il suo coraggio e spirito di avventura in segno di rivalsa e redenzione.\nQuando i ratti stanno per divorare la principessa Roscuro capisce di aver sbagliato e insieme a Desperaux riesce a mettere fuori gioco il capo dei ratti. Contemporaneamente il cuoco decide di cucinare di nuovo la zuppa con il risultato finale che nel regno torna infine il sole. Roscuro riesce a chiedere scusa alla principessa (che a sua volta si scusa per aver tentato di ucciderlo) e Maia, la domestica, ritrova suo padre che, anni addietro, era stato costretto con grande dolore ad abbandonarla.\nProduzione.\nPer raccontare la storia del piccolo ed intelligente topolino Desperaux, \u00e8 stato utilizzato il 3D, per ricreare personaggi ed ambientazioni in stile fiabesco dallo stile un po' retr\u00f2. La tecnica digitale utilizzata conferisce al film un certo stile tipicamente europeo. Questo \u00e8 il primo film prodotto dalla Universal Pictures in \"aspect ratio\" 2,35 : 1.\nInizialmente il topino Despereaux doveva essere doppiato da Justin Long, ma infine venne scelto Matthew Broderick.\nDistribuzione.\nIl film \u00e8 stato distribuito nella sale cinematografiche statunitensi il 19 dicembre 2008 e in quelle italiane il 24 aprile 2009.\nVideogioco.\nIn contemporanea con l'uscita americana del film, \u00e8 stato lanciato il videogioco ispirato al film, distribuito dalla Brash Entertainment, prima per Nintendo DS ed in seguito per PlayStation 2, Wii e Xbox 360."}
{"id": "2308496", "revid": "71433", "url": "https://it.wikipedia.org/wiki?curid=2308496", "title": "The Tale of Despereaux", "text": ""}
{"id": "2308499", "revid": "110157", "url": "https://it.wikipedia.org/wiki?curid=2308499", "title": "Game Republic (rivista)", "text": "Game Republic, conosciuta anche con la sigla GR, \u00e8 stata una rivista italiana che si occupava di videogiochi multipiattaforma, edita da Play Media Company tra il 1999 e il 2015.\nStoria.\nLa rivista nacque nel settembre del 1999 uscendo con un numero 0 (in copertina Link, il protagonista del videogioco Zelda) che era in allegato al \"PlayStation Magazine\" n\u00ba18, ai tempi rivista della casa editrice Play Media Company.\nDal numero 83 la casa editrice cambia nome, da Play Press Publishing a Play Media Company.\nLa rivista nel dicembre 2008 ha festeggiato il 100\u00b0 numero.\nIl numero di giugno 2013 celebra il 150\u00b0 numero e include una ristampa del numero 0.\nDopo poco pi\u00f9 di un anno dalla chiusura della rivista, le pubblicazioni sono riprese nel luglio 2015, con il numero 160. La riapertura della rivista dura per\u00f2 ben poco e dopo appena due numeri cessa definitivamente le pubblicazioni."}
{"id": "2308500", "revid": "15756", "url": "https://it.wikipedia.org/wiki?curid=2308500", "title": "Corrente elettrica", "text": "La corrente elettrica, in fisica ed elettrotecnica, indica lo spostamento complessivo delle cariche elettriche. Cio\u00e8 un qualsiasi moto ordinato definito operativamente come la quantit\u00e0 di carica elettrica che attraversa una determinata superficie nell'unit\u00e0 di tempo.\nDescrizione.\nCon la corrente elettrica si ha a che fare solitamente con cariche negative, gli elettroni, che \"scorrono\" in conduttori solidi, solitamente metallici. Ma in altri casi si verifica uno spostamento di carica positiva, come ad esempio ioni positivi di soluzioni elettrolitiche. Sia per ragioni storiche, sia dal momento che la direzione del flusso delle cariche dipende dal fatto che esse siano positive o negative, si definisce convenzionalmente il verso della corrente come la direzione del flusso di carica positiva. Tale convenzione si deve a Benjamin Franklin. Nelle applicazioni pratiche, comunque, il verso della corrente \u00e8 importante per il corretto funzionamento dei circuiti elettronici, mentre ha una importanza minore nei circuiti elettrici.\nL'intensit\u00e0 di corrente elettrica, indicata col simbolo formula_1 (una I maiuscola), \u00e8 assunta come grandezza fondamentale nel sistema internazionale (SI). La sua unit\u00e0 di misura \u00e8 l'ampere (\"A\"), e da essa si ricava l'unit\u00e0 di misura della carica elettrica, il coulomb, che corrisponde alla quantit\u00e0 di carica trasportata da una corrente con intensit\u00e0 pari ad 1 ampere nell'unit\u00e0 di tempo di 1 secondo ( = ).\nL'intensit\u00e0 della corrente elettrica viene generalmente misurata con l'amperometro, ma per fare questo concorrono due metodi differenti: un metodo richiede l'interruzione del circuito, che talvolta pu\u00f2 essere un inconveniente, mentre l'altro metodo \u00e8 molto meno invasivo ed utilizza il rilevamento del campo magnetico generato dal flusso della corrente, ma in questo caso \u00e8 necessaria una certa quantit\u00e0 di campo, che non sempre \u00e8 presente in alcuni circuiti a bassa potenza. Gli strumenti usati per quest'ultimo metodo comprendono i sensori a effetto di Hall o morsetti e spire di Rogowski.\nLa corrente elettrica costituisce una grandezza fisica di fondamentale importanza nella tecnologia legata alla teoria dei circuiti, all'elettrotecnica ed all'elettronica, avendo un grande numero di applicazioni come ad esempio il trasporto di energia elettrica oppure di informazioni tramite segnali (ad esempio nelle comunicazioni).\nConduzione elettrica.\nUna corrente elettrica per fluire necessita di un conduttore elettrico, ossia un mezzo in cui \u00e8 possibile il movimento delle cariche. I conduttori sono formati da un reticolo di cationi in cui \u00e8 possibile il movimento degli elettroni. In base al conduttore \u00e8 possibile determinare una densit\u00e0 di carica formula_2 definita come la quantit\u00e0 di carica per ogni unit\u00e0 di volume. Per calcolare il valore della densit\u00e0 di carica \u00e8 necessario conoscere la carica dell'elettrone formula_3 e il numero di elettroni per unit\u00e0 di volume formula_4. Considerata la densit\u00e0 del conduttore formula_5, la massa molare degli elettroni formula_6 e il numero di elettroni per mole formula_7 si ottiene:\nIn elettrotecnica uno dei materiali conduttori pi\u00f9 utilizzati \u00e8 il rame che ha una densit\u00e0 di carica formula_9, un ordine di grandezza comune a tutti i materiali conduttori.\nNei conduttori il moto degli elettroni \u00e8 casuale pertanto se non agisce alcun campo elettrico la loro velocit\u00e0 media \u00e8 nulla, viceversa la presenza di un campo elettrico genera tra due punti del conduttore una differenza di potenziale che induce gli elettroni a muoversi al fine di annullare la tensione e ristabilire l'equilibrio dando cos\u00ec origine a una corrente elettrica. Se al conduttore viene applicato un dispositivo in grado di mantenere una differenza di potenziale (generatore di tensione) allora il potenziale prende il nome di forza elettromotrice.\nIn un solido conduttore gli atomi che lo compongono rilasciano degli elettroni di conduzione. Gli elettroni di conduzione sono delocalizzati nel solido e il cui numero \u00e8 specifico del conduttore considerato, ma pu\u00f2 subire piccole variazioni determinate dalla temperatura del solido. A causa del principio di esclusione di Pauli gli elettroni non possono avere tutti la stessa energia, quindi anche allo zero assoluto alcuni elettroni hanno un'energia cinetica il cui livello massimo \u00e8 detto energia di Fermi. L'energia di Fermi come l'energia cinetica del pi\u00f9 alto livello occupato nello stato fondamentale degli elettroni di conduzione. La velocit\u00e0 del moto casuale degli elettroni dipende dall'energia di Fermi formula_10 dell'elettrone di massa formula_11 attraverso la relazione:\nNel rame l'energia di Fermi ha un valore di formula_13 e quindi la velocit\u00e0 di Fermi di formula_14.\nGrandezze fisiche.\nUna corrente \u00e8 caratterizzata dall'interazione tra le cariche elettriche presenti nel mezzo conduttore e il campo elettrico. Il movimento di queste cariche \u00e8 caratterizzato dalla velocit\u00e0 di deriva, una velocit\u00e0 costante e proporzionale al campo elettrico, con cui ne condivide la direzione, ma non il verso che invece dipende dal segno della carica. Dalla velocit\u00e0 di deriva dipendono altre due grandezze: l'intensit\u00e0 di corrente e la densit\u00e0 di corrente. L'intensit\u00e0 di corrente \u00e8 la quantit\u00e0 carica che attraversa una superficie in un certo periodo di tempo mentre la densit\u00e0 di corrente \u00e8 il vettore che rappresenta la corrente elettrica che attraversa perpendicolarmente una superficie.\nVelocit\u00e0 di deriva.\nIn una corrente su cui agisce un campo elettrico formula_15 il moto degli elettroni \u00e8 caratterizzato da una velocit\u00e0 di deriva formula_16, ovvero la media delle velocit\u00e0 dei singoli elettroni lungo la direzione del campo. Su ogni carica formula_17 della corrente agisce una forza formula_18 che per il secondo principio della dinamica imprime su ogni carica di massa formula_19 un'accelerazione formula_20.\nLa velocit\u00e0 di deriva delle cariche per\u00f2 assume un valore costante linearmente dipendente dal campo elettrico, pertanto l'accelerazione non pu\u00f2 essere considerata continua. Il moto uniformemente accelerato delle cariche infatti \u00e8 costantemente interrotto dagli urti che avvengono tra gli elettroni e gli ioni del conduttore e che quindi permettono al flusso di mantenere una velocit\u00e0 costante. Considerata una carica della corrente in movimento \u00e8 possibile definire un tempo formula_21 come la durata del moto di una carica tra due urti successivi. Il valore di formula_21 dipende dal cammino libero medio e dalla velocit\u00e0 di Fermi. Definita la mobilit\u00e0 elettrica come formula_23 \u00e8 possibile esprimere velocit\u00e0 di deriva di una carica attraverso la relazione:\nLa velocit\u00e0 di deriva di una corrente a in un cavo di rame di sezione \u00e8 di circa formula_25. La velocit\u00e0 di deriva, quindi la velocit\u00e0 della corrente, \u00e8 dieci miliardi di volte inferiore alla velocit\u00e0 del moto caotico dell'elettrone.\nIntensit\u00e0 di corrente.\nNell'attuale Sistema internazionale di unit\u00e0 di misura l'intensit\u00e0 di corrente \u00e8 una delle sette grandezze fisiche fondamentali, solitamente indicata con i simboli formula_26 o formula_1 (dall'iniziale del termine francese: \"Intensit\u00e9 du courant\") la sua unit\u00e0 di misura \u00e8 l'ampere: formula_28. Sia formula_29 la quantit\u00e0 di carica che attraversa una superficie interna a un conduttore in un tempo formula_30, allora l'intensit\u00e0 di corrente \u00e8 definita dalla relazione:\nL'intensit\u00e0 di corrente \u00e8 una grandezza scalare il cui verso \u00e8 determinato dal segno della carica in movimento.\nConsiderata una superficie interna al conduttore infinitesima e orientata formula_32 il cui versore normale forma un angolo formula_33 con il campo elettrico formula_15 , allora la superficie forma il medesimo angolo con la velocit\u00e0 di deriva formula_24. In un intervallo di tempo infinitesimo le cariche percorrono uno spazio formula_36, di conseguenza la quantit\u00e0 di carica che attraversa la superficie corrisponde a quella contenuta nel volume formula_37 dato dal prodotto scalare tra formula_32 e formula_39. Dalla definizione di densit\u00e0 di carica segue che la quantit\u00e0 di carica \u00e8 formula_40. Per definizione di intensit\u00e0 di corrente si ottiene:\nLa corrente elettrica per l'alimentazione (trasformazioni di energia) viene prodotta almeno in due possibili modalit\u00e0:\n1 - corrente continua (CC), che presenta tensione e intensit\u00e0 sempre costante nel tempo ed ha un unico verso di percorrenza con una specifica polarit\u00e0 +/- assegnata (ad esempio, le batterie o le pile).\n2 - corrente alternata (CA), che presenta tensione e intensit\u00e0 periodicamente variabile nel tempo ed ha due versi di percorrenza alternati, ovvero cambia verso di percorrenza in base ad una frequenza prestabilita (ad esempio la fornitura elettrica energetica civile da 230V a 50\u00a0Hz).\nDensit\u00e0 di corrente elettrica.\nIn elettromagnetismo la densit\u00e0 di corrente elettrica \u00e8 il vettore il cui flusso attraverso una superficie corrisponde alla corrente elettrica che attraversa tale superficie. Solitamente indicata con formula_42, nel Sistema internazionale di unit\u00e0 di misura si misura in ampere al metro quadrato: formula_43. Considerata la densit\u00e0 di carica e la velocit\u00e0 di deriva di una corrente allora la densit\u00e0 di corrente \u00e8 definita dal vettore:\nLa densit\u00e0 di corrente ha la stessa direzione della velocit\u00e0 di deriva delle cariche e verso che dipende dalla carica del portatore stesso: concorde con la velocit\u00e0 di deriva nel caso di carica positiva, discorde nel caso di carica negativa. Essendo legato alla velocit\u00e0 di deriva allora anche il vettore della densit\u00e0 di corrente \u00e8 direttamente proporzionale al campo elettrico mediante un fattore conduttivit\u00e0 elettrica indicato con formula_45. Sostituendo la velocit\u00e0 di deriva si ottiene:\nSostituendo alla conduttivit\u00e0 elettrica il suo reciproco, ovvero la resistivit\u00e0 elettrica, si ottiene la formulazione moderna della legge di Ohm.\nLa corrente elettrica attraverso una superficie orientata formula_47 (per esempio attraverso la sezione di un conduttore) \u00e8 il flusso attraverso la superficie della densit\u00e0 di corrente elettrica: dove il vettore superficie ha per modulo la superficie e per versore quello normale della superficie. Dalla definizione di densit\u00e0 di corrente \u00e8 possibile riscrivere l'espressione dell'intensit\u00e0 di corrente come formula_48, ne segue che l'intensit\u00e0 di corrente \u00e8 data dal flusso del vettore densit\u00e0 di corrente attraverso la superficie orientata formula_47:\nDalla definizione di intensit\u00e0 di corrente \u00e8 anche possibile ricavare la carica elettrica totale formula_51 che fluisce attraverso la superficie formula_52 nell'intervallo di tempo formula_53:\nLegge di conservazione della carica elettrica.\nLa legge di conservazione della carica elettrica \u00e8 rappresentata dall'equazione di continuit\u00e0 per la carica elettrica, ed afferma che la carica che fluisce attraverso una superficie chiusa formula_52 \u00e8 la stessa quantit\u00e0 di carica che entra o esce dal volume formula_56 delimitato dalla superficie formula_52. La quantit\u00e0 di carica che entra o esce dal volume formula_56 \u00e8 fornita dalla derivata temporale dell'integrale su tutto formula_56 della densit\u00e0 di carica formula_2, e la legge di conservazione si esprime quindi dicendo che il flusso formula_61 della densit\u00e0 di corrente elettrica attraverso la superficie chiusa formula_52 \u00e8 pari a:\nconsiderato che:\nallora utilizzando il teorema della divergenza si ottiene:\nda cui:\nUguagliando gli integrandi si ottiene cos\u00ec l'equazione di continuit\u00e0 per la carica elettrica in forma locale:\nNel caso stazionario la carica si conserva nel tempo:\ne questo implica:\nIn regime stazionario, quindi, il vettore densit\u00e0 di corrente costituisce un campo vettoriale solenoidale. Dal punto di vista fisico questo significa che il flusso della densit\u00e0 di corrente \u00e8 costante, e quindi la corrente elettrica attraverso una qualunque sezione del conduttore \u00e8 sempre la stessa, indipendentemente dalla sezione considerata. Questo fatto va sotto il nome di prima delle leggi di Kirchhoff.\nQuadricorrente elettrica.\nIn elettrodinamica, la quadricorrente \u00e8 un quadrivettore definito come:\ndove formula_71 \u00e8 la velocit\u00e0 della luce, formula_2 la densit\u00e0 di carica elettrica e il suo prodotto per la velocit\u00e0 formula_73 la densit\u00e0 di corrente, mentre formula_74 denota le dimensioni spaziotemporali.\nLa quadricorrente pu\u00f2 essere espressa in funzione della quadrivelocit\u00e0 formula_75 come:\ndove la densit\u00e0 di carica formula_2 \u00e8 misurata da un osservatore fermo che vede muoversi la corrente, mentre formula_78 \u00e8 misurata da un osservatore posto nel sistema di riferimento in moto delle cariche, che si muove ad una velocit\u00e0 formula_79 pari alla norma della componente spaziale di formula_75.\nIn relativit\u00e0 speciale la legge di conservazione della carica, che nel limite non relativistico \u00e8 espressa dall'equazione di continuit\u00e0, assume la seguente forma tensoriale:\ndove formula_82 \u00e8 il quadrigradiente, dato da:\nIn relativit\u00e0 generale la quadricorrente \u00e8 definita come la divergenza del vettore spostamento elettromagnetico, dato da:\nPericolosit\u00e0 della corrente.\nLa soglia di percezione umana dell'intensit\u00e0 di corrente elettrica \u00e8 circa di in modalit\u00e0 di corrente alternata a frequenza di e di in corrente continua. Si deve anche tenere conto che l'effetto di una determinata corrente elettrica varia non solo per l'intensit\u00e0, ma anche per il tempo di persistenza.\nSe teoricamente la tensione non \u00e8 di per s\u00e9 rilevante negli effetti sull'uomo, per essere attraversati da una corrente occorre comunque una tensione minima e questo implica che sotto i circa non si corrono rischi.\nCon intensit\u00e0 di corrente maggiori a quelle specificate si producono nel corpo umano i seguenti effetti:\nSi definisce soglia media di pericolosit\u00e0 (p) per una intensit\u00e0 di corrente pari a:\ndove formula_86 \u00e8 l'intensit\u00e0 di corrente pericolosa e formula_30 il tempo di permanenza. Essa individua il limite al di sotto del quale la corrente \u00e8 percepibile ma non pericolosa. Al di sopra di esso la corrente deve considerarsi potenzialmente pericolosa.\nI parametri dell'equazione si possono assumere, a frequenza industriale:\nPer quanto riguarda i limiti di tensione, il corpo umano presenta prevalentemente un comportamento resistivo: la tensione formula_89, che corrisponde alla corrente pericolosa, \u00e8 di difficile definizione perch\u00e9 la resistenza del corpo pu\u00f2 variare in un campo molto ampio, dipendendo da molteplici fattori quali i punti di contatto, l'estensione del contatto, la pressione, lo spessore della pelle e il suo grado di umidit\u00e0. Si assume formula_90, per questo motivo non vengono ritenute pericolose tensioni sinusoidali con valore efficace U &lt; e tensioni continue con U &lt; , applicate per un tempo illimitato.\nUna persona pu\u00f2 venire a contatto con parti in tensione, e quindi subire gli effetti del passaggio di corrente mediante contatto diretto oppure contatto indiretto. Quindi per evitare ci\u00f2 si devono attuare delle contromisure imposte dalla norma vigente (norme CEI).\nLa protezione contro i contatti diretti si attua prevenendo i contatti accidentali con le parti in tensione:\nLa protezione contro i contatti indiretti si realizza nei seguenti modi:\nSchema riassuntivo degli effetti della corrente per tempi di contatto prolungato:"}
{"id": "2308503", "revid": "1305772", "url": "https://it.wikipedia.org/wiki?curid=2308503", "title": "Stilbite", "text": "Con il termine stilbite ci si riferisce alle seguenti specie mineralogiche:"}
{"id": "2308504", "revid": "124706202", "url": "https://it.wikipedia.org/wiki?curid=2308504", "title": "Pocenia", "text": "Pocenia (\"Pucinie\" in friulano) \u00e8 un comune italiano di abitanti del Friuli-Venezia Giulia.\nGeografia fisica.\nIl comune di Pocenia, che sorge a circa 9 m s.l.m. (municipio), si estende nella bassa pianura friulana sud-occidentale e dista a 30\u00a0km da Udine, 53\u00a0km da Gorizia, 55\u00a0km da Pordenone, 75\u00a0km da Trieste, 82\u00a0km da Treviso e 98\u00a0km da Venezia. Confina con 5 comuni: Talmassons a nord, Castions di Strada e Muzzana del Turgnano a est, Palazzolo dello Stella a sud e Rivignano Teor a ovest. Lungo il territorio comunale si estendono due fiumi da nord a sud:\nTorsa si trova a nord del comune, Paradiso a est mentre Roveredo e Pocenia a sud-ovest.\nIl comune si trova a circa 15\u00a0km dal Veneto. Infine, nel territorio, ci sono vari laghetti naturali e artificiali e parchi protetti.\nClima.\nLa zona climatica per il territorio di Pocenia, assegnata con Decreto del Presidente della Repubblica n. 412 del 26 agosto 1993 e successivi aggiornamenti fino al 31 ottobre 2009, appartiene alla zona climatica \"E\" trovandosi in una zona compresa tra il clima mediterraneo e continentale. Il clima, perci\u00f2, risulta caldo ed afoso in estate mentre \u00e8 pi\u00f9 freddo in inverno e piovoso in autunno; temperato e umido in primavera. La temperatura media annua \u00e8 di circa 13,4\u00a0\u00b0C con quella minima di gennaio (3,5\u00a0\u00b0C) e massima di luglio (23,3\u00a0\u00b0C). In inverno \u00e8 tipico scendere fino a -4/-6\u00a0\u00b0C mentre in estate si raggiungono facilmente i +33/35\u00a0\u00b0C, mentre pi\u00f9 raramente si supera la soglia dei +38\u00a0\u00b0C. Dal punto di vista pluviometrico la media annua \u00e8 di circa 1250\u00a0mm. Piove abbastanza frequentemente in tutte le stagioni, specie in autunno, mentre il periodo pi\u00f9 secco dell'anno \u00e8 l'inverno, in particolare il bimestre gennaio-febbraio.\nGennaio \u00e8 il mese pi\u00f9 secco dell'anno con soli 73\u00a0mm mensili mentre quello pi\u00f9 piovoso \u00e8 novembre con 154\u00a0mm. Durante l'estate le precipitazioni sono tendenzialmente temporalesche ma rari sono i fenomeni grandinigeni di rilevanza.\nIn media nevica circa 1 volta all'anno accumulando al suolo pi\u00f9 o meno 5 centimetri annui.\nStoria.\nL'origine del comune di Pocenia, si presume dalla teoria del suo toponimo \"Pulcinia\" ossia dal personale femminile latino di \"Pulcinuis\", risalga all'epoca romana quando si insedi\u00f2 un villaggio di pescatori locali lungo le rive del fiume Stella. Secondo alcuni storici e studiosi via Stroppagallo potrebbe essere stata nel periodo romano una strada che collegava Cividale del Friuli con Aquileia lungo la quale c'erano delle case signorili dove sono state rinvenute monete di Cesare Augusto e alcune anfore; dal punto di vista geografico, per\u00f2, Pocenia si trova molto pi\u00f9 a ovest rispetto alle due cittadine. Altre storie, narrano che il nome del paese derivi da un termine friulano pi\u00f9 moderno, \"puc e nuie\" tradotto \"poco e niente\", data la precedente scarsa popolazione insidiata.\nLa zona fu abbandonata dopo le invasioni barbariche e solo dopo il dominio del governo dei Patriarchi il territorio fu nuovamente bonificato.\nDal XIII fu caratterizzata da una serie di investiture da parte di signori che esercitarono diritti feudali.\nDegni di nota, in ordine cronologico, sono:\nIl territorio fece parte della Repubblica di Venezia, la Serenissima, fino alla sua soppressione nel 1797, in seguito alla Campagna d'Italia di Napoleone Bonaparte.\nNel 1797 pass\u00f2 a far parte della Repubblica Cisalpina.\nNel 1815 il Congresso di Vienna sanc\u00ec la definitiva unione di Veneto e Friuli con la Lombardia austriaca, costituendo il Regno Lombardo-Veneto. Durante questo periodo, pi\u00f9 precisamente nel 1822, viene riconosciuto come comune di III classe cio\u00e8 un comune senza un ufficio proprio, ma dipendente da quello di Latisana che costituiva il X distretto territoriale della provincia di Udine.\nL'assemblea composta da proprietari terrieri del comune costituiva il Convocato Generale cio\u00e8 l'unico organo di rappresentanza.\nNel 1866 entr\u00f2 a far parte del Regno d'Italia.\nMonumenti e luoghi d'interesse.\nSono luoghi di culto ed edifici storici:\nDal punto di vista paesaggistico-faunistico nel comune si trova il Parco comunale dei fiumi Stella e Torsa che comprende un territorio di circa 334 ettari e visitabile, anche se solo parzialmente, tramite percorsi pedonali e ciclabili. In questi paesaggi sono stati trovati circa 200 specie di uccelli.\nSociet\u00e0.\nEvoluzione demografica.\nNel corso dei decenni l'andamento demografico ha avuto alcune variazioni; inizialmente, il numero degli abitanti \u00e8 risultato abbastanza basso per poi avere un incremento deciso, specie fra 1920 e 1950, dove si contavano le 3200 unit\u00e0. Successivamente, dagli anni Ottanta del Novecento la popolazione \u00e8 rimasta pressoch\u00e9 costante, avendo un leggero tasso negativo dal 2012.\nEtnie e minoranze straniere.\nAl 1\u00ba gennaio 2017 i cittadini stranieri residenti nel comune di Pocenia sono 138 e rappresentano il 5,5% della popolazione. Di seguito \u00e8 riportato il gruppo pi\u00f9 consistente:\nLingue e dialetti.\nA Pocenia, accanto alla lingua italiana, la popolazione utilizza la lingua friulana. Ai sensi della deliberazione n. 2680 del 3 agosto 2001 della Giunta della Regione autonoma Friuli-Venezia Giulia, il Comune \u00e8 inserito nell'ambito territoriale di tutela della lingua friulana ai fini della applicazione della legge 482/99, della legge regionale 15/96 e della legge regionale 29/2007.&lt;br&gt;La lingua friulana che si parla a Pocenia rientra fra le varianti appartenenti al friulano centro-orientale.\nCultura.\nA Pocenia \u00e8 presente 1 scuola dell'Infanzia e 1 scuola primaria, chiamata Alessandro Manzoni. Anche a Torsa \u00e8 presente 1 scuola dell'Infanzia. Tutte queste fanno parte dell\"'Istituto Comprensivo Cuore Dello Stella\", fondato nel 1999 e che racchiude oltre alle scuole di Pocenia e Torsa, quelle di Teor e Rivignano. Nel capoluogo \u00e8 presente la biblioteca comunale e una sala polifunzionale dove si svolgono spettacoli teatrali e/o conferenze. Nella frazione di Torsa in Via Dello Sport si trova la sede della Protezione Civile del comune.\nEconomia.\nIl comune di Pocenia \u00e8 riconosciuto per il settore agricolo e soprattutto vinicolo, rinomato per la produzione di vini rossi, bianchi, dolci e spumanti. Nella zona industriale si producono elettrodomestici, porte blindate, materassi. Vi sono allevamenti di mucche, maiali e cavalli. A Torsa si pratica l'acquacoltura mentre a Paradiso la produzione di acqua e bevande naturali.\nInfrastrutture e trasporti.\nL'autostrada A4 Torino-Trieste percorre tutto il territorio comunale meridionale. I caselli autostradali pi\u00f9 vicini sono quelli di Latisana () e Porpetto (14,5\u00a0km). Pocenia, Roveredo e Torsa sono attraversate dalla \"Strada Provinciale 43\" e Paradiso dalla \"Strada Provinciale 87\". Il trasporto delle corriere \u00e8 garantito dal servizio della SAF. Le stazioni ferroviarie pi\u00f9 vicine sono quelle di Palazzolo dello Stella (4,8\u00a0km), Muzzana del Turgnano (5,4\u00a0km), San Giorgio di Nogaro (12,5\u00a0km) e Latisana (13,5\u00a0km).\nL'aeroporto pi\u00f9 vicino \u00e8 l'Aeroporto del Friuli Venezia Giulia di Ronchi dei Legionari (41\u00a0km). Anche questo comune \u00e8 tuttora interessato dalla costruzione della terza corsia dell'Autostrada A4 Torino-Trieste ( terzo lotto ) e il rifacimento del ponte soprastante la SP 43.\nAmministrazione.\nAltre informazioni amministrative.\nIl comune \u00e8 stato interessato dalle elezioni amministrative 2017 in cui il nuovo sindaco eletto \u00e8 Sirio Gigante (ottenendo il 65,16% dei voti), al quale sono collegate le liste Rinnovare per crescere ( 51,43% ) e Primavera Giovani ( 10,97% ); l'altra candidata sindaco \u00e8 stata Debora Furlan ( 34,84% dei voti ), con la lista Impegno per il futuro ( 37,60% ).\nIl comune fa parte del Patto dei sindaci, un movimento europeo nato nel 2009 che, appunto, vede coinvolte le autorit\u00e0 locali e regionali impegnate ad aumentare l'efficienza energetica e l'utilizzo di fonti energetiche rinnovabili nei loro territori. L'obiettivo di tale patto \u00e8 quello di ridurre il 20% delle emissioni di CO2 entro il 2020. Le azioni principali che i firmatari del Patto intendono avviare sono molteplici: il risparmio energetico, la creazione di posti di lavoro stabili e qualificati non subordinati alla delocalizzazione, un ambiente e una qualit\u00e0 della vita pi\u00f9 sani e un'accresciuta competitivit\u00e0 economica e una maggiore indipendenza energetica.\nIl comune fa parte anche dell'Uti ( Unione Territoriale Intercomunale ).\nSport.\nNel comune si praticano discipline sportivo-ricreative come basket, pallavolo, calcetto, tiro con l'arco, tiro al bersaglio, ciclismo, caccia, e pesca sportiva, di cui molte sono le associazioni sportivo-culturale.\nTennis.\nL'associazione sociale dilettantistica di tennis del capoluogo \u00e8 l\"'A.S.D. Tennis Club Pocenia\". Si trova un campo in superficie di cemento con annessa tribuna nel centro sportivo e ricreativo del capoluogo in Via Stroppagallo e adiacente alla palestra comunale, rifatto completamente nel 2013. Il circolo \u00e8 affiliato all'Unione Italiana Sport Per tutti ( UISP ) e disputa tornei a livello provinciale e regionale.\nCalcio.\nL'associazione sociale dilettantistica di calcio del capoluogo \u00e8 l'A.S.D. Nuova Calcio Pocenia'. La sede si trova in Via Stroppagallo. A fianco del campo di gioco si trova lo stadio comunale con una capienza di circa 250 posti a sedere e al coperto, inaugurato nel 2012, insieme agli spogliatoi. Questa squadra milita nella Seconda Categoria del campionato regionale del Friuli-Venezia Giulia. Nel corso degli anni ha fatto parte anche della Terza Categoria. I colori sociali sono il verde e bianco. \u00c8 presente anche la squadra di calcio A.S.D. Vecchie Glorie Pocenia, sempre appartenente alla categoria degli amatori.\nNella frazione di Torsa \u00e8, invece, attiva la A.S.D. Amatori Calcio Torsa ed \u00e8 affiliata alla CSEN. Tale squadra partecipa al campionato LCFC, ossia Lega Calcio Friuli Collinare, e milita nella 1\u00aa categoria del girone B. I colori sociali sono il bianco e l'azzurro. La sede \u00e8 in via dello Sport.\nYoseikan budo.\n\u00c8 un'arte marziale giapponese. L'associazione sociale dilettantistica di yoseikan budo del capoluogo \u00e8 l\"'A.S.D. Yoseikan Club Pocenia\" la cui sede si trova in Via Stroppagallo, presso la palestra comunale. Il circolo fa parte di tornei a livello provinciale e regionale nonch\u00e9 nazionale."}
{"id": "2308508", "revid": "1305772", "url": "https://it.wikipedia.org/wiki?curid=2308508", "title": "Brewsterite", "text": "Con il termine brewsterite ci si riferisce alle seguenti specie mineralogiche:"}
{"id": "2308510", "revid": "104458", "url": "https://it.wikipedia.org/wiki?curid=2308510", "title": "Piz Sardona", "text": "Il Piz Sardona (3.056\u00a0 - detto anche \"Surenstock\") \u00e8 una montagna delle Alpi Glaronesi. Si trova in Svizzera tra il Canton Glarona ed il Canton San Gallo.\nDescrizione.\nLa triplice frontiera tra i cantoni: Glarona, San Gallo e Grigioni si trova a circa 700 metri a sud della vetta.\nNel 2008 un'area di pi\u00f9 di 300\u00a0km\u00b2, la Sardona \u00e8 stata definita dall'UNESCO come patrimonio dell'umanit\u00e0. \nCollegamenti esterni.\nIl Piz_Sardona su hikr.org"}
{"id": "2308512", "revid": "1318658", "url": "https://it.wikipedia.org/wiki?curid=2308512", "title": "Carlo II di Lorena-Vaud\u00e9mont", "text": "Biografia.\nCarlo II di Lorena-Vaud\u00e9mont nacque il 20 aprile 1561 a Nomeny, nella diocesi di Metz, in Francia. Egli era il figlio di Nicola di Lorena, conte di Vaud\u00e9mont, e della sua seconda moglie, Giovanna di Savoia-Nemours. Egli era inoltre fratello della Regina Luisa, moglie di Re Enrico III di Francia e fu zio del Cardinale Carlo III di Lorena-Vaud\u00e9mont (1589).\nCon l'intento di intraprendere la carriera ecclesiastica, egli si applic\u00f2 con zelo allo studio della teologia presso l'universit\u00e0 gestita dai gesuiti a Pont-\u00e0-Mousson.\nQuando sua sorella spos\u00f2 il re di Francia, egli venne chiamato a corte con l'intento di fornirgli in quel luogo una posizione di rilievo, ma egli torn\u00f2 presto all'universit\u00e0 per concludere i propri studi, divenendo abate commendatario di Moissac (dal 1571 al 1580).\nCreato cardinale diacono nel concistoro del 21 febbraio 1578, divenne successivamente amministratore apostolico della sede di Toul dal 9 marzo 1580, mantenendo l'amministrazione della sede sino alla propria morte. Egli aveva raggiunto queste cariche anche in merito alla propria opera di squisita dissertazione teologica che aveva tenuto proprio a Pont-\u00e0-Mousson, dedicando l'opera a papa Gregorio XIII. Divenuto commendatore dell'Ordine dello Spirito Santo nel 1583, venne eletto vescovo di Verdun il 7 gennaio 1585, ma non prese parte al conclave del 1585 che elesse a pontefice Sisto V. Solo in quell'anno, del resto, ricevette la porpora cardinalizia e l'annessa diaconia di Santa Maria in Domnica dal 24 giugno 1585.\nIl 25 novembre 1586 venne ordinato sacerdote nella cattedrale di Verdun e opt\u00f2 successivamente per il titolo presbiterale della Santissima Trinit\u00e0 al Monte Pincio (20 aprile 1587). Non ricevette mai la consacrazione episcopale, in quanto mor\u00ec il 30 ottobre di quello stesso 1587 a Parigi, venendo quindi sepolto nel monastero dei Cordiglieri (francescani) di Nancy.\nGenealogia episcopale.\nLa genealogia episcopale \u00e8:"}
{"id": "2308513", "revid": "24443", "url": "https://it.wikipedia.org/wiki?curid=2308513", "title": "Surenstock", "text": ""}
{"id": "2308515", "revid": "1573940", "url": "https://it.wikipedia.org/wiki?curid=2308515", "title": "Serinus canaria", "text": "Il canarino (Serinus canaria ()) \u00e8 un uccello passeriforme della famiglia dei Fringillidi.\nAllevata da tempo per il bel canto, il colore vivace e l'indole allegra, la specie \u00e8 stata addomesticata da alcune centinaia di anni, e la sua forma domestica, il canarino domestico, \u00e8 ancora un animale da compagnia molto diffuso ed apprezzato.\nIl canarino rappresenta la \"mascotte\" animale delle Isole Canarie.\nEtimologia.\nIl nome scientifico della specie, \"Canaria\", deriva dalle isole Canarie, dove il canarino \u00e8 endemico: il nome comune della specie altro non \u00e8 che la traduzione di quello scientifico.\nDescrizione.\nDimensioni.\nIl canarino selvatico misura circa 12-13,5\u00a0cm di lunghezza, per un'apertura alare di 20\u00a0cm circa ed un peso di 15-20 grammi.\nAspetto.\nSi tratta di uccelletti dall'aspetto massiccio ma slanciato, muniti di testa rotonda con collo corto, corto becco conico, ali appuntite e coda dalla punta lievemente forcuta. Nel complesso, questi animali somigliano molto ai congeneri e affini verzellini, rispetto ai quali sono tuttavia di taglia maggiore, oltre a presentare ali in proporzione pi\u00f9 corte rispetto al corpo e una maggiore presenza di toni di colore grigio-bruno nel piumaggio.\nIl piumaggio presenta dimorfismo sessuale evidente. Nei maschi, infatti, la livrea si presenta dominata dai toni del giallo-verde, pi\u00f9 brillante su testa (tranne nuca, vertice e guance, che sono grigi), petto e parte superiore del ventre, mentre nuca, dorso e ali tendono al bruno, pi\u00f9 scuro e quasi nerastro proprio sulle ali e sulla coda, con presenza di penne dalle punte brune anche sui fianchi a dare un effetto variegato: il sottocoda \u00e8 invece bianco. La livrea della femmina \u00e8 simile a quella del maschio, ma il lipocromo giallo \u00e8 quasi assente, risultando in toni giallo-verdi molto pi\u00f9 sbiaditi in special modo sulla testa, che \u00e8 di colore grigio scuro. In ambedue i sessi le zampe sono di color carnicino, gli occhi sono di color bruno scuro ed il becco \u00e8 carnicino anch'esso, ma con tendenza a scurirsi e divenire nerastro nella sua parte superiore.\nBiologia.\nIl canarino \u00e8 un uccello molto vivace e socievole, che all'infuori della stagione degli amori pu\u00f2 essere osservato in gruppetti o in stormi, i quali passano la maggior parte della giornata al suolo, fra l'erba alta o fra i cespugli alla ricerca di cibo, coi vari membri che si tengono in costante contatto fra loro mediante richiami cinguettanti, che diventano pi\u00f9 aspri in caso di pericolo.\nIl suo canto \u00e8 un cinguettare argenteo e liquido, che pu\u00f2 ricordare quello del venturone.\nAlimentazione.\nLa dieta del canarino \u00e8 essenzialmente granivora, componendosi per la massima parte di semi di piante erbacee e cespugliose: questi uccelli, inoltre, si nutrono di bacche, frutti, infiorescenze, germogli e foglioline tenere, oltre che (in special modo durante il periodo riproduttivo, quando il fabbisogno energetico aumenta considerevolmente) di piccoli insetti.\nRiproduzione.\nSi tratta di uccelli monogami, la cui stagione riproduttiva va da gennaio a luglio alle Canarie, da marzo a giugno (con un picco delle schiuse in aprile-maggio) a Madeira e da marzo a luglio (con un picco delle schiuse fra maggio e giugno) alle Azzorre.\nI maschi attirano le femmine cantando a squarciagola da posatoi in evidenza (alberi, cespugli, rocce): all'approssimarsi di una potenziale compagna, essi compiono dei voli rituali sfarfallanti e le si avvicinano, al che esse se ricettive si accovacciano per permettere all'accoppiamento di avere luogo.\nIl nido viene costruito perlopi\u00f9 dalla femmina (col maschio che talvolta pu\u00f2 fornire una piccola parte del materiale da costruzione): esso, a forma di coppa, viene ubicato alla biforcazione o alla punta del ramo di un albero o di un cespuglio (solitamente a 3\u20134 m di quota, ma a un'altezza che pu\u00f2 andare dal metro ai sei metri dal suolo), e si compone di una parte esterna di rametti e fibre vegetali intrecciati, e di una parte interna foderata di materiale pi\u00f9 soffice, come muschio, lanugine vegetale o animale e licheni.\nAl suo interno, la femmina depone 2-6 (solitamente 3-4) uova di colore azzurrino, munite di screziature bruno-rossicce concentrate in particolare al polo ottuso: esse vengono covate dalla sola femmina per circa due settimane, col maschio che staziona di guardia nei pressi del nido, cantando frequentemente e scacciando energicamente eventuali intrusi, e si occupa inoltre di reperire il cibo per s\u00e9 e per la compagna, che viene imbeccata.\nI \"pulli\" sono ciechi ed implumi alla schiusa: essi vengono imbeccati ed accuditi amorevolmente da ambedue i genitori, e sono in grado d'involarsi fra le due e le tre settimane dalla schiusa, generalmente fra il quindicesimo ed il diciassettesimo giorno di vita. Nonostante ci\u00f2, generalmente i giovani non si allontanano definitivamente dal nido prima del mese di vita, dormendo coi genitori (che generalmente stanno portando avanti la covata successiva, essendo i canarini uccelli che si riproducono due o anche tre volte durante l'arco dell'anno se la disponibilit\u00e0 di cibo lo consente) e chiedendo loro l'imbeccata, sebbene sempre pi\u00f9 sporadicamente.\nDistribuzione e habitat.\nCome intuibile sia dal nome comune che dal nome scientifico, il canarino abita le isole Canarie, dove lo si pu\u00f2 osservare comunemente a Tenerife, La Palma, El Hierro e La Gomera, mentre \u00e8 comune solo localmente a Gran Canaria e piuttosto raro a Lanzarote e Fuerteventura, dove ha cominciato a risiedere stabilmente solo negli ultimi anni, con l'insediamento di colonie riproduttive.\nOltre che le Canarie (dove \u00e8 presente con circa 80.000-90.000 coppie), tuttavia, il canarino abita anche Madeira (comprese le vicine Porto Santo e isole Desertas, oltre che con esemplari isolati anche le Isole Selvagge, per un totale di circa 5.000 coppie) e alle Azzorre, dove popola tutte le isole per un totale di 30.000-60.000 coppie: in tal senso, si pu\u00f2 affermare che la specie sia endemica della Macaronesia.\nOltre che nel suo areale originario, il canarino \u00e8 stato introdotto con successo in numerosi altri luoghi, dove generalmente si \u00e8 ambientato con successo: \u00e8 il caso dell'atollo di Midway, dove \u00e8 presente fin dal 1911 (mentre i tentativi d'introduzione sul vicino atollo di Kure non hanno dato buon esito) e di Porto Rico, mentre la popolazione di canarini introdotta alle Bermuda nel 1930, sebbene stabilitasi ottimamente ed in crescita, ha sofferto della quasi scomparsa del ginepro locale, scomparendo negli anni '60.\nL\"'habitat\" originario dei canarini \u00e8 rappresentato dalla laurisilva con presenza di radure erbose e cespugliose: questi uccelli, tuttavia, si adattano ad una grande variet\u00e0 di ambienti, dalle dune sabbiose con presenza di cespugli alle pinete, dimostrandosi molto tolleranti alla presenza umana ed anzi eleggendo molto volentieri a propria dimora le piantagioni di alberi da frutto, i giardini ed i parchi delle aree suburbane. Sebbene abitatori delle aree sul livello del mare, questi uccelli possono essere osservati fino a 760 m di quota a Madeira, fino a 1100 m di quota alle Azzorre e ad oltre 1100 m alle Canarie.\nIn cattivit\u00e0.\nIl canarino selvatico \u00e8 stato addomesticato dall'uomo almeno dal XVII secolo. Viene allevato come animale da compagnia - generalmente all'interno di gabbie o voliere - da solo, a coppie o piccoli gruppi grazie al comportamento socievole.\nA differenza dell'animale selvatico, il canarino domestico \u00e8 stato selezionato, nel tempo, in centinaia di variet\u00e0 e di razze diverse, che presentano i colori pi\u00f9 svariati con l'esclusione del nero puro e del blu. Sulla base del colore, della qualit\u00e0 del canto e del tipo di piumaggio, i canarini d'allevamento vengono suddivisi in tre gruppi principali: canarini da canto, canarini di colore e canarini di forma e posizione.\nL'ibrido tra un cardellino e un canarino si chiama incardellato. Attraverso l'ibridazione con il cardinalino del Venezuela e la conseguente nascita di ibridi, detti F1, \u00e8 stato possibile trasferire al canarino il colore rosso tipico del cardinalino. Infatti molti di tali ibridi, maschi, sono discretamente fecondi. Altre ibridazioni possono avvenire con quasi tutti i rappresentanti della famiglia alla quale appartiene il canarino. I pi\u00f9 comuni, oltre al cardellino, sono gli ibridi di verdone, sterili in alta percentuale, e di verzellino, fertili se maschi."}
{"id": "2308524", "revid": "1543377", "url": "https://it.wikipedia.org/wiki?curid=2308524", "title": "Cladonia squamosa", "text": "Cladonia squamosa (Scop.) Hoffm. (1796), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"squamosus\", che significa \"ricoperto di squamule\", perch\u00e9 la maggior parte delle forme di questa specie ha il tallo quasi interamente ricoperto di squamule.\nCaratteristiche fisiche.\nI podezi di questa specie sono ricoperti per la quasi totalit\u00e0 da piccole squamule, fra le quali non \u00e8 presente lo strato di cortex. Ne sono state descritte molte forme e variet\u00e0, tanto che capita di trovarne alcune sprovviste di squamule e con lo strato di cortex esteso in continuit\u00e0. Anche per questo motivo \u00e8 facile confonderla con altre specie di Cladonia se non si \u00e8 esperti.\nIl fotobionte \u00e8 principalmente un'alga verde delle Trentepohlia.\nHabitat.\nQuesta specie cresce soprattutto in regioni dal clima olartico e si rinviene su substrato organico al riparo dalla luce solare diretta e sulle ceppaie dei tronchi. Predilige un pH del substrato con valori intermedi fra molto acido e subneutro fino a subneutro puro. Il bisogno di umidit\u00e0 spazia da igrofitico a mesofitico.\nLocalit\u00e0 di ritrovamento.\nLa specie \u00e8 cosmopolita, ed \u00e8 stata rinvenuta nelle seguenti localit\u00e0: \nIn Italia \u00e8 fra le specie di Cladonia pi\u00f9 diffuse: \nTassonomia.\nQuesta specie \u00e8 attribuita attualmente alla sezione Perviae; fino a qualche decennio fa formava un gruppo a s\u00e9 stante nella sezione Squamosae; a tutto il 2008 sono state identificate le seguenti forme, sottospecie e variet\u00e0:"}
{"id": "2308525", "revid": "110157", "url": "https://it.wikipedia.org/wiki?curid=2308525", "title": "Ditionato di sodio", "text": "Il ditionato di sodio Na2S2O6 \u00e8 un composto importante in chimica inorganica. \u00c8 noto anche con altri nomi quali iposolfato di sodio e metabisolfato di sodio.\nPreparazione.\nSi pu\u00f2 produrre con le seguenti reazioni chimiche di ossido-riduzione:\n2 NaHSO3 + MnO2 \u2192 Na2S2O6 + Mn(OH)2\nCaratteristiche.\nLo ione ditionato rappresenta lo zolfo ossidato relativamente allo zolfo elementare ma non totalmente ossidato. Lo zolfo pu\u00f2 essere ridotto a solfuro o totalmente ossidato in solfato con stati di ossidazione intermedi in parti inorganiche, esattamente come in composti organo-solforici. Esempi di ioni inorganici sono il solfito e il tiosolfato. \nIl ditionato di sodio \u00e8 un composto molto stabile che non \u00e8 ossidato dal permanganato, dal dicromato o dal bromo. Si pu\u00f2 ossidare in solfato in condizioni estremamente ossidanti come per esempio facendolo bollire per un'ora in 5 M di acido solforico con un eccesso di dicromato di potassio o trattandolo con un eccesso di perossido di idrogeno quindi facendolo bollire con acido cloridrico concentrato. \nNon si dovrebbe confondere con il ditionito di sodio, Na2S2O4, che \u00e8 un composto molto diverso e che \u00e8 un potente agente riduttore largamente usato in chimica e biochimica. Sono frequenti le confusioni tra ditionato e ditionito, anche nei cataloghi delle case produttrici. "}
{"id": "2308528", "revid": "124123", "url": "https://it.wikipedia.org/wiki?curid=2308528", "title": "Harley Earl", "text": "Nacque in California nel 1893 dopo che suo padre, di professione taglialegna, vi si era trasferito 4 anni prima dal Michigan. Earl senior, a Los Angeles, si trasform\u00f2 da taglialegna in carpentiere: dedicandosi alla costruzione di carrozze. Con l'avvento dell'automobile fond\u00f2, nel 1908, la \"Earl Automobile Works\" realizzando parti e accessori auto.\nIl giovane Harley segu\u00ec le orme del padre ed inizi\u00f2 la sua carriera progettando bighe romane, carrozze rococ\u00f2 ed in seguito auto speciali per gli Studios cinematografici; quelle conoscenze gli furono anche utili in seguito per la progettazione di un autocarro ad uso mostra itinerante, il GM Futurliner.\nNel 1927 Lawrence Fischer, divenuto presidente della Cadillac, chiese all'amico Earl di aiutarlo al restyling della LaSalle che stava deludendo le aspettative. Il suo lavoro attir\u00f2 l'attenzione del presidente della General Motors Alfred P. Sloan che gli affid\u00f2 la realizzazione e la gestione dell'\"Art and Colour Departement\".\nEarl progett\u00f2 l'elegante LaSalle 303 che fu la prima automobile americana disegnata da uno stilista e posta in commercio. Con essa Cadillac ebbe fama di costruttore di vetture di elevato contenuto estetico ed il progettista divenne uno dei pionieri del design automobilistico. A lui si devono soluzioni estetiche come le pinne posteriori, destinate a diventare un classico.\nIl suo capolavoro fu comunque la Buick \"Y Job\" in quanto fu la prima concept car in assoluto. L'auto riflette i principi estetici di Earl: linee filanti, ridimensionamento dei fari, poche cromature, capottina a scomparsa.\nNel 1951 inizi\u00f2 a pensare ad una piccola vettura sportiva a basso costo di soli due posti: il progetto \"XE-122\" che port\u00f2 alla nascita della Chevrolet Corvette.\nEarl mor\u00ec il 10 aprile 1969, a 75 anni, dopo una corsa in West Palm Beach in Florida.\nTra le altre sue attivit\u00e0 vi fu quella di commissario della NASCAR e viene tuttora ricordato con un trofeo a suo nome che incorona il vincitore della Daytona 500; venne anche inserito nella Automotive Hall of Fame nel 1986."}
{"id": "2308529", "revid": "31789", "url": "https://it.wikipedia.org/wiki?curid=2308529", "title": "Associazione Mineralogica Internazionale", "text": "L'Associazione mineralogica internazionale (sigla AMI, nelle lingue neo-latine o, in inglese, IMA - \"International Mineralogical Association\") \u00e8 un gruppo internazionale composto da 39 associazioni mineralogiche nazionali, con lo scopo di promuovere la mineralogia e standardizzare la nomenclatura delle oltre quattromila specie di minerali conosciute. \nL'IMA \u00e8 affiliata all'Unione internazionale di scienze geologiche (IUGS).\nGruppi di lavoro e commissioni.\nLa commissione pi\u00f9 attiva all'interno dell'IMA \u00e8 la \"Commission on New Minerals and Mineral Names\" (CNMMN) fondata nel 1959 per coordinare l'assegnazione dei nomi alle nuove specie mineralogiche scoperte, la revisione dei nomi esistenti e la cancellazione delle specie non valide. Nel 2006 si \u00e8 fusa con la \"Commission on Classification of Minerals\" (CCM) per costituire la \"Commission on New Minerals, Nomenclature and Classification\" (CNMNC).\nMembri dell'IMA.\nTra le societ\u00e0 appartenenti all'IMA si possono annoverare:"}
{"id": "2308532", "revid": "22229", "url": "https://it.wikipedia.org/wiki?curid=2308532", "title": "Omar al-Bashir", "text": ""}
{"id": "2308534", "revid": "1745361", "url": "https://it.wikipedia.org/wiki?curid=2308534", "title": "Classifica mondiale IIHF", "text": "La Classifica mondiale IIHF \u00e8 la classifica ufficiale per nazioni della Federazione Internazionale di Hockey su ghiaccio (IIHF). Viene calcolata ogni anno in base ai risultati degli ultimi giochi olimpici invernali e delle ultime quattro edizioni del campionato del mondo. Alla nazionale campione olimpica vengono assegnati 1200 punti; generalmente per ogni posizione successiva vengono calcolati 20 punti in meno, tranne che per le posizioni 2, 3, 5 e 9, le quali ricevono 40 punti in meno della precedente. I risultati delle competizioni pi\u00f9 recenti hanno inoltre un peso maggiore nel calcolo del punteggio: l'ultimo campionato disputato ha un peso del 100%, il penultimo del 75%, il terzultimo del 50% e il quart'ultimo del 25%. I tornei pi\u00f9 vecchi di 4 anni non hanno alcun peso sulla classifica.\nQuesto sistema, creato nel 2003, \u00e8 stato criticato per il fatto che assegna la stessa importanza ai tornei olimpici e al campionato mondiale, anche se nel secondo sono spesso assenti molti dei giocatori migliori, dal momento che sono in genere impegnati nei play-off della NHL. Anche la \"World Cup of Hockey\", organizzata dalla NHL e non dalla federazione internazionale, non rientra nella classifica IIHF.\nL'importanza della classifica IIHF sta nel fatto che \u00e8 utilizzata per definire le partecipanti ai campionati mondiali successivi, oltre a permettere alle migliori squadre in classifica di accedere direttamente ai Giochi Olimpici senza disputare i tornei di qualificazione.\nClassifica maschile.\n\"Aggiornata al 16 ottobre 2018\".\nClassifica femminile.\n\"Aggiornata al 23 ottobre 2018\"."}
{"id": "2308537", "revid": "174925", "url": "https://it.wikipedia.org/wiki?curid=2308537", "title": "Sindrome da Risposta Infiammatoria Sistemica", "text": ""}
{"id": "2308541", "revid": "486946", "url": "https://it.wikipedia.org/wiki?curid=2308541", "title": "Associazione mineralogica internazionale", "text": ""}
{"id": "2308554", "revid": "337866", "url": "https://it.wikipedia.org/wiki?curid=2308554", "title": "IIHF World Ranking", "text": ""}
{"id": "2308557", "revid": "729019", "url": "https://it.wikipedia.org/wiki?curid=2308557", "title": "Rolls-Royce Gem", "text": "Il Rolls-Royce Gem \u00e8 un motore aeronautico turboalbero prodotto dall'azienda britannica Rolls-Royce Limited dalla fine degli anni sessanta."}
{"id": "2308561", "revid": "21880", "url": "https://it.wikipedia.org/wiki?curid=2308561", "title": "Hyphaene dankaliensis", "text": ""}
{"id": "2308562", "revid": "21880", "url": "https://it.wikipedia.org/wiki?curid=2308562", "title": "Corypha thebaica", "text": ""}
{"id": "2308563", "revid": "21880", "url": "https://it.wikipedia.org/wiki?curid=2308563", "title": "Hyphaene nodularia", "text": ""}
{"id": "2308564", "revid": "21880", "url": "https://it.wikipedia.org/wiki?curid=2308564", "title": "Hyphaene crinita", "text": ""}
{"id": "2308574", "revid": "287204", "url": "https://it.wikipedia.org/wiki?curid=2308574", "title": "I liga 2001-2002 (calcio a 5)", "text": "Il Campionato polacco di calcio a 5 2001/2002 \u00e8 stato l'ottavo campionato polacco di calcio a 5, disputato nella stagione 2001/2002 e che ha visto imporsi per la terza volta il Clearex Chorz\u00f3w."}
{"id": "2308577", "revid": "770813", "url": "https://it.wikipedia.org/wiki?curid=2308577", "title": "Kongthap Akat Thai", "text": "La Kongthap Akat Thai (in inglese \"Royal Thai Air Force\"; ), \u00e8 l'attuale aeronautica militare della Thailandia e parte integrante delle forze armate thailandesi.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2308579", "revid": "273939", "url": "https://it.wikipedia.org/wiki?curid=2308579", "title": "Reale aeronautica militare thailandese", "text": ""}
{"id": "2308580", "revid": "123922961", "url": "https://it.wikipedia.org/wiki?curid=2308580", "title": "Jacopo Linussio", "text": "Biografia.\nNacque a Villa di Mezzo, borgo di Paularo nel 1691 da Pietro Linussio (imprenditore conosciuto in Friuli come il \"sacod\u00e2r dal ucel di fen\") e Maria Del Negro. Dopo aver effettuato un periodo di apprendistato a Villaco, per apprendere il tedesco e l'arte della tessitura, rientra in Carnia, a Tolmezzo dove lavora come garzone. Successivamente, nel 1717 si mise in proprio, trasformando la casa paterna dell'abate di Moggio in un opificio. Nel 1739 inizia la costruzione dell'opificio di Tolmezzo, detto \"La Fabrica\", comprensivo della sua abitazione, il \"Palazzo Linussio\" (ora caserma Cantore), edificata su disegno di Domenico Schiavi.\nConsiderato il primo imprenditore della Carnia, diede vita a tre importanti stabilimenti tessili a Tolmezzo, Moggio Udinese e San Vito al Tagliamento (la Ca' Bianca). Fu il primo imprenditore in Europa a concepire il lavoro a domicilio femminile. Costru\u00ec a Moggio un intero quartiere operaio dove le donne potevano dedicarsi, presso il proprio domicilio, alla filatura con macchine parzialmente meccaniche. Alle sue dipendenze arrivarono a lavorare fino a tremila persone che, per i tempi, erano una cifra enorme."}
{"id": "2308581", "revid": "273939", "url": "https://it.wikipedia.org/wiki?curid=2308581", "title": "Royal Thai Air Force", "text": ""}
{"id": "2308583", "revid": "767487", "url": "https://it.wikipedia.org/wiki?curid=2308583", "title": "Ricordi di un operaio comunista", "text": "Ricordi di un operaio comunista \u00e8 un libro scritto da Friedrich Lebner, un operaio che in esilio a Londra ebbe modo di frequentare Karl Marx ed Engels.\nIl libro traccia la storia di un operaio tedesco, lavorante in una sartoria londinese, durante il periodo che intercorre tra la seconda met\u00e0 dell'Ottocento e l'inizio del secolo seguente.\nGli eventi descritti sono quelli immersi nel pieno sviluppo capitalistico europeo, della ricerca di nuovi sbocchi imperialistici, dello sviluppo della grande industria, della crisi dell'artigianato e della costituzione degli Stati nazionali moderni.\nIn primo piano, l'autore ci fa rivivere l'epopea delle grandi battaglie sociali indotte dai mutamenti politico-economico-produttivi, e quindi le ribellioni popolari del 1848 frutto di un malcontento diffuso; inoltre viene descritta la nascita e la diffusione del movimento socialista e l'organizzazione dei sindacati europei ed inglesi in particolare.\nIl protagonista, attratto dalla ideologia marxista, si forma una coscienza di classe ed agisce come militante fino all'ultimo dei suoi giorni."}
{"id": "2308584", "revid": "258720", "url": "https://it.wikipedia.org/wiki?curid=2308584", "title": "METEOSAT", "text": ""}
{"id": "2308585", "revid": "287204", "url": "https://it.wikipedia.org/wiki?curid=2308585", "title": "I liga 2002-2003 (calcio a 5)", "text": "Il Campionato polacco di calcio a 5 2002/2003 \u00e8 stato il nono campionato polacco di calcio a 5, disputato nella stagione 2002/2003 e che ha visto imporsi per la quarta volta il P.A. Nova Gliwice."}
{"id": "2308588", "revid": "1540383", "url": "https://it.wikipedia.org/wiki?curid=2308588", "title": "Gran Premio del Bahrein 2009", "text": "Il Gran Premio del Bahrein 2009 \u00e8 la quarta prova della stagione 2009 del Campionato mondiale di Formula 1. Si \u00e8 corso domenica 26 aprile 2009 a Sakhir. Si \u00e8 imposto Jenson Button su Brawn GP-Mercedes davanti a Sebastian Vettel su Red Bull-Renault e Jarno Trulli su Toyota.\nVigilia.\nIl 20 aprile la FIA rende note le motivazioni per le quali ha rigettato il ricorso presentato contro le soluzioni tecniche adottate da Brawn, Toyota e Williams. Per tale ragione la BMW Sauber decide di ritirare la protesta inviata alla FIA per il Gran Premio della Malesia. Il fornitore di pneumatici, la Bridgestone, annuncia che le mescole scelte per il gran premio sono la \"media\" e la \"supertenera\". La BMW Sauber decide di montare il KERS sulla vettura di Robert Kubica per tutto il \"weekend\" di gara, dopo che in Cina era stato provato solo nelle libere. La Ferrari decide di rimontare lo stesso dispositivo dopo non averlo impiegato in Cina.\nProve.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nRisultati.\nNella sessione di qualificazione si \u00e8 avuta questa situazione.:\nGara.\nResoconto.\nAl via scatta bene Glock, che supera il suo compagno di squadra Trulli; Vettel scivola al quinto posto, mentre pi\u00f9 indietro le Ferrari guadagnano posizioni; un contatto fra le due vetture italiane costringe per\u00f2 Massa a rientrare ai box e lo relega al 14\u00ba posto. Alla prima curva, anche Nakajima e Kubica si toccano e sono entrambi costretti a cambiare l'alettone anteriore. Nelle retrovie, ottimo lo spunto di Webber che avanza addirittura di 7 posizioni nei primi tre giri di gara. Dietro alle due Toyota ci sono Button, che ha passato Hamilton nel staccata che inaugura il secondo giro, l\u2019inglese della McLaren, Vettel, Barrichello e R\u00e4ikk\u00f6nen.\nDopo undici giri Glock e\u2019 il primo a fermarsi seguito da Trulli che resta davanti al compagno. La Toyota monta ad entrambi i loro piloti gomme dure al primo pit-stop; Button, fermatosi qualche giro, guadagna la testa con le gomme morbide che gli consentono di accumulare un vantaggio decisivo; Trulli infatti tiene dietro Vettel e Hamilton mentre Glock scivola lontano passato anche da Barrichello. Il brasiliano \u00e8 l\u2019unico ad optare per le tre soste, fermandosi per la seconda gi\u00e0 al ventiseiesimo giro nel tentativo di sottrarsi al traffico del terzetto davanti. Al secondo pit-stop tutte le scuderie, ad eccezione delle Toyota sono costrette a montare gomme dure; Vettel sopravanza Trulli, fermandosi tre giri dopo. R\u00e4ikk\u00f6nen riesce in un sorpasso su Glock all'uscita dei box, che permette al finlandese di agguantare il 6\u00ba posto, fondamentale alla Ferrari per far guadagnare i primi punti iridati. Nelle battute finali, Nakajima \u00e8 costretto all'unico ritiro della giornata a causa di un problema ai freni.\nLa vittoria di Button permette al pilota inglese di consolidare la sua leadership sia nel campionato piloti che in quello costruttori per la Brawn GP. La Red-Bull e la Toyota intanto sembrano confermarsi la seconda forza del mondiale.\nRisultati.\nI risultati del GP sono stati i seguenti:"}
{"id": "2308590", "revid": "110157", "url": "https://it.wikipedia.org/wiki?curid=2308590", "title": "I liga 2003-2004 (calcio a 5)", "text": "Il Campionato polacco di calcio a 5 2003-2004 \u00e8 stato il decimo campionato polacco di calcio a 5, disputato nella stagione 2003/2004 e che ha visto imporsi per la prima volta il Baustal Krak\u00f3w."}
{"id": "2308598", "revid": "1305772", "url": "https://it.wikipedia.org/wiki?curid=2308598", "title": "Edoardo Perino", "text": "\u00c8 considerato una delle figure pi\u00f9 significative dell'editoria italiana (romana in particolare) di et\u00e0 umbertina.\nBiografia.\nFiglio di Antonio, tipografo, e di Felicita Magnone, fu iniziato all'arte della stampa da suo fratello Giovanni, sotto la guida del quale divenne un abile capomacchina. Nel 1865 lasci\u00f2 la citt\u00e0 natale, seguendo il trasferimento della capitale d'Italia da Torino a Firenze, venendo raggiunto poi dal fratello. Entr\u00f2 nella tipografia del giornale fiorentino \"La Riforma\", con uno stipendio di ben 100 lire settimanali, a conferma della sua non comune abilit\u00e0 tipografica. \nCon la Breccia di Porta Pia segu\u00ec gli italiani a Roma dove, grazie ai risparmi accumulati (alcune migliaia di lire di allora), rilev\u00f2 a piazza Colonna un locale a fianco del portone di Palazzo Ferrajoli. L\u00ec install\u00f2 la sua \"Azienda giornalistica\" da cui prese avvio l'attivit\u00e0 nella Capitale. Perino faceva arrivare a Roma tutti i giornali che gli era possibile acquistare, anche quelli stranieri come \"Le Figaro\" e il \"Times\". In quei tempi, cio\u00e8 nei primi anni dell'Italia post-unitaria, Perino era pressoch\u00e9 il solo ad esercitare questo mestiere, diventando ben presto un punto di riferimento dell'informazione cittadina.\nNon \u00e8 facile precisare quando Perino inizi\u00f2 la sua attivit\u00e0 editoriale, a causa dei successivi trasferimenti di sede (prima a via delle Colonnette e a via della Frezza, poi a via Torino con l'acquisto della tipografia \"La Bodoniana\"). Quel che \u00e8 certo \u00e8 che nel 1885 in un palazzo di via del Lavatore pot\u00e9 ospitare una cospicua organizzazione, dalla tipografia all'amministrazione. Dalla modesta \"pedalina\" pass\u00f2 ben presto a macchine tipografiche molto pi\u00f9 moderne; acquist\u00f2 una rotativa capace di stampare 25.000 copie all'ora.\nPerino divenne editore di molti autori di talento, pur ancora sconosciuti, come Grazia Deledda e Giustino Ferri. Stampava anche Salvatore Di Giacomo, Enrico Panzacchi e alcuni volumetti con le poesie di Gioacchino Belli. Introdusse per primo sulla piazza romana la pubblicazione di un'opera a fascicoli, gi\u00e0 sperimentata con successo a Milano e a Torino. Con \"\", una biografia romanzata del celebre boia Mastro Titta, e \"Beatrice Cenci\" (del livornese Francesco Domenico Guerrazzi), Edoardo Perino ebbe un vero colpo di fortuna: le vendite toccarono vette mai raggiunte prima. Queste e altre opere erano dei veri e proprio romanzi d'appendice, destinati al grande pubblico. Nel 1887 volle lanciare un giornale romanesco e cos\u00ec divenne editore del \"Rugantino\". Ne affid\u00f2 la direzione a Giggi Zanazzo, considerato dal Perino un ottimo poeta in vernacolo e pregevole scrittore per il quale aveva gi\u00e0 edito alcuni volumi. Con l'ausilio del giornale, il Perino organizz\u00f2 il primo festival della canzone romanesca, il famoso \"Sangiovanni\", che si svolse per decenni davanti alla basilica del santo.\nL'ultimo lavoro edito da Perino fu \"Il Valore Italiano\", periodico illustrato che tratt\u00f2 temi storici, militari e patriottici. Fu fondato nel 1895 e diretto da Oreste Gorra."}
{"id": "2308600", "revid": "666668", "url": "https://it.wikipedia.org/wiki?curid=2308600", "title": "I liga 2004-2005 (calcio a 5)", "text": "Il Campionato polacco di calcio a 5 2004-2005 \u00e8 stato l'undicesimo campionato polacco di calcio a 5, disputato nella stagione 2004/2005 e che ha visto imporsi per la seconda volta il Baustal Krak\u00f3w."}
{"id": "2308601", "revid": "256896", "url": "https://it.wikipedia.org/wiki?curid=2308601", "title": "Antichi Beni Originari di Grignano Polesine", "text": "\u00c8 all'incirca dall'anno 1000 d.C. che esiste la Comuna di Grignano Polesine, attualmente denominata Antichi Beni Originari, un tipo di propriet\u00e0 collettiva del tutto particolare a livello nazionale e senz'altro unica nell'area Veneta.\nMolto simile alle partecipanze agrarie di matrice emiliana, la \"Comuna\" pu\u00f2 essere inquadrata nella categoria delle Terre Collettive: i terreni della \"Comuna\" infatti sono un bene di ragione privata su cui hanno diritto di usufrutto i compartecipi, ossia i discendenti maschi delle famiglie originarie presenti nel paese di Grignano all'atto dell'investitura livellaria da parte dell'Abbazia Benedettina di Santa Maria dell'isola di Pomposa, dei quali terreni era proprietaria fin dal X secolo d.C. Requisito fondamentale per essere compartecipi, oltre alla discendenza dagli Originari, \u00e8 inoltre quello di risiedere e vivere nel paese di Grignano Polesine.\nStoria.\nOrigini.\nDella prima investitura livellaria di cui sopra, sempre comunque menzionata fra le attivit\u00e0 dell'Abbazia fin quasi dalla sua origine, sono andati perduti sia il titolo costitutivo che le rinnovazioni fino al 1426, anno a cui risale il documento pi\u00f9 antico arrivato fino ai nostri giorni nel quale si riporta inoltre che i compartecipi dovevano fornire all'Abbazia, quale prestazione livellaria annua \u201csei pesci cavedani e tre denari dei piccoli\u201d. Un canone livellario che, come si pu\u00f2 facilmente notare, \u00e8 puramente simbolico vista la condizione disastrosa in cui versava a quel tempo il territorio in oggetto, come pure la maggior parte dell'odierno Polesine di Rovigo.\nLe terre concesse agli originari venivano cos\u00ec descritte e si componevano di:\nIl rinnovo livellario imponeva poi le seguenti clausole:\nIl Quattrocento.\nVerso la met\u00e0 del Quattrocento sorsero tra i compartecipi e l'Abate alcuni dissidi che sfociarono nel mancato pagamento del canone livellario annuo da parte dei \u201cgregnanati\u201d e nella conseguente mancata rinnovazione livellaria (sarebbe dovuta avvenire nel 1473) con la devoluzione e ritorno all'Abbazia di tutti i beni. Provvedimento questo che si risolse con il rogito datato 3 dicembre 1494 mediante il quale il reverendo padre Geminiano da Modena Abate di Pomposa, in nome e per conto dell'Abbazia e del Convento di San Benedetto, concedeva un'investitura \u201cex novo\u201d non pi\u00f9 ai generici \u201cUomini di Grignano\u201d ma direttamente ad un preciso elenco di capifamiglia convenuti in rappresentanza solo di quegli abitanti del paese che fin dalla prima investitura contribuirono fisicamente ed economicamente alla continua bonifica e miglioramento del fondo.\nCaratteristiche del rogito speciale.\nMerita inoltre questo rogito speciale attenzione sia per l'aumento e variazione portata alla prestazione livellaria annua, sia per l'assenso dato dall'Abate alla possibilit\u00e0 di divisione fra gli enfiteuti della Valle Comuna. Tale ultima concessione derivava dalla comune volont\u00e0 da parte di Abbazia e compartecipi di continuare a migliorare il fondo secondo il principio che \"quod communiter possidetur communiter negligitur\", ossia \u201cci\u00f2 che \u00e8 posseduto in comune, \u00e8 anche tenuto male in comune\u201d: ogni compartecipe infatti, avrebbe avuto pi\u00f9 interesse a curare e migliorare, seppure per un periodo limitato di tempo, un proprio lotto, invece di continuare ad usare in comune le sole aree gi\u00e0 bonificate lasciando in stato di abbandono le altre.\nPer quanto riguarda il canone annuo, si prevedeva a questo punto, oltre al pagamento dei soliti \u201csei pesci cavedani e tre denari dei piccoli\u201d, anche l'ottava parte di tutti i prodotti (escluso quello derivato dal taglio degli alberi). \nCi\u00f2 significa evidentemente che i compartecipi erano riusciti a bonificare e rendere coltivabile gran parte dell'area della Comuna fino a farla diventare estremamente produttiva. Da notare il fatto che la consegna dell'ottava parte del raccolto denominato \u201cterratico\u201d che s'imponeva agli enfiteuti non era una cosiddetta \"decima loco canonis\", come avrebbe dovuto essere dichiarata per rivestire il carattere livellario, ma semplicemente una \u201cprestazione puramente sacramentale\u201d precisata dalla frase \"ut cultus augeatur\", ossia \"per aumentare il culto\".\nCritiche al rogito speciale.\nTuttavia le nuove condizioni economiche dettate dall'Abate non furono bene accolte dai compartecipi che infatti non si prestarono mai all'adempimento degli obblighi assunti e, in particolare, mai corrisposero il terratico dell'8% sui frutti della Valle Comuna. Ci\u00f2 dette luogo ad un giudizio del quale furono attori Convento ed Abbazia, e bisogna arguire che gli argomenti addotti in propria difesa dai compartecipi fossero di grave peso, se il Pretore di Rovigo di quei tempi, innanzi a cui la lite era stata intentata, la tenne per lungo tempo sospesa senza pronunciare sentenza in merito e se durante questo tempo Monastero ed Abbazia, anzich\u00e9 persistere nella chiesta devoluzione (e conseguente requisizione) dei beni livellati, si convinsero alla risoluzione della questione mediante una transazione a cui amichevoli intermediari li consigliavano.\nGrazie a questa transazione, per la quale fu necessario far riunire capitolarmente l'Abate di Pomposa con tutti i Monaci del Monastero di San Benedetto, fu rinnovata l'investitura a favore degli Originari di Grignano, dietro il pagamento di 150 scudi d'oro, conservando tutte le condizioni di cui alle precedenti investiture (ivi compresa l'originariet\u00e0 dei compartecipi) ma variando la modalit\u00e0 di pagamento del canone livellario annuo: al posto dei \u201csei pesci caved\u00e0ni e tre danari piccoli\u201d e dell'ottava parte dei prodotti della Valle Comuna, veniva surrogato in perpetuo il canone annuo di 2 scudi d'oro, pagabili ogni 25 marzo a partire dal successivo anno 1545.\nRestava quindi abolita ogni prestazione di frutti e prodotti in natura, e questo \u00e8 importantissimo a rilevarsi, come pure il fatto che l'annuo canone dei 2 scudi d'oro, fu poi sempre pagato, mantenuto e confermato nelle rinnovazioni delle investiture successive.\nDal Medioevo ad oggi.\nTale accordo, che ratific\u00f2 in modo definitivo ed incontestabile il diritto dei soli originari al godimento della \u201cComuna\u201d, sar\u00e0 il documento fondamentale che salver\u00e0 la \u201cComuna de Gregn\u00e0n\u201d dai successivi tentativi sia di distruzione (da parte degli enti pubblici: nel 1806 ad opera di Napoleone, nel 1940 ad opera dello Stato italiano) che di pretesi diritti di partecipazione da parte di alcuni non originari (nel 1622 e nel 1729, questione risolta in modo definitivo dal \"Consiglio dei XL al Criminal\" della Serenissima Repubblica di Venezia).\nTale enfiteusi prosegu\u00ec dal Medioevo fino a quando, nel 1968, i compartecipi decisero di affrancarsi dal livello enfiteutico diventando proprietari delle terre che i loro avi hanno sempre coltivato e continuamente migliorato."}
{"id": "2308609", "revid": "666668", "url": "https://it.wikipedia.org/wiki?curid=2308609", "title": "I liga 2005-2006 (calcio a 5)", "text": "Il Campionato polacco di calcio a 5 2005-2006 \u00e8 stato il dodicesimo campionato polacco di calcio a 5, disputato nella stagione 2005/2006 e che ha visto imporsi per la quarta volta il Clearex Chorz\u00f3w."}
{"id": "2308621", "revid": "1100311", "url": "https://it.wikipedia.org/wiki?curid=2308621", "title": "Lu\u00eds Alberto da Silva Lemos", "text": "Caratteristiche tecniche.\nGiocatore.\nGiocava come attaccante; \u00e8 il miglior marcatore della storia dell'Am\u00e9rica-RJ con 311 reti.\nCarriera.\nGiocatore.\nLuizinho Lemos, detto \"Tombo\" \u00e8 il fratello di due attaccanti importanti del calcio brasiliano, Caio Cambalhota e C\u00e9sar Augusto da Silva Lemos, detto C\u00e9sar Maluco (centravanti del a ). Gioc\u00f2 per l'America Football Club dal 1973 al 1974 e dal 1982 al 1984, diventando il miglior cannoniere del club (311 gol) e vincendo Torneio dos Campe\u00f5es nel 1982, Ta\u00e7a Guanabara nel 1974 e Ta\u00e7a Rio nel 1982.\nLuizinho gioc\u00f2 anche per Clube de Regatas do Flamengo (1975-1977), Sport Club Internacional (1977-1978), Botafogo de Futebol e Regatas (1978-1979), Sociedade Esportiva Palmeiras (1984-1985), Americano Futebol Clube (1991) segnando in totale 434 gol nei campionati brasiliani.\nFu capocannoniere dei campionati Carioca del 1974 e del 1983."}
{"id": "2308625", "revid": "6923", "url": "https://it.wikipedia.org/wiki?curid=2308625", "title": "EX-122", "text": ""}
{"id": "2308627", "revid": "119663939", "url": "https://it.wikipedia.org/wiki?curid=2308627", "title": "Gran Premio di Spagna 2009", "text": "Il Gran Premio di Spagna 2009 \u00e8 la quinta prova della stagione 2009 del Campionato mondiale di Formula 1. Si \u00e8 corso domenica 10 maggio 2009 sul Circuito di Catalogna a Montmel\u00f3. \u00c8 inoltre il primo Gran Premio \"europeo\" della stagione di corse 2009.\nVigilia.\nAspetti sportivi.\nIl 29 aprile 2009 si \u00e8 tenuta l'udienza sul caso del presunto sorpasso irregolare di Trulli ai danni di Hamilton in Australia, che si \u00e8 rivelato poi una scorrettezza da parte del pilota inglese avvenuta sotto consiglio del team. La FIA ha deciso di applicare una penalit\u00e0 di esclusione della squadra da 3 Gran Premi per la McLaren-Mercedes, ma alla sola condizione che emergano nuovi elementi sul fatto o che avvenga una nuova irregolarit\u00e0 sportiva da parte del costruttore inglese nel corso dei prossimi 12 mesi.\n\u00c8 stata ventilata l'ipotesi che il gran premio venga corso senza pubblico al fine di evitare l'espansione della pandemia di febbre suina, in quanto la regione della Catalogna risulta l'area maggiormente colpita dal virus in Europa.\nIl pilota neozelandese Brendon Hartley, dopo aver ottenuto la \"superlicenza\", viene ufficialmente nominato pilota di riserva della Red Bull.\nL'incidente in cui \u00e8 incappato Heikki Kovalainen nel gran premio dello scorso anno alla curva \"Campsa\", ha spinto Mark Webber, uno dei delegati della Grand Prix Drivers' Association, a chiedere un miglioramento del tracciato in quel punto. Tramite il suo articolo per la BBC, Webber ha affermato che \u00abla via di fuga in quel punto \u00e8 troppo stretta, tanto che dobbiamo rivedere il tracciato, altrimenti chi ha un incidente in quel punto rischia troppo\u00bb. In risposta alla richiesta, la FIA ha fatto eseguire dei lavori che dovrebbero minimizzare il rischio di altri incidenti del genere. Il livello della via di fuga in sabbia \u00e8 stata alzata di 1,5 metri per dare una graduale inclinazione al terreno in modo da rallentare le vetture che dovessero uscire. Un'ulteriore protezione \u00e8 stata posta prima delle file di gomme per ridurre la possibilit\u00e0 che la vettura possa finire dentro le gomme stesse. Il cordolo \u00e8 stato modificato e la superficie dell'erba artificiale \u00e8 stata ampliata di 10 metri.\nAspetti tecnici.\nLa Bridgestone, fornitrice unica degli pneumatici, annuncia che, per la gara, ha scelto coperture di mescola \"dura\" e \"morbida\".\nIl gran premio europeo \u00e8 poi occasione per molte scuderie di apportare le prime modifiche sostanziali alle proprie vetture. La Brawn GP nel tentativo di restare la pi\u00f9 competitiva, schiera una BGP 001 evoluta, cos\u00ec come la Ferrari, che per recuperare, introduce il nuovo diffusore posteriore sulla F60, e riduce il peso sulla vettura di Kimi R\u00e4ikk\u00f6nen. La Ferrari decide di mantenere il KERS malgrado i problemi incorsi nelle prime gare.\nLa BMW Sauber annuncia, invece, che il sistema KERS non verr\u00e0 portato n\u00e9 a Montmel\u00f3 n\u00e9 nel successivo Gran Premio di Monaco. Ci\u00f2 \u00e8 dovuto all'introduzione di significative modifiche aerodinamiche e alla volont\u00e0 di testarle al meglio. La casa tedesca non ritiene ancora utile introdurre il nuovo diffusore posteriore, sul quale stanno lavorando, in quanto non sono ancora in grado di sfruttarne il potenziale.\nLa Force India fa slittare il debutto del dispositivo KERS sulle proprie vetture inizialmente previsto per questo Gran Premio. Questo \u00e8 dovuto al fatto che il \"team\", allo stato attuale, non considera il KERS come fonte di grande vantaggio, ma preferisce concentrarsi invece sullo sviluppo di altre componenti, come l'aerodinamica.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nResoconto.\nAl via parte bene Barrichello che conquista il primo posto; guadagna anche Massa su Vettel; quest'ultimo scivola al 4\u00ba posto. Alla prima curva Trulli viene stretto da Rosberg e finisce in testacoda, causando una collisione con Sutil, mentre per evitare il contatto Buemi frena, venendo tamponato dal compagno di squadra Bourdais; per liberare la pista dai numerosi detriti viene fatta entrare la Safety car che congela le posizioni per 5 giri. Alle spalle dei quattro, sono Webber, Alonso, Rosberg e Glock.\nAlla ripartenza le Brawn guadagnano terreno sugli inseguitori, mentre Kovalainen ha un problema al cambio ed \u00e8 costretto al ritiro. Al primo pit-stop, Barrichello opta per tre soste, imbarcando poca benzina e guadagnando decisamente sugli altri; Button invece prosegue con pi\u00f9 carico. R\u00e4ikk\u00f6nen accusa problemi al motore ed \u00e8 costretto al ritiro. Massa e Vettel hanno una strategia identica che li vede fermare due volte allo stesso giro, con il brasiliano che la spunta sul tedesco; Webber, grazie ad un secondo stint a gomme morbide decisamente lungo riesce a sorpassare questi due piloti. La strategia di Barrichello non paga: si ritrova dietro al compagno inglese al termine della sua terza sosta, e si deve accontentare del secondo posto finale. Nel corso degli ultimi giri, in Ferrari si accorgono della poca benzina rimasta sulla vettura di Massa, che \u00e8 costretto a cedere il passo a Vettel e ad Alonso per risparmiare carburante in modo da raggiungere il traguardo.\nRisultati.\nI risultati del GP sono stati i seguenti:"}
{"id": "2308628", "revid": "666668", "url": "https://it.wikipedia.org/wiki?curid=2308628", "title": "I liga 2006-2007 (calcio a 5)", "text": "Il Campionato polacco di calcio a 5\u00a02006-2007 \u00e8 stato il tredicesimo campionato polacco di calcio a 5, disputato nella stagione 2006/2007 e che ha visto imporsi per la quinta volta il ."}
{"id": "2308634", "revid": "666668", "url": "https://it.wikipedia.org/wiki?curid=2308634", "title": "I liga 2007-2008 (calcio a 5)", "text": "Il Campionato polacco di calcio a 5 2007-2008 \u00e8 stato il quattordicesimo campionato polacco di calcio a 5, disputato nella stagione 2007/2008 e che ha visto imporsi per la quinta volta il ."}
{"id": "2308641", "revid": "831312", "url": "https://it.wikipedia.org/wiki?curid=2308641", "title": "Canyon-SRAM Racing", "text": "La Canyon // SRAM Racing \u00e8 una squadra femminile tedesca di ciclismo su strada. Attiva tra le Elite dal 2002, ha licenza di squadra UCI.\nNelle stagioni 2007 e 2008 \u00e8 risultata la miglior squadra al mondo vincendo la classifica del calendario internazionale; nelle stagioni 2012, 2013, 2014, 2015 e 2018 ha inoltre vinto il titolo mondiale nella cronometro a squadre.\nStoria.\nAl termine del 2011 la Highroad Sports decide di interrompere l'attivit\u00e0 della sua formazione maschile, la HTC-Highroad. La squadra femminile prosegue invece l'attivit\u00e0, venendo rilevata dalla Velocio Sports, societ\u00e0 di propriet\u00e0 dell'ex ciclista australiana Kristy Scrymgeour, gi\u00e0 responsabile marketing e comunicazione presso la Highroad Sports. La nuova formazione, sponsorizzata tra gli altri dalla Specialized Bicycle Company e da Lululemon Atletica, prende la denominazione di Team Specialized-Lululemon, e assume licenza tedesca. Scrymgeour diventa proprietaria e general manager della squadra, mentre nel settore tecnico assumono la carica di direttori sportivi i tedeschi Ronny Lauke, gi\u00e0 nello staff della Highroad, e Jens Zemke. Tredici le atlete in organico, nove delle quali confermate dalla HTC-Highroad del 2011. Nelle quattro stagioni seguenti la squadra si afferma come una delle migliori al mondo, vincendo quattro titoli mondiali consecutivi nella cronometro a squadre (2012, 2013, 2014 e 2015) e portando al successo cicliste come Ellen van Dijk, Evelyn Stevens e Lisa Brennauer.\nNell'agosto 2015 Scrymgeour annuncia la chiusura della squadra a partire dal 1\u00ba gennaio 2016. Per la stagione 2016 la struttura della squadra viene cos\u00ec rilevata dalla societ\u00e0 diretta dall'ex direttore sportivo Ronny Lauke, la Lauke Pro Radsport GmbH, che, grazie al finanziamento dell'azienda di biciclette Canyon, lancia una nuova squadra con licenza Women's Team, denominata Canyon-SRAM Racing. Sei delle dieci cicliste della Velocio-SRAM (Alena Amjaljusik, Lisa Brennauer, Tiffany Cromwell, Barbara Guarischi, Mieke Kr\u00f6ger e Trixi Worrack) vengono confermate, con tre nuovi innesti (Hannah Barnes, Elena Cecchini e Alexis Ryan).\nNel 2018 a Innsbruck la squadra si aggiudica il quinto titolo mondiale nella cronometro a squadre grazie al sestetto composto da Alena Amjaljusik, Alice Barnes, Hannah Barnes, Elena Cecchini, Lisa Klein e Trixi Worrack.\nCronistoria.\nClassifiche UCI.\n\"Aggiornato al 31 dicembre 2018\".\nPalmar\u00e8s.\n\"Aggiornato al 12 settembre 2019.\"\nOrganico 2021.\n\"Aggiornato al 25 luglio 2021\"."}
{"id": "2308642", "revid": "125448692", "url": "https://it.wikipedia.org/wiki?curid=2308642", "title": "Gran Premio di Monaco 2009", "text": "Il Gran Premio di Montecarlo 2009 \u00e8 la sesta prova della stagione 2009 del Campionato mondiale di Formula 1. Si \u00e8 corso domenica 24 maggio 2009 sul Circuito di Monte Carlo a Monte Carlo.\nVigilia.\nGuerra FOTA-FIA.\nIl 12 maggio 2009 il CDA della Ferrari ha deciso che la scuderia non prender\u00e0 parte al prossimo mondiale se la FIA non ritirer\u00e0 il nuovo regolamento.\nIl giorno successivo anche la Renault annuncia l'intenzione di non iscriversi al prossimo campionato, seguendo cos\u00ec gli annunci di Toyota, Red Bull Racing e Scuderia Toro Rosso. La Williams ha invece annunciato di condividere le decisioni della FIA e di voler continuare in F1.\nUn primo incontro tra FIA e FOTA tenuto il 15 maggio non ha ricomposto la rottura, tanto che la Ferrari agisce per vie legali contro la FIA per veder rispettato il suo diritto di veto sulle modifiche regolamentari.\nIl 20 maggio il \"Tribunal de grande instance\" di Parigi, col giudice Jacques Gondran de Robert, ha respinto la richiesta della Ferrari di congelare il regolamento tecnico proposto dalla FIA.\nIntanto, il 22 maggio si aprono le iscrizioni al campionato mondiale 2010: si iscrivono subito due nuovi team, la spagnola Campos Grand Prix e la statunitense \"Team USF1\".\nRisvolti tecnici.\nLa Bridgestone annuncia che per il gran premio verranno portate gomme con mescola \"morbida\" e \"supersoft\", facendo cos\u00ec un'eccezione alla regola che impone di portare due mescole non contigue. A Monaco, inoltre, debutta il nuovo pneumatico intermedio che sar\u00e0 utilizzato per il resto della stagione. Si tratta di una mescola pi\u00f9 morbida, che dovrebbe garantire pi\u00f9 aderenza.\nLa Red Bull monta un nuovo diffusore posteriore sulla RB5; il capo progettista Adrian Newey immagina che ci\u00f2 possa migliorarne le prestazioni.\nTour de France 2009.\nParte delle tribune, quelle all'altezza della \"Curva del Tabaccaio\", rimangono montate in quanto il Principato di Monaco ospita la partenza del Tour de France 2009 il 4 luglio. La prima tappa (cronometro individuale di 15\u00a0km) utilizza una parte del tracciato di F1: la rampa di lanci\u00f2 \u00e8 posizionata sul \"boulevard Albert Ier\" - in pratica nella zona del rettilineo d'arrivo della corsa automobilistica - poi i corridori salgono verso il casin\u00f2. Nel ritorno verso l'arrivo, posto poco dopo la \"Curva della Rascasse\", i ciclisti rimboccano il tracciato presso la \"Curva del Portier\", passando poi sotto il tunnel, superando la \"Chicane\", la \"Curva del Tabaccaio\" e la zona delle \"Piscine\".\nProve.\nNella prima sessione del gioved\u00ec, si \u00e8 avuta questa situazione:\nNella seconda sessione del gioved\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nResoconto.\nAl via, Barrichello sopravanza la Ferrari di R\u00e4ikk\u00f6nen e le due Brawn si trovano subito in testa, davanti al finlandese, a Vettel, Massa e Rosberg. Nelle retrovie, Hamilton, partito 19\u00ba, sorpassa le Toyota. Vettel, quarto, inizia a registrare un deterioramento delle gomme supersoft dopo poche tornate; al settimo giro Massa prova a passarlo dopo il tunnel, ma \u00e8 costretto a desistere tagliando la chicane e a restituire la posizione; ne approfitta Rosberg per infilarsi a sua volta al Tabaccaio. Vettel rallenta gran parte del gruppo, finch\u00e9 Rosberg e Massa lo passano all\u2019undicesimo giro. Il pilota della Red-Bull \u00e8 costretto al pit-stop per cambiare gli pneumatici. Al 10\u00ba giro, Buemi era finito lungo alla prima curva, tamponando la Renault di Piquet costringendo entrambi al ritiro. Pochi giri dopo finisce nello stesso punto anche la gara di Vettel, che impattando sulle barriere rompe la sospensione posteriore sinistra.\nAnche le Brawn sembrano patire con le gomme supersoft, ma Button, che le ha gestite meglio del compagno, accumula un vantaggio superiore ai dieci secondi; al quindicesimo giro R\u00e4ikk\u00f6nen anticipa la sua prima sosta perch\u00e9 rallentato da Barrichello di fronte a lui. Il brasiliano si ferma un giro dopo e riesce a mantenere la posizione. Al 18\u00ba giro si ferma Rosberg, diventato leader dopo lo stop di Button. Due giri dopo, stop anche per Massa che riesce a recuperare la posizione al tedesco della Williams, impresa che riuscir\u00e0 anche a Webber al giro 24. Al 28\u00ba giro Kubica rientra ai box e si ritira per problemi ai freni, continuando quindi il suo periodo nero con 0 punti totali nelle prime 6 gare. Le posizioni sembrano oramai congelate, con lo stretto circuito di Monaco che non permette alcun sorpasso. Al 51\u00ba giro Kovalainen commette un errore e si schianta contro le barriere, per fortuna senza conseguenze; il finlandese era in zona punti. La rapidit\u00e0 dei commissari nel rimuovere la vettura permette di evitare l'entrata in pista della Safety car. Infine, nel corso dell'ultimo giro anche Nakajima finisce la sua corsa contro il guard-rail, ma verr\u00e0 comunque classificato 15\u00ba per aver percorso pi\u00f9 del 90% della distanza totale di gara.\nButton conquista la sua quinta vittoria stagionale e riesce cos\u00ec ad aumentare il distacco nel campionato piloti, anche grazie al ritiro di Vettel. Per la prima volta nella storia della Formula 1 lo stesso motore vince tre gare di fila. Le Brawn, con un'ulteriore doppietta, dominano il campionato costruttori avendo pi\u00f9 del doppio dei punti rispetto ai diretti inseguitori, la Red-Bull. La Ferrari avanza notevolmente nel campionato costruttori grazie agli 11 punti complessivi del week-end. Male le Toyota che dopo un avvio di stagione promettente qui a Monaco non accumulano neanche un punto, con le monoposto in visibile difficolt\u00e0 sul circuito cittadino e malissimo Hamilton, il Campione del Mondo in carica, che finisce addirittura doppiato da Button.\nRisultati.\nI risultati del GP sono stati i seguenti:"}
{"id": "2308643", "revid": "858648", "url": "https://it.wikipedia.org/wiki?curid=2308643", "title": "Nazionale di pallacanestro della Repubblica Democratica Tedesca", "text": "La nazionale tedesca orientale di pallacanestro fu la rappresentante ufficiale della Repubblica Democratica Tedesca nelle competizioni internazionali maschili della disciplina.\nEsistette \"de facto\" dal 1952 al 1973 perch\u00e9 in tale ultima data il Partito Socialista Unificato di Germania, visti gli scarsi risultati della nazionale ottenuti fino al quel momento, decise di concentrare le proprie forze propagandistiche ed economiche, su altre discipline sportive.\nLa squadra non si qualific\u00f2 mai alle Olimpiadi n\u00e9 ai Mondiali, mentre agli Europei il miglior risultato fu il 6\u00ba posto conquistato nel 1963.\nStoria.\nDopo la seconda guerra mondiale esistette solo una squadra di pallacanestro della Germania Ovest. Ai campionati europei del 1953 la Germania partecip\u00f2 con un'unica formazione in cui erano presenti anche quattro atleti della Germania Est, chiudendo al 14\u00ba posto. Finalmente agli Europei del 1959 la RDT riusc\u00ec a mandare una sua squadra agli Europei di Istanbul, chiudendo anche in quella occasione al 14\u00ba posto (frutto di una vittoria e sette sconfitte).\nIl primo scontro tra le due Germanie si ebbe nel 1960 nelle qualificazioni olimpiche: come anche negli incontri successivi, fu la formazione dell'Est ad avere la meglio. Soltanto nel 1973 la Germania Ovest ottenne la sua prima vittoria contro la Germania Est.\nNel 1961 agli Europei di Belgrado la RDT chiuse al 12\u00ba posto mentre la RFT fin\u00ec al 16\u00b0.\nIl miglior risultato fu raggiunto agli Europei del 1963 a Breslavia. Con quattro vittorie e tre sconfitte nel girone preliminare, la RDT fu la grande sorpresa della manifestazione e fin\u00ec terza nel Gruppo B dietro Unione Sovietica e Polonia, mancando l'accesso alle semifinali. La RDT vinse nettamente con il Belgio (81-35) la semifinale per il 5\u00b08\u00ba posto, perdendo poi la finale per il 5\u00ba posto con la Bulgaria (62-77).\nLa RDT non riusc\u00ec a ripetersi nei successivi Europei del 1965, chiusi al 10\u00ba posto, comunque sempre quattro gradini pi\u00f9 in su della RFT. L'ultima apparizione alla rassegna continentale fu agli Europei del 1967, chiusi con un 14\u00ba posto. Non ci furono ulteriori partecipazioni a europei, mondiali o Olimpiadi in quanto nel 1969 la pallacanestro fu declassata a sport di secondo livello.\nLa fine.\nNel 1969 il Partito Socialista Unificato di Germania, su proposta della Federazione Tedesca per la Ginnastica e lo Sport (DTSB), ritenne che fosse opportuno concentrare gli sforzi su un numero limitato di sport, in particolare su quelli che avevano pi\u00f9 probabilit\u00e0 di portare vittorie e medaglie. Dato che la pallacanestro era uno sport di squadra e che quindi poteva eventualmente avere una limitata possibilit\u00e0 di portare medaglie rispetto agli sport individuali, venne declassificata."}
{"id": "2308644", "revid": "15756", "url": "https://it.wikipedia.org/wiki?curid=2308644", "title": "Taco e Paco", "text": "Taco e Paco \u00e8 una serie televisiva a cartoni animati in stop motion di 53 episodi da 6 minuti, prodotta dalla Crayons di Terni in coproduzione con Rai Fiction per la regia di Roberto Lione. Storie dedicate ai bambini dai 4 ai 6 anni che portano senza annoiare ad una conoscenza semplice ed elementare delle meraviglie della natura e dell'habitat degli animali oltre a promuovere l'attivit\u00e0 del disegno. La serie \u00e8 realizzata in \"papermotion\", una tecnica d'animazione molto complessa e costosissima che usa scenografie tridimensionali e personaggi costruiti in carta colorata. La serie, a partire dal 2001 \u00e8 stata programmata dalla \"Melevisione\" su Rai 3 per poi continuare sugli altri canali Rai fino a tutto il 2009. L'attore Riccardo Rossi ha dato la voce allo scatenato Taco mentre il pi\u00f9 riflessivo Paco \u00e8 stato doppiato da Vittorio Amandola."}
{"id": "2308647", "revid": "339392", "url": "https://it.wikipedia.org/wiki?curid=2308647", "title": "Team T-Mobile Women", "text": ""}
{"id": "2308649", "revid": "339392", "url": "https://it.wikipedia.org/wiki?curid=2308649", "title": "Team High Road Women", "text": ""}
{"id": "2308650", "revid": "339392", "url": "https://it.wikipedia.org/wiki?curid=2308650", "title": "Team Columbia Women", "text": ""}
{"id": "2308657", "revid": "339392", "url": "https://it.wikipedia.org/wiki?curid=2308657", "title": "T-Mobile Women", "text": ""}
{"id": "2308661", "revid": "144796", "url": "https://it.wikipedia.org/wiki?curid=2308661", "title": "Carlo di Lorena (1561-1587)", "text": ""}
{"id": "2308662", "revid": "179777", "url": "https://it.wikipedia.org/wiki?curid=2308662", "title": "De bello Alexandrino", "text": ""}
{"id": "2308663", "revid": "144796", "url": "https://it.wikipedia.org/wiki?curid=2308663", "title": "Charles II de Lorraine de Vaud\u00e9mont", "text": ""}
{"id": "2308665", "revid": "587852", "url": "https://it.wikipedia.org/wiki?curid=2308665", "title": "Gran Premio di Turchia 2009", "text": "Il Gran Premio di Turchia 2009 \u00e8 la settima prova della stagione 2009 del Campionato mondiale di Formula 1. Si \u00e8 corso domenica 7 giugno 2009 sul circuito di Istanbul Park a Istanbul.\nVigilia.\nBernie Ecclestone nel frattempo registra il marchio \"Gran Premio di Roma\", GP che si dovrebbe disputare nella stagione accanto al Gran Premio d'Italia.\nIscrizioni al campionato 2010.\nLa Williams si iscrive il 25 maggio al campionato del mondo , venendo per questo sospesa temporaneamente dalla FOTA. Anche la Prodrive annuncia la sua iscrizione al campionato 2010.\nIl 29 maggio, data dell'ultimo termine utile per l'iscrizione al campionato 2010, tutti i team della FOTA decidono di iscriversi, con la riserva per\u00f2 della revisione delle nuove regole: in particolare, il regolamento in vigore nel non dovr\u00e0 subire cambiamenti, tranne per le parti su cui si \u00e8 gi\u00e0 raggiunto un accordo fra la FIA e la FOTA. In pi\u00f9 \u00e8 richiesta la sottoscrizione del Patto della Concordia entro il 12 giugno. Successivamente anche la Force India, come la Williams, decide di iscriversi al campionato senza condizioni.\nOltre ai \"team\" FOTA e alla Prodrive, alla Campos Grand Prix e al Team USGPE gi\u00e0 iscritti prima del Gran Premio di Monaco, risultano aver inviato richiesta anche le rientranti March, Lola e Brabham (anche se Jack Brabham minaccia azioni legali contro la Formtech, ossia un'azienda tedesca che detiene il nome \"Brabham Gran Prix Ltd\") nonch\u00e9 le novit\u00e0 Team Superfund, Epsilon Euskadi e Litespeed GP, quest'ultimo \"team\" di Formula 3, che potrebbe riportare in F1 il glorioso nome Lotus. Vi \u00e8 anche una candidatura di una scuderia italiana, la N.Technology, che gi\u00e0 organizza la Formula Masters.\nAlla domenica mattina vi \u00e8 una riunione tra i piloti e i \"team\" FOTA (escluse le sospese Williams e Force India), in cui i piloti stessi dichiarano la loro disponibilit\u00e0 a seguire le decisioni dei loro \"team\", anche nel caso di creazione di un campionato alternativo.\nAspetti controversi.\nAlla luce dello scarso numero di spettatori per l'edizione 2009 del Gran Premio di Turchia (poco sopra i 30.000 spettatori), alcuni team manager dei top team hanno espresso il loro rammarico. La scarsa vendita dei biglietti, ancor peggio della stagione precedente, demoralizza le scuderie e nuoce all'immagine della Formula 1. Per questi motivi, \u00e8 stato proposto a Bernie Ecclestone di rivedere i suoi impegni con la dirigenza del tracciato anche per tentare di avanzare delle manovre atte al miglioramento della situazione. In caso contrario questa \"splendida cattedrale nel deserto\", come l'ha definita Flavio Briatore, sarebbe solo un considerevole dispendio di risorse.\nAspetti tecnici.\nLa Bridgestone annuncia che per il gran premio porter\u00e0 coperture di tipo \"morbido\" e di tipo \"duro\". La BMW Sauber adotta da questo gran premio sulle proprie vetture il doppio diffusore posteriore, mentre la Brawn GP porta una nuova ala anteriore. La Toyota presenta una vettura modificata, ora con un alettone che scende fin quasi a terra (simile a quello della Red Bull) per ospitare il nuovo diffusore a due piani.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nResoconto.\nAl via scattano bene Vettel e Button in prima fila, mentre \u00e8 disastrosa la partenza di Barrichello che viene sfilato da ben dieci vetture, ritrovandosi 13\u00ba al termine del primo giro. Nel corso della prima tornata, Vettel sbaglia alla curva numero 9 finendo sull'erba sintetica; viene quindi sorpassato da Button, che inizia a guadagnare nei confronti delle Red Bull dietro a lui. A pochi giri dall'inizio della gara, Fisichella rientra ai box per un problema ai freni: l'italiano \u00e8 costretto al primo ritiro del pomeriggio. Intanto nelle retrovie \u00e8 battaglia fra Kovalainen e Barrichello: i due si toccano proprio alla curva 9; ne risulta un testacoda per il brasiliano che lo relega al 16\u00ba posto. Deve poi cambiare l'ala danneggiata a seguito di un successivo contatto con Sutil.\nAlonso \u00e8 il primo a fermarsi ai box, seguito da Vettel che decide di cambiare strategia e fare 3 pit-stop. Nei giri successivi si fermano per il rifornimento ed il cambio gomme quasi tutte le monoposto, esclusi Bourdais ed Hamilton che optano per una sosta sola. Vettel tenta di recuperare su Button: guadagna considerevolmente ma non riesce nel sorpasso e quindi vede fallire la sua strategia delle tre soste. Button riesce dunque ad accumulare un vantaggio incolmabile per le due Red Bull che lo seguono. Le emozioni proseguono dopo la sosta di Hamilton che subisce poi un duro sorpasso da parte di Piquet, il quale lo sopravanza con grandi rischi sulle ultime curve del tracciato. Dopo il secondo pit-stop da parte di tutte le vetture, le posizioni rimangono congelate, con Webber che riesce ad ottenere il 2\u00ba posto davanti al compagno di squadra, essendo su una strategia a due sole soste. Nelle battute finali, si ritira Barrichello per problemi al cambio, primo caso di inaffidabilit\u00e0 per la Brawn-Mercedes.\nButton conquista la sua sesta vittoria stagionale su sette gare, rinforzando ancora di pi\u00f9 la sua leadership. Primi punti della stagione per Kubica che termina un lungo digiuno. La Red-Bull riesce a guadagnare qualche punto in classifica costruttori grazie al ritiro di Barrichello, ma si trova ancora a 40 lunghezze dalla testa del campionato. Solamente 3 punti conquistati dalla Ferrari, grazie alla sesta piazza di Felipe Massa.\nRisultati.\nI risultati del GP sono stati i seguenti:"}
{"id": "2308667", "revid": "144796", "url": "https://it.wikipedia.org/wiki?curid=2308667", "title": "Carlo III di Lorena-Vaud\u00e9mont", "text": ""}
{"id": "2308671", "revid": "767487", "url": "https://it.wikipedia.org/wiki?curid=2308671", "title": "Ostinato destino", "text": "Ostinato destino \u00e8 un film italiano del 1992 diretto da Gianfranco Albano.\nTrama.\nCarolina Rambaldi, ricca vedova, ha tre figli: Marcello, inguaribile dongiovanni; Lucrezia, presentatrice televisiva sterile e Cesare, scrittore omosessuale. Alla sua morte lascia scritta nel testamento una clausola particolare: l'intero patrimonio della famiglia andr\u00e0 al primo che entro un anno si sar\u00e0 sposato ed avr\u00e0 avuto un figlio. Allora Lucrezia e Cesare assumono Marina, pericolosa serial killer, per uccidere Marcello e poter cos\u00ec incassare la cospicua eredit\u00e0. A questo punto della storia, per\u00f2, spunta fuori la sorella gemella di Marina, e le cose si complicano a dismisura."}
{"id": "2308673", "revid": "179777", "url": "https://it.wikipedia.org/wiki?curid=2308673", "title": "De bello Hispaniensi", "text": ""}
{"id": "2308677", "revid": "574302", "url": "https://it.wikipedia.org/wiki?curid=2308677", "title": "Chicago Film Critics Association Awards 2001", "text": "La cerimonia di premiazione della 14\u00aa edizione dei Chicago Film Critics Association Awards si \u00e8 tenuta nel Goodman Theatre di Chicago, Illinois, il 25 febbraio 2002, per premiare i migliori film prodotti nell'anno 2001. Per condurre la serata sono stati scelti gli attori televisivi statunitensi Martin Mull e Fred Willard.\nQuesta cerimonia fu l'unica a non essere aperta al pubblico. A causa, infatti, di gravi problemi finanziari avvenuti nel tardo 2001, si decise di restringere i partecipanti dell'edizione alla sola giuria e ai presentatori. Vennero introdotte due nuove categorie, destinate a permanere fino ad oggi: il \"miglior regista rivelazione\" e il \"miglior performance rivelazione\".\nVincitori e candidati.\nI vincitori sono indicati in grassetto."}
{"id": "2308679", "revid": "666668", "url": "https://it.wikipedia.org/wiki?curid=2308679", "title": "Futsal Club Jango", "text": "Il Futsal Club Jango \u00e8 stato una societ\u00e0 polacca di calcio a 5. Fondato a Gliwice, in seguito si \u00e8 trasferito a Mys\u0142owice e quindi a Katowice.\nStoria.\nIl Futsal Club Jango \u00e8 stato fondato a Gliwice nel novembre del 1997. Nella stagione 1998-99 la squadra si classifica prima nella seconda divisione nazionale, conquistando la promozione nella massima serie. Nell'estate del 2003 la societ\u00e0 si trasferisce a Mys\u0142owice e quindi, nel settembre del 2006 a Katowice. Qui il Jango vince l'unico trofeo della sua storia, ovvero l'edizione 2006-07 della Coppa di Polonia. Nell'estate del 2009 la societ\u00e0 assorbe la blasonata assumendo temporaneamente la denominazione di \"Nova Katowice\". Gi\u00e0 dalla stagione seguente, l'ultima prima dello scioglimento, la denominazione della squadra ritorna a essere \"Futsal Club Jango\"."}
{"id": "2308681", "revid": "486946", "url": "https://it.wikipedia.org/wiki?curid=2308681", "title": "Jango Katowice", "text": ""}
{"id": "2308683", "revid": "486946", "url": "https://it.wikipedia.org/wiki?curid=2308683", "title": "Jango Gliwice", "text": ""}
{"id": "2308684", "revid": "486946", "url": "https://it.wikipedia.org/wiki?curid=2308684", "title": "Jango Myslowice", "text": ""}
{"id": "2308686", "revid": "1377912", "url": "https://it.wikipedia.org/wiki?curid=2308686", "title": "Gran Premio di Gran Bretagna 2009", "text": "Il Gran Premio di Gran Bretagna 2009 \u00e8 l'ottava prova della stagione 2009 del Campionato mondiale di Formula 1. Si \u00e8 corso domenica 21 giugno 2009 sul Circuito di Silverstone.\nVigilia.\nIscrizioni al campionato 2010.\nIl 12 giugno la FIA annuncia ufficialmente i team che prenderanno parte al campionato di Formula 1 nell'anno . Vengono riconfermati tutti i team gi\u00e0 presenti nel campionato corrente, con la riserva per\u00f2 che cinque di essi (vale a dire McLaren, BMW, Renault, Toyota e Brawn) accettino entro il 19 giugno, senza riserve, le nuove regole. Vengono inoltre accettate le iscrizioni di tre nuovi team: Campos Grand Prix, Manor Grand Prix e Team US F1.\nDopo un incontro avvenuto nella sede della Renault a Enstone in Regno Unito il 18 giugno, gli 8 \"team\" della FOTA decidono di rigettare definitivamente le proposte della FIA in merito al campionato 2010, e annunciano la volont\u00e0 di creare un campionato alternativo. La FIA, in risposta, decide di adire le vie legali e di posticipare la pubblicazione della lista definitiva delle scuderie ammesse al campionato 2010. Viene intanto rivelato che il 18 giugno Max Mosley aveva proposto alla FOTA di alzare il discusso limite del budget da 45 a 100 milioni.\nAspetti tecnici.\nLa Bridgestone annuncia che per il gran premio porter\u00e0 coperture di tipo \"morbido\" e di tipo \"duro\".\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nResoconto.\nIl tempo \u00e8 soleggiato. In partenza Vettel ha un buono spunto, indietro tutto regolare, con Rubens Barrichello e Mark Webber, poi Kazuki Nakajima, e quinto il ferrarista Kimi R\u00e4ikk\u00f6nen che conquista la posizione con un bello scatto\ntutto sull\u2019esterno; dietro Nico Rosberg e Jarno Trulli. Jenson Button, partito male, recupera l\u2019ottava posizione sfruttando una sbavatura di Felipe Massa nel secondo giro. Dopo due giri, Vettel fa l'andatura con gi\u00e0 tre secondi su Barrichello ed allunga un secondo a giro pi\u00f9 veloce del resto del gruppo. Per lungo tempo invece pi\u00f9 indietro s'infiamma la lotta tra Nick Heidfeld e Fernando Alonso per il dodicesimo posto, mentre undicesimo \u00e8 un buon Giancarlo Fisichella sulla Force India. Al decimo giro Vettel amministra gi\u00e0 la gara con 12 secondi di vantaggio.\nTra il giro 15 e 23 si consuma la prima tornata di pit-stop, con Webber che esce davanti a Barrichello. Ormai Vettel ha cos\u00ec venti secondi sul compagno. Nakajima, primo a fermarsi, scende al nono posto, mentre guadagnano posizioni Rosberg e Massa, ora quinto, grazie al suo stop ritardato. Con le RedBull fuori portata, si accende la battaglia tra Barrichello, Rosberg e Massa. S\u00e9bastien Bourdais e Heikki Kovalainen intanto si toccano con Kovalainen che cambia traiettoria e Bourdais che lo tampona in staccata; entrambi si fermeranno ai box e si ritireranno successivamente.\nIl nuovo giro di pit-stop concede qualche giro in testa a Webber e il quarto posto a Massa davanti a Rosberg, mentre dietro quest'ultimo c'\u00e8 Button; quest\u2019ultimo, finalmente con pista libera, stupisce girando velocemente e andando a prendere Nico, che per\u00f2 lo tiene dietro con relativa facilit\u00e0 negli ultimi quattro giri.\nVettel vince dominando, con il suo primo hat trick, cio\u00e8 pole, giro veloce e vittoria. La Red Bull Racing si propone molto forte in campionato, mentre le Brawn GP sembrano in fase di discesa dal dominio che le aveva contraddistinte. La Renault conquista il suo primo giro veloce da motorista dal Gran Premio del Giappone 2006.\nRisultati.\nI risultati del GP sono stati i seguenti:"}
{"id": "2308689", "revid": "729019", "url": "https://it.wikipedia.org/wiki?curid=2308689", "title": "Campionato africano di pallavolo maschile 1967", "text": "Il I campionato africano di pallavolo maschile si \u00e8 svolto nel 1967 a Tunisi, in Tunisia. Al torneo hanno partecipato 4 squadre nazionali africane e la vittoria finale \u00e8 andata per la prima volta alla Tunisia.\nPodio.\nCampione.\nTunisia(Primo titolo)\nSecondo posto.\nAlgeria\nTerzo posto.\nGuinea"}
{"id": "2308691", "revid": "179777", "url": "https://it.wikipedia.org/wiki?curid=2308691", "title": "De bello Africo", "text": ""}
{"id": "2308692", "revid": "110157", "url": "https://it.wikipedia.org/wiki?curid=2308692", "title": "Debil", "text": "Debil \u00e8 il primo album di studio del gruppo punk tedesco Die \u00c4rzte, pubblicato nel 1984 dopo gli EP \"Zu sch\u00f6n, um wahr zu sein!\" e \"Uns geht's prima...\". Le tracce \"Paul\" e \"Zu sp\u00e4t\" furono in seguito pubblicate come singoli, insieme ad una versione \"live\" di \"Zu sp\u00e4t\" nel 1989.\nTracce.\nDevil.\nDebil \u00e8 stato ripubblicato nel 2005 come Devil con una copertina differente e alcune bonus track."}
{"id": "2308693", "revid": "26644", "url": "https://it.wikipedia.org/wiki?curid=2308693", "title": "Gruppo nilpotente", "text": "In matematica, un gruppo nilpotente \u00e8 un gruppo formula_1 che ammette una serie centrale, ovvero una successione di sottogruppi normali\ntale che ogni quoziente formula_3 \u00e8 contenuto nel centro di formula_4. Il minimo formula_5 per cui formula_1 ammette una serie centrale di lunghezza formula_5 \u00e8 detto indice (o classe) di nilpotenza di formula_1.\nI gruppi nilpotenti formano una classe intermedia tra i gruppi abeliani e i gruppi risolubili; con i primi condividono il fatto di poter essere ricostruiti (almeno per la loro parte di torsione) dai sottogruppi di Sylow, mentre con i secondi la vicinanza ai gruppi abeliani mediante serie di sottogruppi.\nI gruppi nilpotenti hanno un ruolo centrale nello studio dei gruppi di Lie; nella teoria delle algebre di Lie, un'analoga definizione porta al concetto di algebra di Lie nilpotente.\nDefinizione.\nA partire da un gruppo formula_1, possono essere definite due diverse catene di sottogruppi, una ascendente e una discendente.\nLa \"serie centrale ascendente\" \u00e8 la successione formula_10 dove ogni formula_11 definito come formula_12 (dove formula_13 \u00e8 il commutatore di formula_14 ed formula_15); equivalentemente, formula_11 \u00e8 tale che formula_17 \u00e8 il centro di formula_18.\nLa \"serie centrale discendente\" \u00e8 la successione formula_19, dove formula_20 \u00e8 il sottogruppo generato dagli elementi formula_21, per ogni formula_22 e ogni formula_23.\nUn gruppo \u00e8 \"nilpotente\" se la serie centrale ascendente arriva a formula_1 (cio\u00e8 se formula_25 per qualche formula_5), o equivalentemente se la serie centrale discendente arriva al sottogruppo banale formula_27 (cio\u00e8 se formula_28 per qualche formula_29); un'ulteriore condizione equivalente \u00e8 l'esistenza di una serie centrale arbitraria, ovvero una successione di sottogruppi normali\nin cui formula_31. Se questo avviene, la lunghezza della serie centrale ascendente e di quella discendente sono uguali, e questo numero \u00e8 la minima lunghezza di una serie normale di formula_1: \u00e8 detto \"indice\" (o \"classe\") \"di nilpotenza\" di formula_1.\nEsempi.\nTutti i gruppi abeliani sono nilpotenti, in quanto ammettono la serie centrale formula_34, e di conseguenza hanno indice di nilpotenza 1; viceversa, ogni gruppo con indice di nilpotenza 1 \u00e8 abeliano.\nTutti i \"p\"-gruppi finiti sono nilpotenti e, in particolare, un gruppo con formula_35 elementi ha indice di nilpotenza al pi\u00f9 formula_36; questo segue dal fatto che ogni \"p\"-gruppo ha centro non banale. Questo non vale se il gruppo \u00e8 infinito: ad esempio, data una successione formula_37 di \"p\"-gruppi, in cui formula_37 ha indice di nilpotenza formula_5, allora la somma diretta formula_40 \u00e8 un \"p\"-gruppo la cui serie centrale ascendente non termina.\nUn esempio di gruppo infinito non abeliano ma nilpotente \u00e8 il gruppo di Heisenberg formula_41.\nUn gruppo il cui centro \u00e8 banale non \u00e8 mai nilpotente, in quanto la sua serie ascendente \u00e8 stazionaria gi\u00e0 a formula_42.\nPropriet\u00e0.\nLa propriet\u00e0 di essere nilpotente si trasferisce ai sottogruppi e ai gruppi quoziente; se inoltre formula_1 ha indice di nilpotenza formula_44, allora l'indice dei suoi sottogruppi e dei suoi quozienti \u00e8 al pi\u00f9 formula_44. Analogamente, se il quoziente formula_46 \u00e8 nilpotente di classe formula_44, allora formula_1 \u00e8 nilpotente di classe al pi\u00f9 formula_49. Il prodotto diretto di una quantit\u00e0 finita di gruppi nilpotenti \u00e8 ancora nilpotente, e la sua classe di nilpotenza \u00e8 uguale al massimo delle classi dei fattori.\nPoich\u00e9 i quozienti formula_3 sono contenuti nel centro di formula_4, ogni quoziente \u00e8 abeliano, e quindi una serie centrale \u00e8, in particolare, una serie normale; questo implica che ogni gruppo nilpotente \u00e8 risolubile. L'implicazione non pu\u00f2 essere rovesciata: ad esempio il gruppo simmetrico formula_52 \u00e8 risolubile ma non nilpotente (in quanto il suo centro \u00e8 banale).\nUna delle propriet\u00e0 pi\u00f9 importanti dei gruppi nilpotenti \u00e8 il loro legame con i loro sottogruppi di Sylow. Se infatti formula_1 \u00e8 un gruppo nilpotente finito, allora tutti i suoi sottogruppi di Sylow sono normali, e formula_1 stesso \u00e8 il prodotto diretto dei sottogruppi di Sylow; dal momento che i \"p\"-gruppi sono nilpotenti, questo risultato classifica i gruppi nilpotenti finiti come i prodotti diretti di \"p\"-gruppi. Nel caso infinito, i sottogruppi di Sylow possono non generare l'intero gruppo (in quanto possono essere presenti elementi di ordine infinito), ma essi sono ancora normali nel gruppo, e il loro prodotto diretto \u00e8 uguale al sottogruppo di torsione di formula_1."}
{"id": "2308701", "revid": "297802", "url": "https://it.wikipedia.org/wiki?curid=2308701", "title": "Devil (album)", "text": ""}
{"id": "2308702", "revid": "76963", "url": "https://it.wikipedia.org/wiki?curid=2308702", "title": "Simon Beaufoy", "text": "Biografia.\nHa studiato alla Ermysted's Grammar School e alla Sedbergh School, in seguito si \u00e8 laureato presso The Arts Institute at Bournemouth. Inizia la sua carriera realizzando una serie di cortometraggi, \"Yellow\" e \"Closer\", nel 1997 \u00e8 autore della sceneggiatura del film di Peter Cattaneo \"Full Monty - Squattrinati organizzati\", per il quale ottiene la sua prima candidatura al Premio Oscar.\nNel 1999 scrive e co-dirige, assieme a Bille Eltringham, \"The Darkest Light\", per il quale vince il premio per il miglior regista al Newport International Film Festival. \nNegli anni seguenti \u00e8 autore delle sceneggiature di film come \"Fra i giganti\", \"Blow Dry\", \"Miss Pettigrew\". Nel febbraio 2009 vince l'Oscar per la migliore sceneggiatura non originale di \"The Millionaire\" di Danny Boyle. Oltre l'Oscar, vince un Golden Globe e un BAFTA."}
{"id": "2308716", "revid": "125449072", "url": "https://it.wikipedia.org/wiki?curid=2308716", "title": "Gran Premio di Germania 2009", "text": "Il Gran Premio di Germania 2009 si \u00e8 svolto sul circuito del N\u00fcrburgring il 12 luglio 2009. Il tracciato torna a rappresentare il Gran Premio di Germania dopo aver ospitato sino al 2007 il Gran Premio d'Europa la cui sede, dal 2008, \u00e8 il Circuito urbano di Valencia. Il tracciato si alterner\u00e0, anno dopo anno, all'Hockenheimring, anche se le difficolt\u00e0 finanziarie di quest'ultimo fanno temere per il suo mantenimento nel calendario. Inoltre segna l'ultima apparizione in F1 per S\u00e9bastien Bourdais che dalla gara successiva fu sostituito dal collaudatore della Toro Rosso Jaime Alguersuari.\nVigilia.\nGuerra Fota-Fia.\nIl 23 giugno viene annunciata ufficialmente la riconciliazione fra la FIA e la FOTA: la federazione internazionale accetta le richieste dei team. Il regolamento per la stagione 2010 sar\u00e0 uguale a quello dell'anno in corso, senza alcuna modifica per quanto riguarda il budget dei diversi \"team\", salvo le modifiche che erano gi\u00e0 state accettate dalle scuderie prima del 29 aprile. Parteciperanno quindi al campionato i tredici \"team\" accettati il 12 giugno, ossia le dieci scuderie esistenti pi\u00f9 Team US F1, Campos Grand Prix e Manor Grand Prix.\nL'8 luglio per\u00f2 i \"team\" della FOTA non prendono parte a una riunione tecnica con la FIA e gli altri \"team\" stante il ribadimento da parte della FIA della necessit\u00e0 dell'unanimit\u00e0 tra tutti gli iscritti al campionato 2010 per la modifica dei regolamenti gi\u00e0 approvati e, inoltre, sempre secondo la FIA, i \"team\" FOTA non sarebbero ancora stati ufficialmente accettati per il campionato prossimo.\nNel frattempo la N. Technology, una delle candidate a entrare non accettate nel campionato 2010, decide di adire le vie legali presso il Tribunale di prima istanza di Parigi contro la FIA, a causa delle irregolarit\u00e0 che vi sarebbero state nella comunicazione delle procedure da seguire per inviare la richiesta d'iscrizione al campionato.\nIl reclamo viene successivamente respinto.\nAspetti tecnici.\nLa Bridgestone annuncia che nel gran premio verranno utilizzate coperture \"supermorbide\" e \"medie\". Il fornitore unico annuncia anche che dal Gran Premio d'Ungheria verr\u00e0 modificata la regola in merito al tipo di coperture: saranno portate coperture di tipo contiguo.\nLa Toyota annuncia che il Circuito del Fuji, di sua propriet\u00e0, non ospiter\u00e0 pi\u00f9 il Gran Premio del Giappone.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nGara.\nAl momento del via il pericolo dell'arrivo della pioggia sembra scongiurato. La partenza \u00e8 alquanto movimentata: Mark Webber e Rubens Barrichello si trovano ruota contro ruota alla prima curva, con la vettura dell'australiano che tocca quella del brasiliano, tanto che Webber viene successivamente penalizzato con un \"drive-through\" per la manovra. Lewis Hamilton \u00e8 autore di un'ottima partenza, tanto da trovarsi addirittura in testa alla prima curva; una sua gomma per\u00f2 viene forata da un contatto con la vettura di Webber; per l'inglese \u00e8 necessario un rientro ai box che ne determina l'impossibilit\u00e0 di competere per i punti.\nAltro contatto al via tra Jarno Trulli e Kazuki Nakajima. Ha la peggio il pilota pescarese che deve cambiare il musetto, essendo cos\u00ec costretto a correre nelle retrovie per il resto della gara. L\u2019ordine dopo la prima curva \u00e8 Barrichello, Webber, Kovalainen, Massa, Button, Vettel, R\u00e4ikk\u00f6nen, Sutil, Rosberg. Button passa Massa all\u2019inizio del secondo giro ma non riesce a fare altrettanto con Kovalainen, vedendo allontanarsi inesorabilmente la coppia di testa. L\u2019inglese \u00e8 il primo a fermarsi al giro 13, seguito da Barrichello un giro dopo. Anche Webber rientra ma per il drive-trough, diventando leader davanti a Massa e allo stesso Barrichello.\nAl diciottesimo giro l\u2019australiano effettua il suo primo stop, montando gomme dure, come il compagno due giri dopo e a differenza delle due Brawn, che hanno di nuovo le supersoft. Con quest\u2019ultime ormai alla frutta, Massa guida la corsa fino al giro 25, lasciando la leadership a Barrichello, e rientrando in pista dietro a Vettel.\nS\u00e9bastien Bourdais si \u00e8 ritira per un problema idraulico dopo 18 giri. Adrian Sutil, autore di una gara strepitosa, \u00e8 secondo quando rientra per il primo pit-stop, al giro 27; all'uscita dei box ha un contatto con R\u00e4ikk\u00f6nen. Il tedesco \u00e8 costretto cos\u00ec a una nuova sosta per sostituire il musetto. Anche R\u00e4ikk\u00f6nen \u00e8 poco fortunato, dovendosi ritirare poco dopo per un guasto al motore. Rosberg, rileva la seconda posizione prima del suo stop, addirittura al giro 29. In questa fase, Webber gira velocissimo con le gomme dure e si riporta in scia a Barrichello, quindi virtualmente leader, dovendo il brasiliano fermarsi ancora due volte. Le due Brawn effettuano il loro secondo rifornimento ai giri 31 e 32; Barrichello, perde qualche secondo per un problema alla pompa, rientrando quinto davanti al compagno. \nLa seconda tornata di stop non cambia le prime quattro posizioni. Ad una decina di giri dalla fine il terzo stop delle Brawn consente invece a Button di sopravanzare il compagno.\nFernando Alonso \u00e8 autore di una seconda parte di gara clamorosa in cui \u00e8 costantemente il pilota pi\u00f9 veloce in pista. Ci\u00f2 lo porta ad ottenere il suo primo giro pi\u00f9 veloce dal Gran Premio d'Italia 2007. Il portacolori della Renault insidia negli ultimi giri le Brawn GP di Button e Barrichello, senza tuttavia riuscire a portare attacchi.\nMark Webber, nonostante la penalizzazione, vince la sua prima gara dopo 130 GP corsi in F1, diventando cos\u00ec il primo australiano a conquistare la piazza pi\u00f9 alta del podio dai tempi di Alan Jones al Gran Premio di Las Vegas 1981. L'australiano precede il suo compagno di scuderia Sebastian Vettel e il ferrarista Felipe Massa. Il campionato sembra riaperto."}
{"id": "2308718", "revid": "2043251", "url": "https://it.wikipedia.org/wiki?curid=2308718", "title": "Giovanni Domenico De Cupis", "text": "Biografia.\nGiovanni Domenico De Cupis nacque nel 1493 a Roma, da un'illustre famiglia originaria di Montefalco, figlio di Bernardino de Cupis e Lucrezia (?).\nIn giovent\u00f9 studi\u00f2 legge, divenendo successivamente protonotario apostolico e canonico del capitolo della Basilica patriarcale vaticana. Segretario di Giulio II nel 1504, ebbe quattro figli naturali da una donna di cui non ci \u00e8 giunto il nome.\nRicevuti gli ordini sacri, venne creato cardinale presbitero nel concistoro del 1\u00ba luglio 1517, ricevendo la porpora e il titolo cardinalizio di San Giovanni a Porta Latina il 6 luglio 1517.\nIl 6 febbraio 1523 divenne camerlengo del Sacro Collegio, carica che tenne fino al 2 marzo 1524.\nNominato amministratore della sede di Trani il 30 luglio 1517, rinunci\u00f2 all'ufficio il 3 luglio 1551. Partecip\u00f2 al conclave del 1521-1522 che elesse a pontefice Adriano VI, partecipando poi al nuovo conclave del 1523 che elesse papa Clemente VII. Opt\u00f2 per il titolo di Sant'Apollinare il 17 agosto 1524, mantenendo per\u00f2 il titolo di San Giovanni a Porta Latina \"in commendam\" sino al 3 settembre 1529. Amministratore delle sedi di Macerata e Recanati dal 1528 al 29 gennaio 1535, divenne anche amministratore della sede di Adria dal 31 agosto 1528 sino alla sua morte. Scelse il titolo di San Lorenzo in Lucina il 24 maggio 1529 e venne nominato quello stesso anno governatore di Citt\u00e0 della Pieve. Nominato cardinale-vescovo opt\u00f2 per la sede suburbicaria di Albano dal 22 settembre 1531, mantenendo \"in commendam\" il titolo di San Lorenzo in Lucina sino al 10 ottobre 1553.\nVenne consacrato vescovo gioved\u00ec 21 dicembre 1531, nella Cappella Sistina a Roma, per mano del pontefice Clemente VII, assistito dai cardinali Alessandro Farnese, vescovo di Ostia, Antonio Maria Ciocchi del Monte, vescovo di Porto, e Andrea della Valle. Nella stessa cerimonia vennero anche consacrati Francisco de los \u00c1ngeles Qui\u00f1ones, Antonio Sanseverino e Francesco Corner. Eletto vescovo di Nard\u00f2 il 15 gennaio 1532, rinunci\u00f2 all'ufficio il 22 maggio 1536. Divenuto amministratore della sede di Montepeloso il 13 novembre 1532, rimase in carica sino all'11 aprile 1537. Opt\u00f2 quindi per la sede suburbicaria di Sabina dal 16 dicembre 1532, prendendo quindi parte al conclave del 1534 che elesse a pontefice Paolo III. Scelse quindi la sede suburbicaria di Porto e Santa Rufina dal 26 febbraio 1535, passando quindi al ruolo di suddiacono del Sacro Collegio dei Cardinali. Divenuto amministratore della sede episcopale di Camerino dal 5 luglio 1535, rimase in carica sino al 5 marzo 1537.\nA questo punto divenne legato apostolico nella Marca Anconitana dal 1\u00ba settembre 1536 ed opt\u00f2 per la sede suburbicaria di Ostia e Velletri dal 28 novembre 1537. Decano del Sacro Collegio dei Cardinali, divenne legato nelle Marche dal 1537, passando quindi al governatorato di Tivoli quello stesso anno. Nominato assieme ad altri otto cardinali nella commissione per le celebrazioni del concilio generale il 7 gennaio 1538 venne incaricato con altri tre cardinali di raccogliere i fondi per la guerra contro i Turchi dal 10 febbraio 1540. Partecip\u00f2 ad una nuova commissione con altri undici cardinali per una commissione della riforma della Curia Romana e dei suoi ufficiali (27 agosto 1540). Assieme ad altri dieci cardinali divenne membro del concilio generale dal 2 novembre 1544. Partecip\u00f2 al conclave del 1549-1550, che elesse pontefice Giulio III. Divenuto arciprete di Santa Maria Maggiore, aprendo e chiudendo la Porta d'Oro durante l'anno giubilare del 1550.\nNominato protettore di Scozia il 5 marzo 1550, divenne legato a latere a Bologna dal 9 settembre 1551. Nominato presidente della commissione di supervisione dell'annona dal dicembre del 1551, divenne protettore di Francia in quello stesso anno. Mantenne una stretta amicizia con Ignazio di Loyola, futuro santo, nonostante la cattiva opinione che il cardinale aveva di lui; dopo due ore di conversazione con il Loyola, egli cambi\u00f2 per\u00f2 le proprie posizioni e gli chiese ufficialmente di perdonarlo per avere mal giudicato il suo operato di evangelizzazione. Per via della sua religiosit\u00e0 e prodigalit\u00e0, i contemporanei definirono il cardinal De Cupis \"Ottimo tra i mortali\". Egli ebbe anche il merito di aver fatto costruire la chiesa di Sant'Onofrio al Gianicolo a Roma.\nMor\u00ec a Roma il 10 dicembre 1553 e venne sepolto nella chiesa cittadina di Sant'Agostino, dove gi\u00e0 suo padre era stato sepolto nel 1507. Successivamente i suoi resti e quelli del genitore vennero trasferiti a Montefalco e sepolti nella tomba di famiglia.\nGenealogia episcopale.\nLa genealogia episcopale \u00e8:"}
{"id": "2308725", "revid": "666668", "url": "https://it.wikipedia.org/wiki?curid=2308725", "title": "Baustal Krak\u00f3w", "text": "Il Klub Sportowy Baustal Krak\u00f3w \u00e8 stato un club polacco di calcio a 5 con sede a Cracovia.\nStoria.\nSezione sportiva dell'omonima azienda edile, il Baustal Krak\u00f3w ha segnato la prima met\u00e0 del 2000 nel calcio a 5 polacco, arrivando in prima divisione nel 2001 e conquistando immediatamente la piazza d'onore dietro il Clearex Chorz\u00f3w. La stagione seguente la squadra giunge terza ma conquista il suo primo trofeo nazionale superando il Selfa Stettino nella finale della Coppa di Polonia. Nella stagione 2003-04, la squadra trionfa per la prima volta nel campionato polacco, conseguendo la qualificazione alla Coppa UEFA; inoltre, conquista la prima edizione della Coppa di Lega polacca battendo Clearex e Holiday Cojnice. Nella stagione 2004-05 vince sia il campionato che la coppa nazionale, mentre in Coppa UEFA \u00e8 eliminata gi\u00e0 nel primo turno dopo la sconfitta contro la . Nel giugno del 2005, il Baustal annuncia l'impossibilit\u00e0 a prendere parte, come suo diritto, alla successiva Coppa UEFA. La rinuncia anticipa di alcune settimane lo scioglimento della societ\u00e0, che infatti non si iscriver\u00e0 nemmeno al successivo campionato nazionale."}
{"id": "2308728", "revid": "2038447", "url": "https://it.wikipedia.org/wiki?curid=2308728", "title": "Gran Premio d'Ungheria 2009", "text": "Il Gran Premio d'Ungheria 2009 \u00e8 la decima prova della stagione 2009 del Campionato mondiale di Formula 1. Si \u00e8 corso domenica 26 luglio 2009 sul Circuito di Hungaroring a Mogyor\u00f3d. \u00c8 stato vinto da Lewis Hamilton su McLaren-Mercedes.\nQuesto gran premio segna l'ultima gara in F1 per Nelson Piquet Jr..\nVigilia.\nNuovo Patto della Concordia.\nViene inviata al Consiglio Mondiale della FIA la bozza del nuovo \"Patto della Concordia\" frutto della negoziazione tra la FOTA, le nuove scuderie pronte ad entrare nel mondiale e la FIA stessa. La possibilit\u00e0 di un campionato alternativo sembra definitivamente tramontata.\nAspetti tecnici.\nDa questo gran premio l'esordiente spagnolo Jaime Alguersuari sostituisce alla Toro Rosso il francese S\u00e9bastien Bourdais, mentre viene ufficializzata la conferma di Mark Webber alla Red Bull Racing anche per la stagione 2010. Alguersuari \u00e8 il pi\u00f9 giovane pilota ad aver corso un gran premio di Formula 1 all'et\u00e0 di 19 anni, 4 mesi e 3 giorni. Batte il \"record\" che apparteneva a Mike Thackwell, dal Gran Premio del Canada 1980 (all'epoca il neozelandese aveva 19 anni, 5 mesi e 29 giorni).\nLa Bridgestone annuncia che per il gran premio fornir\u00e0 coperture di tipo \"supermorbido\" e \"morbido\". Da questo gran premio le specifiche portate in gara sono contigue.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nMassa non ha partecipato alla Q3 a causa di un incidente occorsogli al termine della Q2. Una molla, staccatasi dalla parte posteriore della Brawn di Rubens Barrichello, lo ha colpito sul casco, causando un'uscita di pista alla \"Curva 4\". Il pilota brasiliano \u00e8 stato prima trasportato al centro medico del circuito e poi all'ospedale AEK di Budapest. Il pilota della Ferrari non ha preso parte alla gara e non \u00e8 stato possibile sostituirlo. Il brasiliano, che ha sub\u00ecto un taglio alla fronte, una lesione alla parte sinistra del cranio ed una commozione cerebrale, \u00e8 stato sottoposto ad un intervento chirurgico.\nTutti i piloti classificati dietro a Massa avanzano di una posizione sulla griglia di partenza.\nLa Q3 \u00e8 stata poi caratterizzata dal caos prodotto dallo spegnimento del sistema automatico di rilevamento dei tempi che non ha permesso ai piloti e alle scuderie di comprendere immediatamente la definizione della griglia di partenza creando confusione e situazioni grottesche dei piloti che non sapevano la loro posizione in griglia.\nPer Fernando Alonso \u00e8 la diciottesima \"pole position\", mentre per la Renault \u00e8 la cinquantunesima ed ultima partenza in pole position.\nGara.\nIl \"poleman\" Fernando Alonso \u00e8 autore di una buona partenza, favorito anche dalla poca benzina a bordo, mentre il portacolori della Red Bull, Sebastian Vettel, partito anche lui in prima fila, scatta male e perde diverse posizioni, dopo un contatto con Kimi R\u00e4ikk\u00f6nen, all\u2019uscita della prima curva; Hamilton \u00e8 subito dietro allo spagnolo e all'altra Red Bull, quella di Mark Webber, seguono il finlandese della Ferrari, Nico Rosberg, Heikki Kovalainen e Vettel.\nHamilton si prende la seconda posizione con un bel sorpasso su Webber alla \"Curva 2\" nel corso del quinto giro. Alonso, presto in crisi di gomme, si ferma al giro 11, un paio di tornate prima del previsto; riparte ma con un cattivo avvitamento della ruota anteriore destra. La ruota si stacca nel corso del giro e lo spagnolo \u00e8 costretto al rientro ai box, ma un problema alla pompa dell'alimentazione lo obbliga quasi subito al ritiro definitivo. L'incidente \u00e8 sottoposto ad indagine dai commissari della FIA, insieme alla manovra di Kimi R\u00e4ikk\u00f6nen su Hamilton al via.\nDopo la serie dei pit stop in testa c'\u00e8 Lewis Hamilton che precede Kimi R\u00e4ikk\u00f6nen, entrambi con vetture dotate di KERS. Il finlandese conquista la seconda piazza con un sorpasso ai box su Webber, dopo aver anche rischiato la collisione in corsia box con l'australiano, rimasto fermo qualche secondo di troppo. Webber perde anche la posizione a favore di Rosberg ma la recupera immediatamente con un bel sorpasso alla curva 2. Tra i due si infila Kovalainen che ha caricato meno benzina. Vettel, poco dopo il pit stop, si ritira per un guasto alla sospensione, probabile conseguenza del contatto iniziale. Con un primo pit stop solo al giro 32, Glock sale al sesto posto.\nLa gara non presenta altri colpi di scena se non un'escursione dalla pista, senza conseguenze, di S\u00e9bastien Buemi, che cos\u00ec viene passato dal suo compagno di scuderia e debuttante in Formula 1, Jaime Alguersuari. Hamilton controlla il vantaggio su Raikkonen, mentre pi\u00f9 staccato il terzetto formato da Webber, Kovalainen e Rosberg, lotta per il terzo posto. La seconda tornata di stop, aperta da Kovalainen al giro 44, vede Rosberg recuperare la posizione sul finlandese. Con una vettura lontana parente di quella ammirata fino a qualche gara fa, Button riesce a chiudere comunque in zona punti. \nHamilton vince per la prima volta dal Gran Premio di Cina 2008. Questa \u00e8 anche la prima vittoria di una vettura su cui sia montato il KERS. Secondo giunge R\u00e4ikk\u00f6nen, mentre terzo finisce Webber che scavalca in classifica generale il suo compagno di scuderia Vettel. Jenson Button chiude settimo e vede ridursi il suo vantaggio sul secondo, ossia lo stesso Webber, a 18,5 punti. Mark Webber ottiene il suo primo giro veloce nel mondiale ed \u00e8 il primo australiano a farlo dopo Alan Jones al Gran Premio d'Olanda 1981.\nI risultati del GP sono stati i seguenti:\nDecisioni della FIA.\nLa FIA decide di sospendere per il prossimo Gran Premio d'Europa la Renault per aver deliberatamente mandato in pista la vettura di Fernando Alonso pur sapendo che la ruota anteriore destra non era ben fissata. Nell'appello, discusso il 17 agosto, la Renault viene riammessa pur dovendo pagare una multa di 50.000 dollari.\nLa FIA decide anche di non intervenire nei confronti di Kimi R\u00e4ikk\u00f6nen per la manovra alla partenza, ma ammonisce la Red Bull per aver rimandato Mark Webber in pista mentre stava sopraggiungendo nella corsia dei box il finlandese della Ferrari."}
{"id": "2308730", "revid": "729019", "url": "https://it.wikipedia.org/wiki?curid=2308730", "title": "Milan Ma\u010dvan", "text": "Carriera.\nClub.\nNella stagione 2015-16 \u00e8 ingaggiato con un contratto biennale dalla societ\u00e0 Olimpia Milano.\nNazionale.\nAi XXXI Olimpiade nel 2016 conquista la medaglia d'argento sconfitto in finale dagli USA."}
{"id": "2308731", "revid": "287204", "url": "https://it.wikipedia.org/wiki?curid=2308731", "title": "Milan Macvan", "text": ""}
{"id": "2308732", "revid": "767487", "url": "https://it.wikipedia.org/wiki?curid=2308732", "title": "La tomba perduta di Ges\u00f9", "text": "La tomba perduta di Ges\u00f9 \u00e8 un documentario pseudoscientifico co-prodotto e trasmesso per la prima volta su Discovery Channel e Vision TV in Canada il 4 marzo 2007 riguardante la scoperta della Tomba di Talpiot. \u00c8 stato diretto dal regista e produttore canadese Simcha Jacobovici e prodotto da Felix Golubev e Ric Esther Bienstock, mentre James Cameron ha svolto la funzione di produttore esecutivo. Il film \u00e8 stato lanciato contemporaneamente con un libro sullo stesso soggetto, \"La tomba di famiglia di Ges\u00f9\", uscito a fine febbraio 2007 e scritto a quattro mani da Jacobovici e Charles R. Pellegrino. Nel documentario, Jacobovici afferma di avere individuato la tomba di famiglia di Ges\u00f9 di Nazareth, insieme a quella di sua moglie Maria Maddalena, il loro figlio Giuda, i loro genitori ed i loro fratelli.\nLe opinioni espresse nel documentario sono state respinte dalla stragrande maggioranza di archeologi, teologi, biblisti e linguisti.\nL'effettiva scoperta della tomba.\nLa tomba, nota come Tomba di Talpiot, fu scoperta nel 1980 durante la costruzione di un'abitazione. Furono trovati dieci ossari in una grotta, comprendenti i sei che sono il soggetto del film di Jacobovici. Tuttavia, uno dei dieci ossari and\u00f2 perduto anni fa, presumibilmente rubato.\n\"Nel film si afferma che le 'informazioni fornite non sono mai state diffuse prima', ma in realt\u00e0 non c'\u00e8 alcuna novit\u00e0. \"Io ho pubblicato tutti i dettagli nell'Antiqot journal nel 1996, e non ho mai detto che fosse la tomba della famiglia di Ges\u00f9,\" ha affermato Amos Kloner, oggi professore di archeologia presso l'Universit\u00e0 Israeliana Bar-Ilan e autore del rapporto dello scavo originale per il predecessore dell'Autorit\u00e0 Israeliana per le Antichit\u00e0.\n\"Io penso che si tratti di un lavoro poco serio. Io pubblico solo lavori accademici\u2026,\" ha affermato Kloner. \"[Questo film] \u00e8 un mucchio di stupidaggini.\"\nIscrizioni sull'ossario.\nSei dei nove ossari rimanenti contengono delle iscrizioni. Gli altri tre non hanno iscrizioni. \"La tomba perduta di Ges\u00f9\" presuppone che tre degli ossari con iscrizioni contengano il nome di figure del Nuovo Testamento. Il reale significato delle epigrafi \u00e8 controverso. I realizzatori del documentario sostengono che quattro importanti epigrafisti confermano la loro interpretazione delle iscrizioni, ma tali epigrafisti hanno successivamente smentito tale interpretazione. Cos\u00ec come tradotte ne \"La tomba perduta di Ges\u00f9\" e \"La tomba della famiglia di Ges\u00f9\", esse recitano come di seguito:\nParere degli esperti.\nLe ipotesi\u00a0del film sono state rigettate dalla stragrande maggioranza di archeologi, biblisti e studiosi del Medio Oriente, che hanno fatto notare come i nomi citati negli ossari sono estremamente comuni nella Giudea di quel tempo e come, in ogni caso, non sia neppure possibile affermare con sicurezza cosa ci sia effettivamente scritto sugli ossari. L'archeologo Amos Kloner, che supervision\u00f2 la scoperta, ha liquidato il film come \"un'assurdit\u00e0\" . In un'intervista a \"The Washington Post\", l'archeologo William G. Dever ha affermato:\"Conosco questi ossari da molti anni e cos\u00ec tanti altri archeologi, e nessuno di noi ha pensato che fossero nulla di speciale, perch\u00e9 questi sono nomi ebraici piuttosto comuni di quel periodo. \u00c8 una trovata pubblicitaria, che render\u00e0 queste persone molto ricche e sconvolger\u00e0 milioni di persone innocenti perch\u00e9 incapaci separare i fatti dalla finzione. Non sono un cristiano, n\u00e9 un credente, ma \u00e8 vergognoso il modo distorto in cui la cosa \u00e8 stata presentata.L'archeologa e biblista Jodi Magness ha fatto notare come Ges\u00f9 provenisse da una famiglia povera, che non poteva permettersi una tomba di quelle dimensioni e che, anche qualora avesse potuto permettersela, essa si sarebbe trovata a Nazareth (dove Ges\u00f9 abitava), non certo a Gerusalemme. Ha anche sottolineato come i nomi sugli ossari di Talpiyot indicano che la tomba apparteneva a una famiglia della Giudea, dove le persone erano conosciute con il loro nome di battesimo e il nome del padre. In quanto galileo, Ges\u00f9 sarebbe stato conosciuto invece con il luogo di appartenenza, ovvero come \"Ges\u00f9 il Nazareno\" e non \"Ges\u00f9, figlio di Giuseppe\".\nL'archeologo Lawrence Stager, professore di archeologia di Israele ad Harvard, ha detto che il documentario \"sfrutta la tendenza che ha preso piede con la pubblicazione de \"Il codice da Vinci\". Il problema \u00e8 che ci sono cos\u00ec tante persone biblicamente illetterate nel mondo, che non sapranno identificare questo lavoro per quello che \u00e8, ovvero pseudo-scienza\".\nLo studioso G\u00e9za Vermes (esperto nello studio del Ges\u00f9 storico) ha definito le teorie di Jacobovici \"inconsistenti e, in generale, insignificanti\", aggiungendo che \"Le prove finora avanzate sono ben lontane dal dimostrare che la tomba di Talpiot \u00e8, o addirittura potrebbe essere, la tomba della famiglia di Ges\u00f9 di Nazaret. L'identificazione dell'ossario di Mariamne con quello di Maria Maddalena dei Vangeli non ha alcun supporto e senza di esso l'argomento crolla. Con poche eccezioni, la grande maggioranza degli studiosi riuniti considera la teoria secondo cui gli ossari di Talpiot contenevano i resti di Ges\u00f9 di Nazareth e della sua famiglia del tutto improbabile. A mio parere, la questione \u00e8, e in assenza di nuove prove sostanziali, dovrebbe rimanere chiusa \".\nUn dibattito sul tema si \u00e8 tenuto al Seminario Teologico di Princeton, dove la maggioranza dei partecipanti ha rigettato la possibilit\u00e0 che la Tomba di Talpiot abbia qualsiasi connessione con Ges\u00f9 di Nazaret, sottolineando come il nome \"Mariamne\" (se di tale nome si tratta) non \u00e8 collegabile in alcun modo a Maria Maddalena, che nessuna tradizione cristiana parli di un matrimonio tra Ges\u00f9 e la Maddalena e di un loro figlio chiamato Giuda, che le teorie di Jacobovici contraddicono le Lettere di Paolo ed il Vangelo di Marco (i pi\u00f9 antichi testi della cristianit\u00e0), che una tomba riportante la scritta \"Ges\u00f9, figlio di Giuseppe\" \u00e8 stata trovata anche in un'altra zona di Gerusalemme e che nessuna tradizione cristiana parli di una tomba di Ges\u00f9 in questa zona di Gerusalemme.\nIn un articolo per il sito della CNN, Joel S. Baden e Candida Moss hanno entrambi respinto la tesi di Jacobovici, affermando che \"le prove mancano e la storia non ha nessun senso\". Nello stesso periodo, in un dibattito per \"The Dallas Morning News\", il biblista evangelico Darrell L. Block ed il suo collega ateo Bart D. Ehrman hanno entrambi concluso che la Tomba di Talpiot non pu\u00f2 essere collegata al Ges\u00f9 storico.\nL'archeologo Jerome Murphy O'Connor della \"\u00c9cole biblique et arch\u00e9ologique fran\u00e7aise de J\u00e9rusalem\" ha definito il film \"una trovata pubblicitaria a cui nessuno studioso darebbe mai credito\"\nIn un'intervista a \"Il Giornale\", l'archeologo Michele Piccirillo ha definito le teorie del film di Cameron e Jacobovici come \"delle baggianate\", sottolineando come attribuire questa tomba a Ges\u00f9 di Nazareth \"sarebbe come scavare in un cimitero italiano e credere di aver trovato il corpo di Mussolini perch\u00e9 su una tomba si \u00e8 trovato il nome Benito.\"\nL'archeologo e teologo polacco Les\u0142aw Daniel Chrupca\u0142a, in un'intervista ad \"Avvenire\", ha definito le idee di Jacobovici \"fanta-archeologia\".\nDistorsione delle opinioni degli studiosi.\nLa maggior parte degli studiosi intervistati nel documentario ha successivamente protestato contro Cameron e Jacobovici, accusandoli di distorcere le loro parole:\nShimon Gibson ha in seguito pubblicato un saggio insieme ad Amos Kloner, affermando che crede che la Tomba di Ges\u00f9 sia nel Santo Sepolcro e non nella Tomba di Talpiot."}
{"id": "2308734", "revid": "767487", "url": "https://it.wikipedia.org/wiki?curid=2308734", "title": "Breviarium ab Urbe condita", "text": "Il Breviarium ab Urbe condita, o Breviarium historiae romanae, o semplicemente Breviarium (\"Sommario della storia romana dalla fondazione della citt\u00e0\"), \u00e8 un'opera letteraria di genere storiografico realizzata da Eutropio. Il \"Breviarium\" si articola in dieci libri che raccontano schematicamente i principali eventi della storia romana dalle origini della citt\u00e0 alla morte dell'imperatore Gioviano, nel 364. Particolare importanza rivestono, all'interno dell'opera, gli avvenimenti di politica estera, le campagne e le guerre di conquista; minore \u00e8, invece, l'attenzione riservata alla politica interna. Gli ultimi quattro libri, dedicati alle vicende imperiali, offrono, per\u00f2, interessanti ritratti dei sovrani.\nNella stesura dell'opera, che Eutropio compose su invito dell'imperatore Valente, di cui era segretario, l'autore pot\u00e9 basarsi sugli \"Ab Urbe condita libri\" e sull'epitome di Tito Livio, sull'opera di Gaio Svetonio Tranquillo, su alcune cronache di et\u00e0 imperiale il cui testo non \u00e8 giunto ad oggi e sui ricordi personali.\nLo stile dell'opera \u00e8 semplice e chiaro: ci\u00f2 rese l'opera facilmente accessibile, e contribu\u00ec alla sua diffusione. Essa, infatti, divenne un testo di uso comune nelle scuole per l'apprendimento del latino, ma suscit\u00f2 anche tanto interesse da essere successivamente ampliata a pi\u00f9 riprese."}
{"id": "2308735", "revid": "767487", "url": "https://it.wikipedia.org/wiki?curid=2308735", "title": "Kemecse", "text": "Kemecse \u00e8 una citt\u00e0 di 5.052 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308738", "revid": "114775973", "url": "https://it.wikipedia.org/wiki?curid=2308738", "title": "Kisv\u00e1rda", "text": "Kisv\u00e1rda (in italiano: Castelluccio Piccolo) \u00e8 una citt\u00e0 di 17.246 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308739", "revid": "287204", "url": "https://it.wikipedia.org/wiki?curid=2308739", "title": "Gran Premio d'Europa 2009", "text": "Il Gran Premio d'Europa 2009 \u00e8 stata l'undicesima prova della stagione 2009 del Campionato mondiale di Formula 1, disputata domenica 23 agosto 2009 sul Circuito urbano di Valencia.\nVigilia.\nSviluppi futuri.\nIl 1\u00ba agosto \u00e8 stato firmato il nuovo Patto della Concordia che regoler\u00e0 il funzionamento della Formula 1 fino al 31 dicembre 2012, prevedendo le stesse procedure previste dal patto del 1998.\nIl 29 luglio la BMW aveva annunciato invece che non avrebbe proseguito dal campionato 2010 l'impegno in Formula 1. A seguito di questo ritiro, la FIA ha riaperto i termini per la selezione di scuderie per la stagione 2010.\nSebastian Vettel prolunga di tre anni il contratto con la Red Bull.\nAspetti sportivi.\nA seguito dell'incidente di Fernando Alonso nel corso del Gran Premio d'Ungheria, la FIA aveva deciso di squalificare la Renault per questo gran premio, per avere rimandato in pista la vettura dopo il \"pit stop\", pur sapendo che la ruota anteriore destra non era ben fissata. La Renault ha presentato un ricorso, che venne discusso il 17 agosto. Nell'appello la Renault \u00e8 stata riammessa, pur essendo condannata a pagare una multa di 50.000 dollari.\nDa questo Gran Premio, Luca Badoer sostituisce Felipe Massa, infortunatosi nel Gran Premio d'Ungheria, alla guida della Ferrari numero 3. Per molto tempo si era parlato di Michael Schumacher, successivamente ritirato alla proposta per gravi problemi al collo. Per Badoer si tratta del ritorno in F1 da pilota titolare dieci anni dopo l'ultima apparizione avvenuta alla guida della Minardi nel Gran Premio del Giappone 1999. Il pilota veneto \u00e8 il primo italiano alla guida di una \"Rossa\" dopo Nicola Larini al Gran Premio di San Marino 1994.\nLa Renault, invece, sostituisce Nelson Piquet Jr. quale pilota titolare con l'esordiente Romain Grosjean.\nAspetti tecnici.\nLa Bridgestone, per il Gran Premio, ha fornito coperture di tipo \"supermorbido\" e \"morbido\"..\nIn seguito alle richiesta fatte dai piloti nel corso dell'anno precedente, il circuito \u00e8 stato modificato in taluni punti per renderlo pi\u00f9 sicuro. Si \u00e8 agito soprattutto sull'uscita dalla corsia dei box, eliminando il muro che la separava dalla pista. Sono stati modificati anche i cordoli alle curve 3, 5 e 10; oltre al posizionamento di 2 tappeti di erba sintetica all'uscita delle curve 10 e 14.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nLewis Hamilton prende il comando dalla pole, davanti al compagno e a Rubens Barrichello. Come di consueto, la Ferrari scatta bene grazie al KERS e Kimi R\u00e4ikk\u00f6nen \u00e8 quarto davanti a Sebastian Vettel, a Nico Rosberg e Fernando Alonso. Jenson Button guadagna l\u2019ottava piazza tagliando la chicane e deve lasciare passare Mark Webber.\nHamilton allunga fino ad avere quasi otto secondi di vantaggio quando, al giro 15, va ai box per la prima volta. Kovalainen lo segue un giro dopo, mentre Barrichello continua fino al giro 19, guadagnando la seconda posizione, ora a meno di quattro secondi dal leader. Vettel \u00e8 costretto ad un doppio pit stop per un problema alla pompa del rifornimento, e scivola lontano, per poi ritirarsi per un guaio al motore.\nIl gap tra i primi due resta costante nella fase centrale della corsa; quando Hamilton va ai box al giro 36, le gomme non sono pronte e l\u2019inglese perde ogni speranza di vincere il Gp. Barrichello si ferma tre giri dopo ed \u00e8 ampiamente leader, tanto da far intendere che il problema di Hamilton sia stato ininfluente. Raikkonen guadagna la posizione sul connazionale Kovalainen. Webber perde un paio di posizioni e scivola fuori dalla zona punti.\nBarrichello torna a vincere dopo quasi cinque anni dal Gran Premio di Cina 2004 e per la prima volta lo fa non al volante di una Ferrari.\nI risultati del GP sono stati i seguenti:"}
{"id": "2308740", "revid": "228587", "url": "https://it.wikipedia.org/wiki?curid=2308740", "title": "Campionato austriaco di calcio amatoriale", "text": "Il campionato austriaco di calcio amatoriale (ufficialmente, in tedesco, \"\u00d6sterreichische Fu\u00dfball-Amateurstaatsmeisterschaft\") fu una competizione calcistica austriaca disputata tra il 1929 e il 1937 parallelamente al torneo professionistico e gestita dalla \u00d6FB.\nFormula.\nDopo la nascita, nel 1924, della Wiener Fu\u00dfball-Verband, il calcio viennese (all'epoca sinonimo di austriaco) si convert\u00ec al professionismo. La \u00d6FB decise cos\u00ec di organizzare, per il resto del Paese, un torneo che potesse comunque esprimere un vincitore nazionale, in un'epoca in cui il professionismo calcistico nella provincia austriaca non era neanche lontanamente immaginabile. Nel 1929 si disput\u00f2 cos\u00ec la prima edizione del campionato austriaco di calcio amatoriale.\nAl torneo erano ammesse le squadre campioni di land, tranne i campioni viennesi, che erano campioni nazionali. La partecipazione della capitale era data dalla squadra vincitrice della 3. Klasse, livello minore e quindi dilettantistico. La formula era ad eliminazione diretta, con partite di andata e ritorno ed eventuale spareggio in campo neutro. Le qualificazioni si dividevano in due zone geografiche, \"ostkreis\" e \"westkreis\", le cui vincitrici si affrontavano per il titolo nazionale.\nDopo l'Anschluss il calcio austriaco fu inserito nelle strutture calcistiche del Terzo Reich, e per la prima volta le squadre di fuori Vienna poterono prendere parte al massimo torneo nazionale, ridenominato \"Gauliga Ostmark\", risultato della fusione tra Nationalliga e campionato amatoriale.\nDopo la seconda guerra mondiale il campionato amatoriale non fu reistituito e, nel 1949, il campionato nazionale apr\u00ec definitivamente le porte ai club di tutto il Paese, ormai in gran parte accomunati nello \"status\" professionistico alle squadre della capitale."}
{"id": "2308741", "revid": "767487", "url": "https://it.wikipedia.org/wiki?curid=2308741", "title": "M\u00e1ndok", "text": "M\u00e1ndok \u00e8 una citt\u00e0 di 4.552 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308742", "revid": "767487", "url": "https://it.wikipedia.org/wiki?curid=2308742", "title": "M\u00e1riap\u00f3cs", "text": "M\u00e1riap\u00f3cs \u00e8 una citt\u00e0 di 2.191 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308745", "revid": "298229", "url": "https://it.wikipedia.org/wiki?curid=2308745", "title": "Campionati europei di tuffi 2009", "text": "I Campionati europei di tuffi 2009 sono stati disputati a Torino dal 1\u00ba al 5 aprile 2009. L'impianto scelto per ospitare l'evento \u00e8 stato la Piscina Monumentale. La LEN ha organizzato la rassegna per la prima volta nella storia, allo scopo di dare una maggiore visibilit\u00e0 alla disciplina; i titoli europei infatti, fino al 2008, venivano assegnati solamente all'interno dei campionati europei di nuoto.\nNazioni e partecipanti.\nHanno preso parte alla rassegna 104 atleti (60 uomini e 44 donne), in rappresentanza di 20 delle federazioni affiliate alla LEN. La squadra pi\u00f9 numerosa \u00e8 stata quella russa, con 15 atleti, seguita da Italia e Ucraina (13)."}
{"id": "2308746", "revid": "767487", "url": "https://it.wikipedia.org/wiki?curid=2308746", "title": "Nagyecsed", "text": "Nagyecsed \u00e8 una citt\u00e0 di 6.967 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308747", "revid": "6923", "url": "https://it.wikipedia.org/wiki?curid=2308747", "title": "Conservatorio Umberto Giordano", "text": "Il conservatorio Umberto Giordano (inizialmente \"Scuola d'archi \"Umberto Giordano\"\") \u00e8 un istituto superiore di studi musicali fondato a Foggia nel 1914, intitolato al compositore Umberto Giordano.\nStoria.\nL'istituto divenne liceo musicale in seguito al primo conflitto mondiale, ma fu distrutto dai bombardamenti del 1943. Ricostruito nel 1945, prosegu\u00ec la sua attivit\u00e0 in autonomia fino alla statalizzazione avvenuta con legge n. 663 del 1977. Nel 1980 apr\u00ec una sede distaccata a Rodi Garganico, nel 2007 \u00e8 stata assegnata la nuova sede dotata di un auditorium e distribuita su quattro livelli.\nStruttura.\nIl conservatorio \u00e8 articolato nei seguenti dipartimenti:"}
{"id": "2308748", "revid": "357738", "url": "https://it.wikipedia.org/wiki?curid=2308748", "title": "Formoterolo", "text": ""}
{"id": "2308749", "revid": "62970", "url": "https://it.wikipedia.org/wiki?curid=2308749", "title": "Conservatorio di musica &quot;Umberto Giordano&quot;", "text": ""}
{"id": "2308751", "revid": "118327318", "url": "https://it.wikipedia.org/wiki?curid=2308751", "title": "Gran Premio del Belgio 2009", "text": "Il Gran Premio del Belgio 2009 \u00e8 stata la dodicesima prova della stagione del Campionato mondiale di Formula 1. Si \u00e8 corsa domenica 30 agosto 2009 sul Circuito di Spa-Francorchamps. La gara \u00e8 stata vinta dal finlandese Kimi R\u00e4ikk\u00f6nen su Ferrari, al diciottesimo successo nel mondiale. Ha preceduto sul traguardo l'italiano Giancarlo Fisichella su Force India-Mercedes e il tedesco Sebastian Vettel su Red Bull-Renault. \nQuesto gran premio segna l'ultima gara in F1 per Luca Badoer.\nVigilia.\nCalendario 2010.\nViene diffusa una prima stesura del calendario per la stagione . L'apertura sarebbe in Bahrain, la chiusura ad Abu Dhabi. Vi sarebbe il ritorno del Canada ma non della Francia, n\u00e9 l'esordio della Corea. Il Gran Premio di Gran Bretagna sarebbe spostato a Donington Park mentre quello del Giappone sarebbe fissato a Suzuka. Si prospetta la possibilit\u00e0 dell'alternanza di questo gran premio con quello del N\u00fcrburgring in quanto gli organizzatori dei due gran premi devono fare i conti con la scarsit\u00e0 di fondi economici.\nAspetti tecnici.\nLa Bridgestone ha annunciato che per il gran premio avrebbe fornito coperture di tipo \"morbido\" e \"medio\".\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nAlla partenza resta ferma la Brawn di Barrichello, R\u00e4ikk\u00f6nen con una grande scatto si posiziona alle spalle di Fisichella e Robert Kubica per passare poi il polacco sulla retta di \"Kemmel\". Trulli, toccato da Heidfeld all\u2019uscita della \"Source\", \u00e8 costretto a rientrare ai box per sostituire l'alettone anteriore. Alla chicane \"Les Combes\" Grosjean colpisce al posteriore il leader del mondiale Button, innescando una carambola che coinvolge anche il campione del mondo Hamilton e Algersuari; i quattro sono costretti al ritiro. Per permettere la pulizia della pista entra la safety car. Effettuano uno stop, oltre a Trulli, anche Barrichello e Sutil. Dietro alla safety car, l\u2019ordine \u00e8 Fisichella, Raikkonen, Kubica, Glock, Webber, Heidfeld, Rosberg e Vettel. Alla ripartenza R\u00e4ikk\u00f6nen sfrutta il KERS e passa Fisichella sempre a Kemmel; identica manovra riesce a Vettel a scapito di Rosberg. \nKubica apre la prima tornata di stop al giro 11, copiato da Glock che perde parecchio tempo. Ferrari e Force India si copiano facendo rientrare contemporaneamente i due piloti di testa al giro 13, con Raikkonen che resta davanti di misura. Nel traffico dei box, Webber si prende un drive trough per unsafe release su Heidfeld; il tedesco riesce comunque a passare nel giro 14 con un grande sorpasso all\u2019esterno a le Combes, prima che l\u2019australiano torni ai box per scontare la penalit\u00e0. Vettel ottiene il giro pi\u00f9 veloce, prima di fermarsi al sedicesimo giro, salendo virtualmente al quarto posto. Alcuni piloti puntano infatti ad effettuare un solo stop; al ventesimo giro dietro ai primi due, c\u2019\u00e8 dunque Alonso, seguito da Kubica, Kovalainen, Buemi, Vettel ed Heidfeld. \nAl ventiquattresimo giro il pit stop dello spagnolo della Renault si prolunga per ben 35 secondi per un problema all\u2019anteriore sinistra danneggiata in un contatto alla prima curva della gara. Per il tempo perso e, temendo il ripetersi dell\u2019Ungheria, il team opta per un ritiro precauzionale. Kubica si ferma al giro 29, per il secondo stop, seguito, un giro dopo, dai due leader, divisi da un secondo. Le posizioni non mutano mentre Vettel, costantemente il pi\u00f9 veloce in pista, sale al terzo posto dopo il pit stop al giro 35. A due giri dal termine dal motore di Barrichello inizia ad uscire del fumo bianco. Il pilota brasiliano, autore di una gara regolare con un unico stop, dopo quello iniziale, al giro 27, riesce a vedere lo stesso Il traguardo, chiudendo al settimo posto e recuperando due punti sul compagno di squadra Button; invece Webber conclude nono non riuscendo ad approfittare del ritiro del pilota britannico. Chiudono a punti entrambe le BMW (prima volta in stagione).\nLa classifica finale del GP \u00e8 stata:\nDecisioni della FIA.\nNon vengono presi provvedimenti sull'incidente al 1\u00ba giro tra Lewis Hamilton e Jaime Alguersuari."}
{"id": "2308752", "revid": "767487", "url": "https://it.wikipedia.org/wiki?curid=2308752", "title": "Nagyhal\u00e1sz", "text": "Nagyhal\u00e1sz \u00e8 una citt\u00e0 di 5.897 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308760", "revid": "1900059", "url": "https://it.wikipedia.org/wiki?curid=2308760", "title": "Nagyk\u00e1ll\u00f3", "text": "Nagyk\u00e1ll\u00f3 \u00e8 una citt\u00e0 di 10.232 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308763", "revid": "47767", "url": "https://it.wikipedia.org/wiki?curid=2308763", "title": "Tommy Aku", "text": ""}
{"id": "2308764", "revid": "767487", "url": "https://it.wikipedia.org/wiki?curid=2308764", "title": "Ny\u00edrlugos", "text": "Ny\u00edrlugos \u00e8 una citt\u00e0 di 2.911 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308766", "revid": "767487", "url": "https://it.wikipedia.org/wiki?curid=2308766", "title": "Ny\u00edrtelek", "text": "Ny\u00edrtelek \u00e8 una citt\u00e0 di 7.114 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308768", "revid": "767487", "url": "https://it.wikipedia.org/wiki?curid=2308768", "title": "Rakamaz", "text": "Rakamaz \u00e8 una citt\u00e0 di 5.091 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308769", "revid": "1540383", "url": "https://it.wikipedia.org/wiki?curid=2308769", "title": "Gran Premio d'Italia 2009", "text": "Il Gran Premio d'Italia 2009 \u00e8 la tredicesima prova della stagione 2009 del Campionato mondiale di Formula 1. Si \u00e8 corsa domenica 13 settembre 2009 sul Circuito di Monza a Monza.\nVigilia.\nSviluppi futuri.\nDopo una riunione sul futuro della F1 tenutasi a Monza il 9 settembre, viene decisa la riammissione di Force India e Williams nella FOTA.\nAspetti sportivi.\nIl 3 settembre la Ferrari annuncia la sostituzione di Luca Badoer con Giancarlo Fisichella. Di conseguenza, il terzo pilota della Force India, Liuzzi, prende il posto di Fisichella quale pilota titolare.\nAspetti tecnici.\nLa Renault ripresenta sulla sua vettura il KERS che non veniva pi\u00f9 montato dal Gran Premio di Spagna. La Bridgestone fornisce per il gran premio pneumatici di tipo \"medio\" e \"morbido\".\nAlla \"Variante della Roggia\" e su quella del rettilineo principale sono stati montati dei cordoli pi\u00f9 alti che non dovrebbero consentire il taglio delle chicane.\nProve.\nNella prima sessione del venerd\u00ec, si \u00e8 avuta questa situazione\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nAlla partenza scatta bene R\u00e4ikk\u00f6nen che passa Sutil e si accoda ad Hamilton. Dietro di loro ha un ottimo spunto Barrichello che si piazza davanti al compagno di squadra Button, capace di passare Heikki Kovalainen tra le due curve di Lesmo. Il finlandese fatica e prima della fine del primo giro, cede anche il sesto posto a Vitantonio Liuzzi. I tre davanti fanno l'andatura e cercano di scappare via, infatti sono gli unici piloti con una strategia di 2 soste ai box mentre tutti gli altri ne hanno programmata solo una. Nel corso del primo giro, dopo un contatto con Kubica alla Roggia, va fuori Webber. Nel corso dei primi giri anche Sebastian Vettel subisce i sorpassi di Fernando Alonso e Kubica, prima che a questi sia mostrata la bandiera che lo obbliga a sostituire l\u2019ala danneggiata nel contatto con Webber. Fernando poi passa anche Kovalainen e sale al settimo posto. \nHamilton effettua il primo pit stop al giro 15, anticipando Sutil e poi Raikkonen al giro 19. Le due Brawn conquistano la testa del gran premio e allungano conquistando un margine di sicurezza. La sosta ai giri 28 e 29 rafforza la posizione di Barrichello, fermatosi per secondo. L\u2019ottimo Liuzzi era stato costretto al ritiro nel corso del ventitreesimo giro. Hamilton si ferma al giro 33, quattro prima della coppia Raikkonen-Sutil. Dopo la seconda sosta Hamilton ha un ritmo leggermente migliore di Button ed inizia ad avvicinarsi, mentre Barrichello pu\u00f2 gestire un vantaggio prossimo ai cinque secondi. Nel corso dell'ultimo giro, per\u00f2, l\u2019inglese della McLaren commette un errore all\u2019uscita della prima di Lesmo e finisce contro le barriere lasciando il terzo posto alla Ferrari di R\u00e4ikk\u00f6nen. A causa dell'incidente entra la Safety car che congela le posizioni e permette a Barrichello di centrare la sua terza vittoria a Monza (la sua ultima vittoria ed il suo ultimo podio in Formula 1) ed a Button di conservare comunque 14 punti di vantaggio sul compagno di squadra e di staccare i piloti della Red Bull (solo ottavo Vettel). Ultima vittoria e doppietta per la Brawn; miglior piazzamento (9\u00b0) per Fisichella sulla Ferrari.\nI risultati del gran premio sono stati i seguenti:"}
{"id": "2308771", "revid": "113071488", "url": "https://it.wikipedia.org/wiki?curid=2308771", "title": "Lamborghini LE3512", "text": "Il Lamborghini LE3512 \u00e8 un motore endotermico alternativo, progettato e costruito dalla casa del Toro per partecipare al mondiale di Formula 1 tra la fine degli anni ottanta e i primi anni novanta.\nContesto.\nPer volere di Ferruccio Lamborghini, fondatore dell'omonima azienda automobilistica, nessuna delle sue macchine avrebbe dovuto partecipare alle competizioni. Questo dipendeva dall'aspro confronto tra le sue macchine e quelle di Enzo Ferrari, le quali per dimostrare la propria supremazia correvano in praticamente tutte le maggiori categorie, raccogliendo successi in tutto il globo. Lamborghini al contrario, per dimostrare la bont\u00e0 dei suoi mezzi, diceva che questo non era necessario in quanto la vittoria delle vetture di Sant'Agata Bolognese sarebbe stata scontata.\nTuttavia nel 1972, per evitare l'incombente fallimento della Lamborghini macchine agricole, causata dall'annullamento da parte dello Stato boliviano di un ordine di 5000 trattori, Ferruccio Lamborghini fu costretto a cedere la quota di maggioranza dell'azienda automobilistica all'industriale svizzero Georges-Henri Rossetti e si ritir\u00f2 nel suo vigneto in Umbria, dedicandosi alla produzione di vino. Dopo vari passaggi di mano, la Lamborghini venne acquisita nel 1987 dal Gruppo Chrysler in quanto passava un periodo di crisi finanziaria e venne dunque ceduta al colosso a stelle e strisce.&lt;br&gt;L'allora presidente della casa americana, Lee Iacocca, pens\u00f2 che uno dei modi per rilanciare l'immagine del toro sarebbe stato proiettarla nel massimo campionato automobilistico mondiale, ossia la Formula 1. Il progetto di Iacocca prevedeva la produzione di motori da Formula 1 e venderli a team clienti che correvano in questo campionato, senza gestire un'intera scuderia, poich\u00e9 la cosa sarebbe risultata troppo costosa. Inoltre in quel periodo la FIA decise di bandire i motori turbo, giudicati troppo potenti e dunque pericolosi, in luogo dei soli motori aspirati.\nQuesta clausola regolamentare avrebbe offerto alla Lamborghini di mettere in campo la sua arma migliore ossia i motori a dodici cilindri a V aspirati, che dagli anni sessanta in poi sono considerati i migliori assieme agli stessi propulsori progettati dalla Ferrari. Era dunque un'occasione per oscurare il Cavallino, che avrebbe adoperato motori con la stessa architettura.\nProgetto.\nPer ironia della sorte, vennero coinvolti nel progetto gli stessi tecnici che qualche tempo prima avevano contribuito ad accrescere la fama della casa rivale di Maranello, ossia l'Ing. Mauro Forghieri e il team manager Daniele Audetto.\nIacocca decise di fondare una nuova divisione della Lamborghini ossia la \"Lamborghini Engineering\" con sede a Modena, che si sarebbe occupata solo ed esclusivamente del progetto Formula 1. La direzione di questa societ\u00e0 venne affidata ad Audetto, mentre Forghieri avrebbe dovuto progettare e supervisionare le operazioni di calcolo e produzione del nuovo motore.\nPer ragioni di marketing e di coerenza col prodotto di serie, come detto, venne scelto di realizzare un V12. Questo genere di motore offre diversi vantaggi, primo fra tutti il fatto di essere molto bene equilibrato. In sostanza \u00e8 molto ben bilanciato sotto il profilo dinamico, per cui le vibrazioni sono nulle o quasi. Tra i motori dell'epoca era il pi\u00f9 frazionato assieme a quello Ferrari, ossia era dotato del maggior numero di cilindri. Anche questo \u00e8 un grande vantaggio perch\u00e9 questa soluzione permette al propulsore di raggiungere regimi di rotazione molto elevati, grazie alla maggiore superficie a disposizione per i condotti di aspirazione e di scarico, oltre che ad una corsa ridotta, e ci\u00f2 comporta (almeno teoricamente) la possibilit\u00e0 di sprigionare un maggior numero di cavalli (anche se rispetto alla concorrenza del tempo sotto questo punto di vista era pressappoco paritario).\nInoltre avere pi\u00f9 cilindri solitamente comporta una maggior affidabilit\u00e0. In teoria maggiore \u00e8 il numero dei componenti di un macchinario e maggiori sono le sue possibilit\u00e0 di subire guasti, ma in un contesto simile poter disporre di pi\u00f9 pistoni dunque bielle e perni e contrappesi sull'albero motore, permette di distribuire le sollecitazioni meccaniche e termiche su pi\u00f9 superfici, anche se per questo motore la mancanza di affidabilit\u00e0 fu forse il suo pi\u00f9 grande difetto.\nL'angolo tra le bancate del motore era di 80\u00b0, dunque pi\u00f9 ampio rispetto ai V10 realizzati dalla Renault e dalla Honda. Questo permetteva di diminuire l'altezza del baricentro della vettura con evidenti benefici per la sua tenuta di strada, anche se l'ingombro trasversale ne risentiva, e di migliorarne il raffreddamento.\nEra costruito con leghe dall'alluminio e di magnesio, all'insegna delle pi\u00f9 avanzate tecnologie in campo dei materiali. Disponeva di quattro valvole per cilindro comandate da quattro alberi a camme in testa azionate da una cascata di ingranaggi.\nIl peso per l'epoca non era eccessivo e si attestava sui 130 chilogrammi circa. L'iniezione era del tipo multipoint, ossia con un iniettore per cilindro, i quali erano elettronici e realizzati dalla Bosch. Il sistema di iniezione elettronica era il Bosch 1.8, mentre le candele utilizzate erano fornite dalla Champion, e i lubrificanti (SP7207) e il carburante (M20) dall'Agip.\nLa cilindrata totale era di 3495 cc, ed erogava in gara oltre 700 cavalli a pi\u00f9 di 14000 giri/minuto nelle sue ultime versioni.\nUtilizzatori.\n\u00c8 stato utilizzato dal 1989 soprattutto dal team Larrousse e, successivamente, da Lotus, Modena Team, Minardi e Ligier. La McLaren lo utilizz\u00f2 con Ayrton Senna in una sessione di test privati nel 1993, con l'intento di montarlo nel 1994, ma nonostante ottimi risultati (Ayrton voleva il motore gi\u00e0 per la fine stagione 1993) il team inglese per ragioni economiche opt\u00f2 per la fornitura della Peugeot che avrebbe garantito motori gratis ed una sponsorizzazione miliardaria.\nRisultati.\nNonostante il progetto ambizioso, un grande gruppo industriale alle spalle quale la Chrysler, dei tecnici di primo piano e un marchio storico, il motore non brill\u00f2 mai particolarmente.\nIn termini di potenza erogata non si discostava molto dai diretti concorrenti e poteva battagliare coi migliori propulsori dell'epoca quali il Ferrari, l'Honda della McLaren e il Renault della Williams, ma differentemente da questi non si dimostr\u00f2 altrettanto affidabile. Di norma le auto equipaggiate col V12 Lamborghini riuscivano a qualificarsi agevolmente ai Gran Premi ma militavano in posizioni di media classifica, fin quando il motore non cedeva.\nDi tanto in tanto queste scuderie riuscivano ad arrivare in zona punti e pi\u00f9 sporadicamente ai margini del podio. L'acuto si ebbe in occasione del Gran Premio del Giappone 1990, quando Aguri Suzuki arriv\u00f2 terzo a bordo della Larrousse. Questo risultato \u00e8 stato il migliore per il motore italiano nell'arco della sua breve vita ed \u00e8 ancor pi\u00f9 importante perch\u00e9 ha permesso, per la prima volta nella storia, ad un pilota nipponico di salire sul podio."}
{"id": "2308772", "revid": "767487", "url": "https://it.wikipedia.org/wiki?curid=2308772", "title": "Tiszal\u00f6k", "text": "Tiszal\u00f6k \u00e8 una citt\u00e0 di 6.028 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308773", "revid": "767487", "url": "https://it.wikipedia.org/wiki?curid=2308773", "title": "Tiszavasv\u00e1ri", "text": "Tiszavasv\u00e1ri \u00e8 una citt\u00e0 di 13.151 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308777", "revid": "1900059", "url": "https://it.wikipedia.org/wiki?curid=2308777", "title": "\u00dajfeh\u00e9rt\u00f3", "text": "\u00dajfeh\u00e9rt\u00f3 \u00e8 una citt\u00e0 di 13.450 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308781", "revid": "767487", "url": "https://it.wikipedia.org/wiki?curid=2308781", "title": "V\u00e1s\u00e1rosnam\u00e9ny", "text": "V\u00e1s\u00e1rosnam\u00e9ny \u00e8 una citt\u00e0 di 8.964 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308783", "revid": "799790", "url": "https://it.wikipedia.org/wiki?curid=2308783", "title": "Sinfonia n. 8", "text": "Sinfonia n. 8 \u00e8 un titolo che pu\u00f2 riferirsi a:"}
{"id": "2308784", "revid": "124138181", "url": "https://it.wikipedia.org/wiki?curid=2308784", "title": "Gran Premio di Singapore 2009", "text": "Il Gran Premio di Singapore 2009 \u00e8 la quattordicesima prova della stagione 2009 del Campionato mondiale di Formula 1. Si \u00e8 corso domenica 27 settembre 2009 sul Circuito di Marina Bay a Singapore. La gara \u00e8 stata vinta da Lewis Hamilton su McLaren-Mercedes.\nVigilia.\nSviluppi per il 2010.\nIl 15 settembre viene annunciato che la FIA ha individuato nella Lotus la tredicesima scuderia per la stagione 2010, per completare la griglia dopo l'addio della BMW Sauber. Quest'ultima viene ceduta al fondo d'investimento elvetico \"Qadbak Investments Ltd\", e viene iscritta dalla FIA come team di riserva al campionato 2010; la FIA stessa apre per\u00f2 all'ipotesi dell'allargamento a 14 scuderie per il 2010.\nIl 21 settembre viene presentato il calendario per la stagione 2010. Le gare salgono di due unit\u00e0 con l'esordio del Gran Premio della Corea e il ritorno del Gran Premio del Canada. Il Gran Premio di Gran Bretagna si sposta a Donington Park mentre quello del Brasile torna ultima gara stagionale.\nIl caso del Gran Premio del 2008.\nIn seguito alla inchiesta della FIA in merito all'incidente occorso a Piquet Jr. nel corso del Gran Premio di Singapore 2008, il 16 settembre la Renault comunica che Briatore e Symonds hanno lasciato la scuderia e che questa non contester\u00e0 le accuse della FIA.\nIl 21 settembre il Consiglio Mondiale della FIA decide la squalifica a vita dalle competizioni motoristiche per Briatore e una squalifica per 5 anni per Symonds, inoltre il team Renault viene squalificato per due anni, ma con la condizionale. Non vi sono condanne n\u00e9 per Piquet (graziato perch\u00e9 ha collaborato) n\u00e9 per Alonso (non coinvolto nella decisione della squadra).\nLa Renault nomina come nuovo \"team manager\", fino alla fine della stagione, l'ex responsabile dei motori Bob Bell. In seguito alla condanna espressa dal Consiglio Mondiale della FIA i due principali \"sponsor\" della scuderia francese, ING Direct e Mutua Madrile\u00f1a, decidono di chiudere immediatamente il loro rapporto di sponsorizzazione senza attendere la fine del campionato.\nAspetti tecnici.\nIl circuito viene leggermente modificato nelle curve 1, 2 e 3 per consentire sorpassi pi\u00f9 facili, cos\u00ec come nella curva 10 dove alti cordoli hanno provocato vari incidenti nell'edizione 2008. La Bridgestone porta per questo appuntamento mondiale coperture di tipo \"morbido\" e \"extra-morbido\".\nLa BMW Sauber presenta una vettura modificata sia nell'aerodinamica\n, in cui spicca un nuovo doppio diffusore, sia nella meccanica con la presentazione di un nuovo modello di cambio. La Renault rinuncia al KERS, montato invece a Monza.\nAppuntamenti musicali.\nA Singapore si tiene il primo \"F1 Rocks concert\". Tra gli artisti presenti vi sono Beyonc\u00e9, i Black Eyed Peas, i ZZ Top, i Simple Minds, i N*E*R*D, i No Doubt, Jacky Cheung e A*Mei: i concerti si tengono dal 24 settembre al 26, presso il Fort Canning Park.\nUn altro appuntamento musicale \u00e8 il \"Fuel Festival\" con Underworld Live, Will.i.am, New Order, Bloc Party, Guru Josh, e Johnny Vicious il 24 settembre al Suntec Convention Centre, poi dal 25 al 27 settembre presso il Museo Nazionale di Singapore. Sono previsti anche concerti dei Backstreet Boys, Travis, Carl Cox, e John Digweed tra il 25 e il 27 settembre, presso l'area del circuito.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGara.\nTre ore prima della gara viene annunciato che Nick Heidfeld sarebbe partito dalla \"pitlane\", dopo che la scuderia aveva scoperto che la vettura mancava di zavorra. Questo comporta un avanzamento in griglia di tutte le vetture giunte dietro nelle qualifiche. Le due Brawn passano cos\u00ec nella parte \"pulita\" della griglia. Il \"poleman\" Lewis Hamilton parte bene cos\u00ec come Nico Rosberg che supera subito Sebastian Vettel. Fernando Alonso cerca anche lui di passare il tedesco della RedBull ma senza successo. \nLa manovra favorisce invece Mark Webber che passa l'asturiano nella curva 7, ma lo fa oltre i limiti della pista. Gli steward penalizzano l'australiano che deve restituire la posizione ad Alonso, nonch\u00e9 a Timo Glock che aveva approfittato della bagarre e passato lo spagnolo nel primo giro. Romain Grosjean \u00e8 costretto presto al ritiro per un guasto ai freni.\nI primi tre allungano nettamente rispetto al resto del gruppo, fino al primo giro di stop attorno alla ventesima tornata.\nRosberg all'uscita dai \"box\", va lungo, oltrepassa la linea bianca ed \u00e8 penalizzato con un \"drive through\" Il giro seguente un incidente coinvolge Adrian Sutil e Nick Heidfeld. Entra la Safety Car per far rimuovere i detriti lasciati dalle vetture sul tracciato. L'incidente nasce dal tentativo di Sutil di passare Jaime Alguersuari all'interno della curva 14. Il pilota della Force India va in testacoda ma, nel tentativo di rimettersi sul tracciato, la sua vettura colpisce quella del sopraggiungente Nick Heidfeld. Per il tedesco della BMW Sauber \u00e8 il primo ritiro dal Gran Premio degli Stati Uniti 2007.\nSutil viene multato di dollari per guida non prudente. Rosberg sconta la penalit\u00e0 dopo il rientro della safety car. Durante i \"pit\" Alguersuari ripete l'errore commesso da Felipe Massa nella gara del 2008 partendo con il bocchettone della benzina ancora inserito nella vettura. Alla ripartenza, Rosberg sconta la sua penalit\u00e0, scivolando in 14\u00aa posizione; Vettel inizia a pressare Hamilton mentre Glock si ritrova terzo.\nVettel torna ai \"box\" al giro 39, aprendo la seconda tornata di stop. Subito dopo danneggia la vettura su un cordolo e sfiorando un muretto, tanto da perdere uno specchietto retorvisore. Il tedesco viene poi penalizzato con un \"drive-through\" per aver ecceduto con la velocit\u00e0 nella corsia dei \"box\". Hamilton cos\u00ec guida con una decina di secondi su Glock, seguito da Alonso e Vettel, dopo che tutti hanno effettuato la loro seconda sosta. Mark Webber si ritira per un incidente causato dal cedimento dei freni. Piccoli problemi al \"pit\" fanno retrocedere Barrichello, superato da Jenson Button.\nPer qualche giro Button cerca di premere su Vettel, di cui si immaginano problemi al sistema frenante. Problemi ai freni portano al ritiro di Alguersuari. Button decide poi di rallentare anche perch\u00e9 ha gi\u00e0 costruito un certo margine sull'inseguitore Rubens Barrichello. La gara termina con la vittoria di Lewis Hamilton davanti a Glock e Alonso, con lo spagnolo al primo podio stagionale. Button guadagna un punto su Barrichello.\nRisultati.\nI risultati del GP sono stati i seguenti:"}
{"id": "2308785", "revid": "177967", "url": "https://it.wikipedia.org/wiki?curid=2308785", "title": "Marcia dei gladiatori", "text": "La Marcia dei gladiatori (o Entrata dei gladiatori o Ingresso dei gladiatori; ceco \"Vjezd gladi\u00e1tor\u016f\"; tedesco \"Einzug der Gladiatoren\") \u00e8 una marcia militare scritta nel 1897 dal compositore boemo Julius Fu\u010d\u00edk e resa celebre dal suo impiego negli spettacoli circensi.\nOrigine.\nFu\u010d\u00edk la chiam\u00f2 in origine \"Grande marcia cromatica\", in relazione all'uso di scale cromatiche che pervade il brano, ma in seguito cambi\u00f2 idea, scegliendo un titolo che riflettesse il suo personale interesse per la storia dell'Impero romano.\nEvoluzione.\nNel 1910 il compositore canadese Louis-Phillipe Laurendeau arrangi\u00f2 la composizione per una piccola formazione bandistica, sotto il titolo di \"Thunder and Blazes\", e distribu\u00ec la sua versione in tutto il Nordamerica. Fu a questo punto che il brano acquist\u00f2 la sua duratura popolarit\u00e0 come marcia circense, spesso usata per introdurre i numeri dei clown. Questa associazione con il circo ha praticamente offuscato il titolo e la paternit\u00e0 del brano. La versione di Laurendeau fu trascritta anche per gli organi da fiera. La \"Marcia dei gladiatori\" trova comunque, occasionalmente, esecuzione concertistica, come ad esempio quella offerta nel Last Night Concert della stagione 2007 dei Proms.\nNel complesso la marcia \u00e8 suddivisa in tre parti. Quella con cui, per lo pi\u00f9, si identifica il brano \u00e8 la prima: in essa la melodia \u00e8 affidata alla tromba e sostenuta dall'accompagnamento degli altri strumenti. Nella seconda sezione sono gli ottoni bassi (principalmente le tube) a proseguire l'impianto cromatico del canto. Infine \u00e8 previsto un trio largo e melodico, con netto equilibrio di legni e ottoni, che riecheggia in una delle sue parti i passaggi cromatici della sezione intermedia. Il brano, scritto in 2/2 e speditamente ritmato, \u00e8 piuttosto breve; i movimenti non sono separati e c'\u00e8 una sola ripresa.\nCitazioni.\nIl tema della \"Marcia dei gladiatori\" \u00e8 stato pi\u00f9 volte citato e ripreso in varie composizioni quali:"}
{"id": "2308786", "revid": "114549348", "url": "https://it.wikipedia.org/wiki?curid=2308786", "title": "Z\u00e1hony", "text": "Z\u00e1hony \u00e8 una citt\u00e0 di 4.675 abitanti situata nella provincia di Szabolcs-Szatm\u00e1r-Bereg, nell'Ungheria nord-orientale."}
{"id": "2308792", "revid": "1305772", "url": "https://it.wikipedia.org/wiki?curid=2308792", "title": "Janko Prunk", "text": "Biografia.\nPrunk nacque nel piccolo insediamento di Loka pri Zidanem Mostu, vicino alla citt\u00e0 di Sevnica in Slovenia, in quella Bassa Stiria allora occupata dalla Germania. Si laure\u00f2 all'Universit\u00e0 di Lubiana nel 1966 e sempre ivi consegu\u00ec un master nel 1972. Ottenne un PhD nel 1976 con una tesi sulla relazione tra il movimento cristiano-socialista sloveno e il Partito Comunista di Slovenia all'interno del Fronte di Liberazione del Popolo Sloveno, che ai tempi era un argomento abbastanza controverso. Nel 1984 e nel 1988 vinse una borsa di studio della Alexander von Humboldt Foundation, che gli permise di continuare i suoi studi a Colonia e Friburgo in Brisgovia. Successivamente, lavor\u00f2 come ricercatore all'Universit\u00e0 di Friburgo in Brisgovia. Dal 1966 al 1955 collabor\u00f2 con l'Istituto di storia moderna di Lubiana. Al momento lavora come professore alla Facolt\u00e0 di Scienze Sociali dell'Universit\u00e0 di Lubiana.\nLe sue opere spaziano fra la politologia analitica, la storia moderna, l'origine delle moderne formazioni politiche e la storia del pensiero sociale e politico in Slovenia. Ha anche pubblicato lavori sulla storia dei movimenti politici sloveni dalla fine del XIX secolo fino alla Seconda guerra mondiale, specialmente sul socialismo cristiano e sulla storia delle questioni nazionali slovene.\n\u00c8 membro dell'Istituto per la Storia Europea a Magonza e del Center for European Integration Studies a Bonn.\nPrunk \u00e8 stato anche attivamente coinvolto in politica. A causa della sua ammirazione per Jo\u017ee Pu\u010dnik, entr\u00f2 nell'Unione Socialdemocratica Slovena dopo la democratizzazione del suo Paese. Fu un membro attivo del Partito Democratico Sloveno (noto come Partito Socialdemocratico Sloveno tra il 1989 e il 2003). Negli anni 1992-1993 lavor\u00f2 come ministro senza portafoglio degli sloveni all'estero e delle minoranze nazionali in Slovenia durante il primo governo di coalizione di Janez Drnov\u0161ek. Alle elezioni del 2004 sostenne il Partito Democratico Sloveno, dal quale si allontan\u00f2 nel 2008, accusando il Primo Ministro Janez Jan\u0161a di essere un \"liberale con un tocco autoritario\" che aspirava a diventare un \"Pi\u0142sudski sloveno\".\nNel 2005 il ministro degli esteri Dimitrij Rupel lo nomin\u00f2 presidente della Commissione Storica Sloveno-Croata, composta dai governi dei due stati per riportare alla luce informazioni sulla storia delle relazioni tra i due popoli.\nPubblicazioni.\nJanko Prunk ha scritto oltre 350 articoli specializzati e diversi libri. La sua opera \"A brief history of Slovenia: Historical background of the Republic of Slovenia\" \u00e8 una delle pi\u00f9 esaustive sulla storia moderna slovena."}
{"id": "2308794", "revid": "1442080", "url": "https://it.wikipedia.org/wiki?curid=2308794", "title": "ABA Liga 2008-2009", "text": "La ABA Liga 2008-2009 fu l'8\u00aa edizione della Lega Adriatica. La vittoria finale fu ad appannaggio dei serbi del Partizan Belgrado sui croati del Cibona Zagabria.\nNovica Veli\u010dkovi\u0107, del Partizan Belgrado, venne nominato MVP della finale."}
{"id": "2308801", "revid": "599013", "url": "https://it.wikipedia.org/wiki?curid=2308801", "title": "Gabriele Vianello", "text": "Dal 2011 fa parte dell'Italia Basket Hall of Fame.\nCaratteristiche tecniche.\nSoprannominato \"Nane\", era conosciuto per il tiro in sospensione con la sinistra; \u00e8 il quinto miglior marcatore in una partita di massima serie italiana (67 punti nel campionato 1962-1963).\nCarriera.\n\u00c8 cresciuto nelle giovanili della , disputando poi vari campionati di massima serie con , e .\nNella stagione 1961-1962 fu al centro di un contenzioso tra Varese, fresca vincitrice del suo primo scudetto, e Milano. Il presidente della \"Ignis\", Giovanni Borghi non concesse il nulla osta per il trasferimento nel capoluogo lombardo del giocatore, a causa di accordi intercorsi nell'arco del campionato passato tra Vianello e la dirigenza della \"Simmenthal\". Il giocatore non venne schierato nel corso dell'annata, continuando ad allenarsi a Varese, per poi essere impiegato nella seconda squadra della citt\u00e0, la , per lo spareggio che condusse questa, allenata da Enrico Garbosi, nella massima serie. Borghi concesse quindi il trasferimento a Milano.\nHa segnato un totale di 5.420 punti in Serie A, di cui 2.087 con Milano.\nHa segnato 1.080 punti in 127 partite con la nazionale italiana."}
{"id": "2308805", "revid": "1516087", "url": "https://it.wikipedia.org/wiki?curid=2308805", "title": "Gran Premio del Giappone 2009", "text": "Il Gran Premio del Giappone 2009 \u00e8 la quindicesima prova della stagione 2009 del Campionato mondiale di Formula 1. Si \u00e8 corso domenica 4 ottobre 2009 al Circuito di Suzuka. La gara \u00e8 stata vinta da Sebastian Vettel su RBR-Renault, secondo Jarno Trulli su Toyota (l'ultimo podio in carriera) e terzo Lewis Hamilton su McLaren-Mercedes. Il secondo posto di Trulli rappresenta ad oggi l'ultimo podio per un pilota italiano in Formula 1.\nEffetti del GP sulla stagione 2009.\nIl campionato piloti \u00e8 rimasto aperto poich\u00e9 Button si \u00e8 ritrovato ottavo, dietro a un Barrichello settimo, e Vettel \u00e8 arrivato primo. In questo modo, Button incamera un punto, Barrichello due e Vettel dieci.\nIl campionato piloti pu\u00f2 andare a Vettel se vince entrambi i prossimi GP e Button non incamera pi\u00f9 di tre punti.\nInvece, pu\u00f2 andare a Barrichello qualora ottenga un primo ed un secondo posto e Button non incameri pi\u00f9 di tre punti.\nLa Brawn-Mercedes per solo mezzo punto non chiude il campionato costruttori.\nVigilia.\nSviluppi per il 2010.\nIl 30 settembre la Ferrari annuncia l'ingaggio di Fernando Alonso dalla stagione 2010 per tre anni. Il pilota asturiano far\u00e0 coppia con Felipe Massa, mentre Giancarlo Fisichella avr\u00e0 il ruolo di pilota di riserva.\nAspetti tecnici.\nIl fornitore unico di pneumatici, la Bridgestone, porta per il gran premio coperture di tipo \"morbido\" e di tipo \"duro\".\nCambiamenti nei piloti.\nIl giapponese Kamui Kobayashi sostituisce Timo Glock sulla Toyota nelle prove del venerd\u00ec a causa di un'indisposizione del pilota tedesco.\nProve.\nLa sessione di prove del venerd\u00ec \u00e8 stata caratterizzata dalla pioggia, soprattutto nella seconda sessione che ha visto i piloti percorrere solo pochi giri.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nLa Q2 \u00e8 stata interrotta per ben due volte con la bandiera rossa per due incidenti. Il primo ha visto quale protagonista il pilota della Toro Rosso Algersuari, uscito di pista alla \"Degner Curve\", nello stesso punto in cui anche Webber \u00e8 stato protagonista di un incidente nella terza sessione delle prove libere che gli \u00e8 costato la partecipazione alle qualifiche e dove anche il suo compagno di scuderia, Buemi ha fatto un'escursione nel corso della Q1. Il secondo incidente ha avuto conseguenze pi\u00f9 serie per il pilota coinvolto, il tedesco Glock \u00e8 uscito di pista all'ultima curva del tracciato. \u00c8 stato portato in ospedale dove gli \u00e8 stata riscontrata una ferita alla gamba.\nLa sessione \u00e8 stata inoltre nuovamente influenzata da un'escursione di Buemi alla \"Spoon\": lo svizzero non ha potuto quindi prendere parte alla Q3 e i detriti lasciati da lui in pista hanno portato all'esposizione di bandiere gialle proprio negli ultimi secondi della sessione Q2. Questo ha comportato delle proteste per i tempi fatti segnare dai piloti che sono passati nel punto al momento dell'esposizione delle bandiere gialle.\nAnche Kovalainen \u00e8 stato protagonista di un'uscita alla \"Degner Curve\" nei primi minuti della Q3. Ci\u00f2 ha comportato nuovamente l'esposizione della bandiera rossa; il finlandese non ha potuto completare la sessione. La \"pole\" \u00e8 stata fatta segnare da Vettel su RBR-Renault.\nAl termine dell'prove la direzione di corsa ha penalizzato Jenson Button, Rubens Barrichello, Fernando Alonso e Adrian Sutil di cinque posizioni sulla schieramento in griglia per non aver rallentato in occasione dell'esposizione delle bandiere gialle al momento dell'incidente di Buemi in Q2. Lo stesso Buemi \u00e8 stato penalizzato, sempre di cinque posizioni in griglia per aver ostacolato altri piloti durante il suo giro di rientro ai \"box\".Heikki Kovalainen e Vitantonio Liuzzi sono penalizzati di cinque posizioni per aver sostituito il cambio.\nGara.\nNon partecipa alla gara Glock infortunato nelle qualifiche. La Toyota schiera cos\u00ec una sola vettura. Vettel parte subito bene seguito da Hamilton, che tenta anche di passarlo alla prima curva ma senza successo. Trulli insegue terzo. Alla partenza invece problemi per Buemi che parte male e Button che perde due posizioni. Nei primi giri risale al decimo posto, passando Fisichella e Kubica.\nWebber, che \u00e8 dovuto partire dalla \"pit lane\" per aver sostituito il telaio, \u00e8 costretto a ben tre soste nei primi quattro giri; le prime due per problemi di assetto, la terza per una foratura. L'unico evento che movimenta i primi giri di gara \u00e8 un incidente al \"Casio Triangle\" che coinvolge Sutil nel tentativo di passare Kovalainen. Ne approfitta Button che passa entrambi, salendo cos\u00ec all\u2019ottavo posto.\nNella fase degli stop ai Kovalainen passa Fisichella all'uscita della \"pitlane\"; la prima tornata di stop non cambia le prime posizioni; nel secondo stop un errore nella ripartenza di Hamilton permette a Trulli di guadagnare una posizione dopo la sosta. Anche Nick Heidfeld perde qualche secondo e la quarta posizione a favore di Kimi R\u00e4ikk\u00f6nen. Si ritira una vettura della Toro Rosso quella di Buemi per un guasto alla frizione.\nNegli ultimi giri entra la safety car dopo un incidente di Alguersuari. Lo spagnolo perde il controllo della vettura alla curva \"130R\" andando a sbattere contro le protezioni. Si riparte dopo l'uscita della vettura di sicurezza per una sorta di minigara da 5 giri. Kubica tenta senza successo di passare Button, che dal suo canto a fine gara protesta per una manovra di Rosberg in regime di bandiere gialle, senza per\u00f2 che la direzione prenda provvedimenti.\nVince cos\u00ec Vettel davanti a Trulli e Hamilton, R\u00e4ikk\u00f6nen \u00e8 quarto. Il giovane pilota della Red Bull alimenta le sue speranze di agguantare il mondiale, mentre la Toyota guadagna l'ultimo podio in Formula 1.\nRisultati.\nI risultati del GP sono stati i seguenti:"}
{"id": "2308815", "revid": "729019", "url": "https://it.wikipedia.org/wiki?curid=2308815", "title": "Carcinoma polmonare a cellule squamose", "text": "Il carcinoma polmonare a cellule squamose o squamocellulare (o anche epidermoide) \u00e8 una delle varianti pi\u00f9 frequenti del carcinoma polmonare. Si tratta di una neoplasia maligna a carattere invasivo che origina dall'epitelio bronchiale.\nCome tutte le neoplasie di origine epiteliale, ricorda per quanto riguarda l'aspetto istologico il carcinoma squamocellulare della cute.\nEpidemiologia.\nCostituisce il 30% delle forme dei carcinoma del polmone. Di solito si localizza prevalentemente nelle regioni ilari e quindi d\u00e0 pi\u00f9 precocemente segno della sua presenza, attraverso infezioni a lenta risoluzione, con persistenza di tosse e dispnea, o con comparsa di strie ematiche nell'escreato (emoftoe).\nEsami.\nGli accertamenti clinici sono di tipo broncoscopico-bioptico, associati a esami citologici da esfoliazione spontanea (citologia dell'espettorato) o mediante broncoscopia, con \"lavaggio bronchiale\" o tramite abrasione della mucosa (\"spazzolato bronchiale\" o \"brushing\").\nImportante \u00e8 la positivit\u00e0 per p63, utile nella diagnosi differenziale con l'adenocarcinoma: p63 \u00e8 presente nel carcinoma squamoso, mentre \u00e8 assente nell'adenocarcinoma.\nAnche TTF-1 \u00e8 in genere negativo.\nStadiazione TNM.\nIl sistema TNM permette di definire l'estensione anatomica della malattia a scopipratici: \nSintomatologia.\nDurante la sua evoluzione si mostra atelectasia, tosse, dolore toracico, dispnea ed emottisi.\nPrognosi.\nLa prognosi risulta migliore rispetto a forme simili, questo perch\u00e9 nella met\u00e0 dei casi rimane circoscritto alla zona intratoracica.\nTerapia.\nChemioterapia e radioterapia."}
{"id": "2308820", "revid": "729019", "url": "https://it.wikipedia.org/wiki?curid=2308820", "title": "Campionato africano di pallavolo maschile 1971", "text": "Il II campionato africano di pallavolo maschile si \u00e8 svolto nel 1971 a Il Cairo, in Egitto. Al torneo hanno partecipato 7 squadre nazionali africane e la vittoria finale \u00e8 andata per la seconda volta consecutiva alla Tunisia.\nPodio.\nCampione.\nTunisia(Secondo titolo)\nSecondo posto.\nEgitto\nTerzo posto.\nMadagascar"}
{"id": "2308823", "revid": "287204", "url": "https://it.wikipedia.org/wiki?curid=2308823", "title": "Gran Premio del Brasile 2009", "text": "Il Gran Premio del Brasile 2009 \u00e8 la sedicesima prova della stagione 2009 del Campionato mondiale di Formula 1. Si \u00e8 corso domenica 18 ottobre 2009 sul Circuito di Interlagos a San Paolo. La gara \u00e8 stata vinta da Mark Webber su RBR-Renault.\nVigilia.\nAnalisi per il campionato piloti.\nButton pu\u00f2 diventare campione del mondo piloti se:\nInoltre:\nAnalisi per il campionato costruttori.\nSe la Brawn-Mercedes coglie anche solo mezzo punto diventa Campione del mondo costruttori.\nSviluppi per il 2010.\nIl 7 ottobre la Renault annuncia l'ingaggio del pilota polacco Kubica per la stagione 2010,\nmentre la Williams conferma, il 14 ottobre, che nella prossima stagione non utilizzer\u00e0 pi\u00f9 motori della Toyota.\nCambiamenti nei piloti.\nKobayashi sostituisce Glock alla Toyota. Il pilota tedesco ha una vertebra rotta in seguito all'incidente sofferto a Suzuka.\nAspetti tecnici.\nLa Bridgestone porta per il gran premio pneumatici di tipo \"extratenero\" e \"medio\", ritornando cos\u00ec a fornire coperture non di tipo contiguo. Tutti i cordoli nel circuito vengono ridipinti completamente: il colore va dal bianco-rosso delle edizioni 2007-2008 al bianco-verde-giallo di questa stagione\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nLa terza sessione \u00e8 condizionata da una pioggia battente che impedisce ai piloti di provare per quasi l'intera durata della sessione. Viene definitivamente interrotta dopo un incidente di Romain Grosjean. La vettura viene comunque riparata in tempo per le qualifiche.\nQualifiche.\nNella sessione di qualificazione, si \u00e8 avuta questa situazione:\nLe qualifiche sono pesantemente condizionate dalla forte pioggia. La Q1, dopo circa 5 minuti, viene interrotta con la bandiera rossa per un testacoda di Giancarlo Fisichella alla \"S do Senna\" che pone la vettura in posizione pericolosa. L'interruzione della sessione dura circa un quarto d'ora a causa della forte pioggia che rende poco sicura la pista. Nella Q1 vengono eliminati a sorpresa Sebastian Vettel e le due McLaren-Mercedes.\nAnche la Q2 \u00e8 interrotta dopo pochi minuti per un incidente che coinvolge Vitantonio Liuzzi. L'interruzione \u00e8 molto lunga a causa sempre delle cattive condizioni atmosferiche. Nella sessione viene eliminato il \"leader\" della classifica mondiale, Jenson Button.\nLa Q3 vede un miglioramento delle condizioni meteorologiche e non subisce ulteriori perdite di tempo. La \"pole\" \u00e8 di Rubens Barrichello che torna a far segnare il miglior tempo dopo 5 anni (ultima \"pole\" proprio a Interlagos nel 2004). Le qualifiche si chiudono dopo 2 ore e 41 minuti, diventando cos\u00ec le pi\u00f9 lunghe nella storia. Ultima \"pole\" per la Brawn.\nGara.\nDopo le prove sulla pista bagnata la gara parte, e si disputa, interamente, con l'asciutto. Alla partenza scatta bene Barrichello dalla \"pole\", cos\u00ec come R\u00e4ikk\u00f6nen che sfrutta al meglio il suo KERS. Il primo giro \u00e8 caratterizzato da molti colpi di scena. Kovalainen costringe Fisichella, dopo un contatto con Vettel, ad andare sull'erba nelle retrovie, mentre R\u00e4ikk\u00f6nen danneggia l\u2019ala anteriore in un contatto con Webber. Contatto anche tra Sutil e Trulli: entrambi sono costretti al ritiro con la vettura del tedesco che esce di pista e poi vi rientra, ormai inguidabile, e colpisce l'accorrente Alonso, costringendo anche lo spagnolo al ritiro. Trulli poi si lamenter\u00e0 platealmente con Sutil per la manovra, venendo cos\u00ec sanzionato.\nI due finlandesi vanno ai \"box\" ma la vettura di Kovalainen riparte ancora col bocchettone della benzina inserito. La benzina caduta sulla corsia dei \"box\" s'incendia al passaggio di R\u00e4ikk\u00f6nen che per\u00f2 pu\u00f2 proseguire la gara. Kovalainen si ferma al termine della corsia stessa per permettere ai tecnici di levare il bocchettone. Sar\u00e0 poi penalizzato, a fine gara, di 25 secondi per questa manovra. Gli incidenti del primo giro portano la safety car in pista, sempre con Barrichello primo. Alla ripartenza Kubica infila Rosberg e conquista il terzo posto, mentre nelle retrovie \u00e8 Button a vivacizzare la gara con alcuni bei sorpassi ai danni di Grosjean e Nakajima, che lo riportano in zona punti. Non riesce tuttavia a passare il debuttante Kamui Kobayashi che conserva senza patemi la sua sesta posizione. I primi quattro allungano senza che Barrichello riesca a costruire un gap verso Webber che ha pi\u00f9 benzina; quinto \u00e8 l\u2019ottimo S\u00e9bastien Buemi.\nBarrichello rientra al giro 21, lasciando la leadership a Webber che rapidamente costruisce un margine di sicurezza per potersi fermare, cinque giri dopo, e mantenere la testa. Il brasiliano, che nel giro dopo lo stop, ha subito il sorpasso di Vettel, si ritrova alle spalle anche di Kubica e braccato dal rimontante Hamilton, autore di un primo stop durante la safety car.\nAl venticinquesimo giro Button passa finalmente Kobayashi con un altro bel sorpasso alla s di Senna, prima di fermarsi al giro 29 per il primo stop. L\u2019inglese guadagna poi un\u2019ulteriore posizione per il ritiro di Rosberg, per problemi al cambio; al 33\u00ba giro Button passa anche Buemi sempre alla prima curva, ponendosi settimo alle spalle di Raikkonen. Nel frattempo, Kobayashi, uscendo dai box, \u00e8 protagonista di un contatto con il connazionale Nakajima. Ha la peggio il pilota della Williams che \u00e8 costretto al ritiro dopo una spettacolare uscita di pista. Vettel, risalito al secondo posto, effettua il primo stop a met\u00e0 gara, rientrando alle spalle di Button. Hamilton e Raikkonen, quarto e quinto, si fermano per il secondo stop intorno a trenta giri alla fine. Qualche giro dopo, la seconda tornata di rifornimenti dei leader non modifica la situazione con Webber sempre \"leader\" davanti a Kubica e Barrichello. Button perde invece una posizione a vantaggio di Vettel, riuscendo per\u00f2 a rimanere davanti a Raikkonen. Barrichello a dieci giri dal termine \u00e8 passato da Hamilton, prima di dover tornare ai \"box\" per una foratura, che lo fa retrocedere in classifica fino all'ottavo posto.\nVince Webber, seconda vittoria in carriera. A sventolare la bandiera a scacchi c'\u00e8 Massa. La Brawn festeggia il titolo costruttori mentre Button \u00e8 campione del mondo piloti.\nRisultati.\nI risultati del GP sono stati i seguenti:"}
{"id": "2308828", "revid": "2184720", "url": "https://it.wikipedia.org/wiki?curid=2308828", "title": "Quartieri di Avigliano", "text": "I quartieri di Avigliano sono delle suddivisioni territoriali storiche prive di valore giuridico e interne alla citt\u00e0 di Avigliano, in provincia di Potenza.\nI quartieri del centro sono i seguenti:"}
{"id": "2308830", "revid": "729019", "url": "https://it.wikipedia.org/wiki?curid=2308830", "title": "Campionato africano di pallavolo maschile 1976", "text": "Il III campionato africano di pallavolo maschile si \u00e8 svolto nel 1976 a Tunisi, in Tunisia. Al torneo hanno partecipato 7 squadre nazionali africane e la vittoria finale \u00e8 andata per la prima volta all'Egitto.\nPodio.\nCampione.\nEgitto(Primo titolo)\nSecondo posto.\nTunisia\nTerzo posto.\nMarocco"}
{"id": "2308833", "revid": "729019", "url": "https://it.wikipedia.org/wiki?curid=2308833", "title": "Carcinoma polmonare a grandi cellule", "text": "Il carcinoma polmonare a grandi cellule \u00e8 un tumore polmonare epiteliale maligno con caratteristica localizzazione periferica e notevole grado di anaplasia.\nClassificazione.\nIl carcinoma polmonare a grandi cellule fa parte dei tumori polmonari non a piccole cellule (NSCLC). Per la preferenziale localizzazione subpleurica viene considerato un tumore \"periferico\" e deve essere perci\u00f2 distinto tramite biopsia con l'adenocarcinoma polmonare.\nEpidemiologia.\nIl carcinoma a grandi cellule rappresenta il 10-15% di tutti i tumori del polmone.\nPatogenesi.\nEssenzialmente si riconoscono due grandi ipotesi patogenetiche: la \"prima\" riconosce lo stesso substrato di tutti i tumori polmonari non a piccole cellule, con alterazioni delle vie di regolazione di RAS, di EGF e di PTEN; la \"seconda\" fa riferimento invece alla variante anatomo-patologica in cui \u00e8 possibile riconoscere la linea neuroendocrina, con alterazioni specifiche di p53 e Bcl-2.\nProfilo clinico.\nIl carcinoma polmonare a grandi cellule \u00e8 un tumore preferenzialmente \"periferico\", con interessamento della pleura con pleurodinia e dolore toracico di tipo puntorio. Pu\u00f2 presentarsi con tosse su base linfoangitica con espettorato striato di sangue (emoftoe). La retrazione toracica \u00e8 un segno tardivo. L'invasione extra polmonare pu\u00f2 portare ad una sindrome mediastinica; in particolare la localizzazione apicale pu\u00f2 dar luogo alla sindrome di Bernard-Horner. Sindromi paraneoplastiche (\"^per approfondire\") possono comparire in caso di derivazione neuroendocrina.\nPrognosi ed evoluzione.\nIl carcinoma polmonare a grandi cellule tende a metastatizzare ai linfonodi mediastinici, alle ossa e al fegato; metastizzazione al sistema nervoso centrale \u00e8 presente in pi\u00f9 del 50% dei casi molto avanzati.\nProfilo diagnostico.\nL'algoritmo diagnostico di questo tumore prevede gli stessi esami tipici per la diagnosi del tumore del polmone; la radiografia del torace rappresenta l'esame strumentale di primo livello in un quadro obiettivo ed anamnestico suggestivo di neoplasia polmonare. Ulteriori esami sono rappresentati dalla tomografia assiale computerizzata, la tomografia ad emissione di positroni e la mediastinoscopia; quest'ultima \u00e8 di particolare importanza nell'indagare il coinvolgimento delle strutture mediastiniche ed impostare un eventuale intervento chirurgico. Tuttavia la biopsia rappresenta l'unico dispositivo diagnostico in grado di differenziare il carcinoma polmonare a grandi cellule dalle altre neoformazioni polmonari.\nTerapia.\nLa terapia del carcinoma polmonare a grandi cellule negli stadi precoci (1\u00b0 e 2\u00b0, controversie sul 3\u00b0) \u00e8 primariamente chirurgica. Qualora la resezione non sia stata possibile o vi sia coinvolgimento grave di strutture del mediastino e del collo (plesso brachiale), la radioterapia \u00e8 la terapia di scelta. La polichemioterapia con combinazioni contenenti cis-platino trova impiego soprattutto negli stadi avanzati."}
{"id": "2308834", "revid": "183483", "url": "https://it.wikipedia.org/wiki?curid=2308834", "title": "Pegasus Bridge", "text": ""}
{"id": "2308837", "revid": "122678260", "url": "https://it.wikipedia.org/wiki?curid=2308837", "title": "Salvatore Arcidiacono", "text": "Biografia.\nFormazione.\nNato e, per una sorprendente coincidenza, morto lo stesso anno del fratello gemello Giuseppe (1927 - 1998), divise con quest'ultimo anche gli impegni di ricerca. Laureatosi in chimica all'Universit\u00e0 di Catania nel 1951, fu insieme al fratello allievo dello scienziato e matematico italiano Luigi Fantappi\u00e9, divenendo in seguito insegnante di chimica nei licei.\nAttivit\u00e0 teorica e di ricerca.\nA partire dal 1955 perfezion\u00f2 la \"Teoria unitaria del mondo fisico e biologico\" di Fantappi\u00e9, collegandola ai pi\u00f9 moderni sviluppi della biologia teorica e molecolare. Fantappi\u00e8 e Giuseppe Arcidiacono trovarono in Salvatore Arcidiacono il supporto teorico speculativo nel campo della chimica e della fisica teorica per completare il loro percorso di ricerca. Fu lui, dopo la morte di Fantappi\u00e8 nel 1956 a elaborare e pubblicare una formulazione \"mediata\" della sua \"Teoria sintropica\" nonch\u00e9 della \"Teoria degli universi\".\nNel 1958 pubblic\u00f2 al riguardo il saggio \"Visione unitaria dell'Universo\" e nel 1961 pubblic\u00f2 \"Spazio, tempo, universo\", con prefazione del filosofo e teologo Stanislas Breton. Insegn\u00f2 a lungo e durante tutta la sua carriera fu autore di numerosi saggi e articoli scientifici pubblicati su riviste italiane ed internazionali."}
{"id": "2308838", "revid": "486946", "url": "https://it.wikipedia.org/wiki?curid=2308838", "title": "Mersa el-Brega", "text": ""}
{"id": "2308841", "revid": "179777", "url": "https://it.wikipedia.org/wiki?curid=2308841", "title": "Breviarium historiae romanae", "text": ""}
{"id": "2308843", "revid": "533647", "url": "https://it.wikipedia.org/wiki?curid=2308843", "title": "Nicolas de Pellev\u00e9", "text": "Biografia.\nNicolas de Pellev\u00e9 nacque il 18 ottobre 1515 al castello di Jouy-sous-Thelle, diocesi di Parigi, da una nobile famiglia francese. Era infatti il figlio di Charles Malherbe, signore di Jouy e Ribets, e di H\u00e9l\u00e8ne du Fay.\nComp\u00ec i propri studi all'universit\u00e0 di Bourges, ove consegu\u00ec il dottorato in legge e sacre scritture. Divenuto pubblico professore di legge all'universit\u00e0 di Bourges, divenne avvocato per investigazioni e quindi \"ma\u00eetre des requ\u00eates\" alla corte francese. Consigliere del Parlamento di Parigi, divenne membro del consiglio privato di re Enrico II. Divenuto consigliere del dipartimento ecclesiastico, divenne priore di Cornets, diocesi di Avranches e poi abate commendatario di Saint-Remi a Reims ed abate commendatario di Saint-Paul a Verdun.\nPresi gli ordini sacri, ricevette la tonsura clericale e divenne Abate Commendatario \"perpetuo\" dell'abbazia di Sts-Cornelius-et-Cyprien di Corbeya, nella diocesi di Soissons. Entrato a far parte della corte del cardinale Carlo di Lorena-Guisa, il quale contribu\u00ec alla sua elevazione, ottenendo per lui l'elevazione episcopale dal re Enrico II. Ottenne anche l'abbazia di Saint-Corneille di Compi\u00e8gne nella diocesi di Amiens nel 1552.\nEletto vescovo di Amiens il 14 agosto 1552, venne consacrato successivamente. Inviato in Scozia con altri dottori della Sorbona per merito di Enrico II nel 1559 per cercare di convertire i presbiteri anglicani per convinzione o per forza; la Regina Elisabetta I d'Inghilterra, invi\u00f2 la propria assistenza agli scozzesi per controbattere questo fenomeno imposto dall'esterno. Ritorn\u00f2 quindi in Francia e la questione venne risolta sotto il regno di Francesco II. Nel 1562, in cambio della diocesi di Amiens ottenne l'abbazia di Saint-Julien des Echelles, presso Tours, mantenendo ad ogni modo il titolo di vescovo di Amiens sino al 18 maggio 1564. Promosso alla sede episcopale di Sens dal 16 dicembre 1562, partecip\u00f2 al Concilio di Trento dal 15 febbraio 1563 sino al termine del Concilio: qui egli si oppose alle tendenze gallicane della Chiesa francese, partecipando quindi assieme al Cardinale di Guisa all'Assemblea del Clero celebrata ad Orl\u00e9ans, organizzata per esaminare i decreti del Concilio di Trento.\nCreato cardinale presbitero nel concistoro del 17 maggio 1570, non prese parte al conclave del 1572 che elesse Gregorio XIII, ma in quello stesso anno ricevette la porpora cardinalizia ed il titolo dei santi Giovanni e Paolo, il 4 luglio. Nominato Prefetto della Congregazione dei vescovi e regolari. Opt\u00f2 quindi per il titolo di Santa Prassede il 14 novembre 1584. Partecip\u00f2 al conclave del 1585 che elesse Sisto V e a quello del 1590 che elesse Urbano VII. Nello stesso anno prese anche parte al conclave che elesse Gregorio XIV.\nDivenne in breve tempo uno dei membri pi\u00f9 influenti della Lega Cattolica e nel 1585 fu uno dei 25 cardinali che sottoscrissero la bolla di Sisto V che scomunicava Re Enrico di Navarra e che lo escludeva automaticamente dalla successione al trono francese; Enrico protest\u00f2 fortemente sulla questione della legittimit\u00e0 del papa di interferire negli affari di stato francese; Nominato arcivescovo di Reims il 10 maggio 1591, mantenne ad ogni modo la reggenza sulla precedente diocesi e prese possesso ufficiale della nuova sede solo il 4 ottobre 1592. Partecip\u00f2 al conclave del 1591 che elesse papa Innocenzo IX e nuovamente a quello del 1592 che elesse Clemente VIII. Nominato abate commendatario di Notre-Dame du Thoronet presso Fr\u00e9jus, nel 1593, divenne successivamente Capo del Consiglio della Lega Cattolica e Presidente del Clero negli stati generali della lega convocati in quell'anno a Parigi. Qui il cardinale de Pellev\u00e9 si ammal\u00f2, proprio quando il 22 marzo 1594 re Enrico IV faceva il proprio ingresso in citt\u00e0 e gli garantiva la propria protezione e tutte le cure necessarie.\nNonostante queste attenzioni, il cardinale mor\u00ec luned\u00ec 28 marzo 1594 alle 7.00 circa, a Parigi. La sua salma venne sepolta nella chiesa dei Celestini di Parigi sino all'ottobre del 1598, quando i suoi resti vennero traslati a Reims e sepolti di fianco all'altare di Santa Maria Maddalena, ai piedi della tomba del cardinale Carlo di Lorena-Guisa.\nSuccessione apostolica.\nLa successione apostolica \u00e8:"}
{"id": "2308851", "revid": "3535", "url": "https://it.wikipedia.org/wiki?curid=2308851", "title": "Sceloporo ondulato", "text": ""}
{"id": "2308855", "revid": "54728", "url": "https://it.wikipedia.org/wiki?curid=2308855", "title": "Aaron Abeyta", "text": ""}
{"id": "2308857", "revid": "287204", "url": "https://it.wikipedia.org/wiki?curid=2308857", "title": "Lucky (Lucky Twice)", "text": "Lucky \u00e8 un singolo del duo musicale europop svedese Lucky Twice, pubblicato il 22 giugno 2007 dall'etichetta discografica Vale e dalla Universal nel resto d'Europa.\nIl singolo \u00e8 stato pubblicato inizialmente solo in Spagna, dove ha riscosso un buon successo. Dopo aver avuto grande successo anche in altri paesi europei \u00e8 stato pubblicato negli Stati Uniti.\nLa canzone \u00e8 stata scritta da Niclas von der Burg, Anoo Bhagavan e Jonas von der Burg e prodotto da quest'ultimo ed \u00e8 stata inserita nel primo album del gruppo, \"Young &amp; Clever\", pubblicato nel 2007."}
{"id": "2308859", "revid": "121776742", "url": "https://it.wikipedia.org/wiki?curid=2308859", "title": "Nick Jr.", "text": "Nick Jr.\nIl canale televisivo di Nick Junior"}
{"id": "2308862", "revid": "123608969", "url": "https://it.wikipedia.org/wiki?curid=2308862", "title": "Peter Phillips", "text": "Essendo nipote in linea femminile della regina non ha diritto a un titolo nobiliare, rimane quindi un membro minore della famiglia reale britannica. Attualmente, \u00e8 18\u00b0 nella linea di successione al trono del Regno Unito.\nPhillips ha una sorella minore, Zara Phillips, e due sorellastre, Felicity Tonkin, figlia di Mark Phillips e della sua amante Heather Tonkin, e Stephanie Phillips, figlia del padre dal secondo matrimonio con Sandy Pflueger.\nLa sua nascita ha reso nonna per la prima volta la regina Elisabetta e bisnonna la regina madre Elisabetta.\nBiografia.\nNascita ed educazione.\nPeter Phillips nasce il 15 novembre 1977 al Lindo Wing del St Mary's Hospital, Paddington, Londra. Come da tradizione 41 colpi di cannone a salve furono sparati dalla Torre di Londra. \u00c8 stato battezzato il 22 dicembre 1977 dall'Arcivescovo di Canterbury Donald Coggan nella stanza della musica di Buckingham Palace. Alla nascita Phillips era quinto nella linea di successione e lo \u00e8 rimasto fino alla nascita del cugino William nel 1982. Phillips \u00e8 stato il primo nipote di un sovrano regnante nato senza titoli nobiliari in 500 anni.\nPhillips ha frequentato la ort Regis Prep School a Shaftesbury in Dorset prima di seguire altri membri della famiglia reale frequentando la Gordonstoun School in Moray, Scozia. Durante i suoi anni alla Gordonstoun fu scelto come prefetto e per il suo anno sabbatico ha visitato Sydney, l'Australia e ha lavorato per la Sports Entertainment Limited (SEL); in quel periodo ha anche lavorato per la squadra Formula 1 di Jackie Stewart. Si \u00e8 iscritto all'Universit\u00e0 di Exeter e si \u00e8 laureato in Scienze Sportive nel 2000.\nCarriera.\nDopo la laurea nel 2000, Phillips ha lavorato per il team di Formula 1 Jaguar Racing e in seguito per la scuderia britannica Williams F1, come manager per le sponsorizzazioni. Ha lasciato la Williams F1 nel settembre 2005, per diventare manager presso la Royal Bank of Scotland in Edimburgo. \nNel marzo 2012 \u00e8 diventato direttore esecutivo della Sports Entertainment Limited UK. Nell'anno precedente il giugno 2016 Phillips \u00e8 stato responsabile per l'organizzazione della \"Patron's Lunch\", celebrazione per il 90\u00ba compleanno della regina Elisabetta II, tra cui una parata sulla The Mall e un picnic per oltre 10 000 ospiti.\nVita privata.\nNel 2003, mentre lavorava per la Williams F1, al Gran Premio del Canada, ha conosciuto la canadese Autumn Kelly, con cui si \u00e8 ufficialmente fidanzato il 28 luglio 2007.\nPrima del matrimonio, Autumn Kelly si \u00e8 convertita dal cattolicesimo all'anglicanesimo. Se non si fosse convertita, nel momento del matrimonio, Phillips avrebbe perso il suo posto nella linea di successione al trono per via dell'Act of Settlement 1701. Si sono sposati il 17 maggio 2008 nella Saint George's Chapel del Castello di Windsor.\nAl Gloucestershire Royal Hospital il 29 dicembre 2010 \u00e8 nata la primogenita di Phillips e Autumn: Savannah Anne Kathleen, che ha reso bisnonna per la prima volta la regina Elisabetta II. Il 29 marzo 2012 \u00e8 nata la secondogenita della coppia, Isla Elizabeth Phillips. \nL'11 febbraio 2020 i due annunciano la separazione. Il divorzio \u00e8 stato ratificato il 14 giugno 2021.\nTitoli e trattamenti.\nIn quanto nipote in linea femminile della regina Elisabetta non ha diritto a nessun titolo nobiliare; pertanto egli \u00e8 noto come \"Master Peter\"."}
{"id": "2308868", "revid": "1005847", "url": "https://it.wikipedia.org/wiki?curid=2308868", "title": "Elezioni europee del 2009 in Estonia", "text": "Le elezioni europee del 2009 in Estonia si sono tenute il 7 giugno."}
{"id": "2308873", "revid": "183694", "url": "https://it.wikipedia.org/wiki?curid=2308873", "title": "Luigi Condorelli", "text": "Biografia.\nFiglio di Mario, professore di Parassitologia presso l'Universit\u00e0 degli Studi di Catania, di antica famiglia siciliana, e di Adele de Fiore di Cropani. Fratello di Orazio Condorelli.\nLa famiglia torn\u00f2 a Catania nel 1902. Conseguita la maturit\u00e0 classica all'et\u00e0 di 16 anni, present\u00f2 la prima pubblicazione all'Accademia Gioenia di Catania sul sistema nervoso di un parassita di un pesce. Subito dopo part\u00ec per la prima guerra mondiale, e si iscrisse alla Facolt\u00e0 di Medicina dell'Universit\u00e0 \"La Sapienza\", ove in seguito consegu\u00ec la laurea nel 1922.\nAttivit\u00e0 universitaria.\nDopo la laurea pass\u00f2 a Napoli nella scuola di Giuseppe Zagari. Trascorse parecchi mesi a Vienna interessandosi di fisiopatologia cardiaca sotto la guida di Sternberg e di Wenkebach.\nLibero docente di Chimica biologica nel 1924, di Patologia medica nel 1926 e di Clinica medica nel 1927, divenne professore ordinario di Patologia medica nell'Universit\u00e0 degli Studi di Cagliari nel 1933, per passare per trasferimento nell'omonima cattedra di Bari nel 1935 e quindi nel 1938 in quella di nell'Universit\u00e0 di Catania. Dal 1952 fu direttore alla Sapienza - Universit\u00e0 di Roma dell'Istituto di patologia medica e dal 1956 di quello di clinica medica. \nFu promotore e direttore della scuola di specializzazione in Cardiologia nell'Universit\u00e0 degli Studi di Catania.\nNumerosi discepoli affollarono la sua scuola. Di essi ben 24 sono arrivati all'apice della carriera universitaria diventando professori ordinari. \nNumerosissimi furono poi gli allievi del Prof. Condorelli che lo coadiuvarono quotidianamente fino al 31 ottobre 1969 (data di collocamento in pensione), nell'attivit\u00e0 accademica, scientifica ed ospedaliera ricoprendo vari ruoli nell'ambito universitario divenendo, alcuni di essi, anche cattedratici. \nUn suo busto bronzeo si trova nella Clinica medica della Sapienza - Universit\u00e0 di Roma ed un altro nella Clinica medica di Catania, peraltro a lui intestata.\nAttivit\u00e0 accademica.\nFu presidente della Societ\u00e0 Europea di Cardiologia, della Societ\u00e0 Italiana di Cardiologia, della Societ\u00e0 Italiana di Medicina Interna dal 1973 al 1976, della Societ\u00e0 Italiana di Epatologia, e vicepresidente della Societ\u00e0 Internazionale di Cardiologia e dell'International College of Angiology. \u00c8 stato inoltre membro dell'Accademia dei Lincei, dell'Accademia Gioenia di Catania, dell'Accademia dei Fisiocratici di Siena, dell'Acad\u00e9mie Nationale de M\u00e9decine di Francia, dell'Academia del Mundo Latino, dell'Istituto Lombardo di Scienze e Lettere.\nTradusse nel 1985 \u201c\"Historiae Ecclesiasticae\"\u201d di Andrea Cisalpino. \nAttivit\u00e0 scientifica.\nUno dei massimi luminari della cardiologia italiana, quanto mai vasta (oltre 300 pubblicazioni) \u00e8 stata la sua produzione in numerosi campi della ricerca. \nIntrodusse in diagnostica lo pneumomediastino (presenza di aria o gas in sede mediastinica che interferisce con la respirazione e la circolazione)."}
{"id": "2308878", "revid": "104552760", "url": "https://it.wikipedia.org/wiki?curid=2308878", "title": "Daniel Chatto", "text": "Biografia.\nDaniel Chatto \u00e8 noto soprattutto per aver sposato lady Sarah Armstrong-Jones, l'unica figlia di Margaret Windsor, contessa di Snowdon, sorella minore della regina Elisabetta II. Chatto ha sposato Lady Sarah il 14 luglio 1994. La coppia ha due figli, Samuel Chatto e Arthur Chatto, che sono rispettivamente il 22\u00b0 e il 23\u00b0 in linea di successione al trono britannico.\nI genitori di Daniel Chatto sono Thomas Chatto Sproule e Rosalind Chatto, attori. La madre di Daniel \u00e8 stata segretaria dell'agente teatrale Robin Fox. Nel 1987 Daniel ha mutato il suo cognome da Chatto St. George Sproule a St. George Chatto.\nCome attore, Daniel Chatto \u00e8 apparso nei film \"Quartet\", \"Calore e polvere\", \"Il filo del rasoio\", tutti realizzati negli anni ottanta.\nIl cognome scozzese \"Chatto\" \u00e8 un caso di coronimo."}
{"id": "2308891", "revid": "326822", "url": "https://it.wikipedia.org/wiki?curid=2308891", "title": "Il tesoro degli avi", "text": ""}
{"id": "2308892", "revid": "326822", "url": "https://it.wikipedia.org/wiki?curid=2308892", "title": "L'impero dei Lupin", "text": ""}
{"id": "2308898", "revid": "767487", "url": "https://it.wikipedia.org/wiki?curid=2308898", "title": "Daniel Merriweather", "text": "Biografia.\nNato a Melbourne, \u00e8 cresciuto a Dandenong Ranges, ha effettuato gli studi alla Patch Primary School e successivamente al Billanook College, Blackburn High School e Swinburne Senior Secondary College. Cresciuto con influenze musicali come Stevie Wonder e Jeff Buckley, inizia la sua formazione da bambino attraverso lezioni di violino, successivamente prende lezioni di canto ed inizia ad esibirsi in vari locali di Melbourne.\nLa sua attivit\u00e0 nel mondo della musica inizia nel 2002, partecipando come ospite al brano \"All I Want\" del progetto dance australiano Disco Montego, in seguito collabora con il DJ e produttore Mark Ronson prestando la sua voce per \"She's Got Me\", incluso nell'album del 2003 \"Here Comes the Fuzz\". Sotto la produzione di Ronson, nel 2006 pubblica il suo primo singolo, \"City Rules\", che vede la partecipazione del rapper Saigon. \"City Rules\" ottiene un discreto successo, soprattutto sulla scena urban australiana, vincendo diversi riconoscimenti, tra cui un ARIA Music Awards.\nNel 2007 collabora nuovamente con Mark Ronson, ottenendo un enorme successo commerciale in Gran Bretagna e in tutta Europa con il brano \"Stop Me\", cover di \"Stop Me If You Think You've Heard This One Before\" dei The Smiths, incluso nell'album di Ronson \"Version\". Ha aperto i concerti del tour australiano di Kanye West e ha fatto da supporto a Justin Timberlake nelle sue date londinesi.\nDopo aver pubblicato nel 2006 l'album \"The Fifth Season\", nel 2009 pubblica l'album \"Love &amp; War\" su etichetta J Records, anticipato dal singolo \"Change\". L'album, dal sapore internazionale, vede la partecipazione del rapper Wale in \"Change\" e Adele in \"Water and a Flame\".\nLa polemica con C\u00e9line Dion.\nNel corso del 2012 e 2013 l'artista canadese C\u00e9line Dion annuncia pi\u00f9 volte di aver inciso la cover del brano \"Water and a Flame\" firmato da Merriweather e che il brano dar\u00e0 il titolo anche al suo nuovo album anglofono in uscita nel 2013. Viene pubblicata anche un'anteprima della copertina dell'album.\nIn seguito ad un'apparizione di C\u00e9line Dion al Katie Couric Show in cui ha cantato uno stralcio del brano, Merriweahter la accusa di volergli rubare la canzone, per non averlo menzionato. Il 2 luglio il management di C\u00e9line Dion risponde ritenendo scorretto e insensato il commento del cantautore, sostenendo come C\u00e9line non abbia mai affermato di essere una cantautrice e nei suoi album abbia sempre menzionato dettagliatamente gli autori dei brani, nonostante essi non siano sempre menzionati in ognuna delle migliaia di interviste realizzate dall'artista. \nLa questione \u00e8 stata poi ripresa via Facebook dal solo Merriweather.\nIl 24 luglio C\u00e9line Dion annuncia di aver cambiato il nome dell'album, che si chiamer\u00e0 \"Loved me back to life\", titolo di un brano composto dalla cantautrice Sia. Almeno per il momento sembra che nella tracklist rester\u00e0 comunque presente il brano \"Water and a flame\"."}
{"id": "2308906", "revid": "767487", "url": "https://it.wikipedia.org/wiki?curid=2308906", "title": "Ji\u0159\u00ed Hanke", "text": ""}
{"id": "2308910", "revid": "1186766", "url": "https://it.wikipedia.org/wiki?curid=2308910", "title": "Condorelli (disambigua)", "text": ""}
{"id": "2308912", "revid": "729019", "url": "https://it.wikipedia.org/wiki?curid=2308912", "title": "Costantino Petrosellini", "text": "Biografia.\nNacque a Roma il 17 aprile 1921. Arruolatosi nella Regia Aeronautica nel 1938, inizi\u00f2 a frequentare la Regia Accademia Aeronautica di Caserta. Dopo aver frequentato le scuole di volo di Pisa e Foligno, ottenne il brevetto di pilota militare nella primavera del 1940, e con il grado di sottotenente pilota di complemento venne inizialmente assegnato alla 41\u00aa Squadriglia del 63\u00ba Gruppo Osservazione Aerea, basata sull'aeroporto di Campoformido ad Udine.\nSeconda guerra mondiale.\nPilota da ricognitore su biplano IMAM Ro.37, con appena un centinaio di ore di volo alle spalle e nessuno specifico addestramento al combattimento, comp\u00ec le sue prime missioni di guerra nell'aprile del 1941, durante le operazioni contro la Jugoslavia, operando mitragliamenti e spezzonamenti su linee ferroviarie e stazioni nemiche.\nNel luglio dello stesso anno inizi\u00f2 l'addestramento sul caccia Aermacchi C.200 Saetta e fu assegnato alla 92\u00aa Squadriglia, 8\u00ba Gruppo del 2\u00ba Stormo Caccia Terrestre. Poco dopo il reparto fu mandato in Africa settentrionale, aggregato alla 5\u00aa Squadra aerea, per le operazioni contro gli inglesi.\nIn Africa settentrionale prese parte alla battaglia per la riconquista di Tobruk, alla seconda battaglia della Sirte, alla battaglia di El Alamein, ed agli scontri di Sidi El Barrani e Sollum durante le fasi della ritirata italo-tedesca verso la Tunisia. Ottenne la sua prima vittoria in un combattimento aereo il 26 ottobre 1942 nei pressi di Tobruk, in Libia, ai danni di un Martin Maryland della Royal Air Force che stava effettuando una ricognizione fotografica. Danneggiato il velivolo egli si affianc\u00f2 al pilota neozelandese dopo che quest'ultimo aveva dato segno di resa \"sbattendo\" le ali, ed invitandolo ad atterrare, ma il mitragliere di coda dell'aereo apr\u00ec il fuoco contro di lui. Con un secondo, deciso attacco, lo abbatt\u00e9. \nLa sua seconda \"vittima\" (il 1\u00ba dicembre 1942) fu un caccia Curtiss P-40 Kittyhawk che lo aveva appena attaccato mentre mitragliava una colonna motorizzata britannica. Grazie alla maneggevolezza del suo C.200 e alla sua abilit\u00e0 di pilota, riusc\u00ec a superare in virata il pilota britannico e ad abbatterlo sul mare.\nRientrato in Patria il 6 dicembre 1942 esegu\u00ec missioni operative sul Mediterraneo in difesa aerea della flotta da battaglia ancorata nella rada di La Spezia. Decollando dalla base di Sarzana ingaggi\u00f2 furiosi combattimenti contro le formazioni di bombardieri anglo-americani. \nIl 21 giugno 1943, mentre era di pattuglia sulla base militare navale di La Spezia, fu inviato dagli operatori della \"guida-caccia\" a sud di Livorno per contrastare un attacco nemico a navi italiane. Avvistati due cacciabombardieri Bristol Beaufighter della R.A.F., li attacc\u00f2 a pelo d'acqua, abbattendone uno e costringendo l'altro alla fuga. Il 28 luglio, nei pressi di Pisa, intercett\u00f2 un bombardiere leggero Martin Baltimore inglese, e dopo un lungo inseguimento riusc\u00ec ad abbatterlo. Il 3 settembre ottenne la sua quinta ed ultima vittoria. In volo su La Spezia, alla quota di 7\u00a0500 metri, intercett\u00f2 uno stormo di 24 Boeing B-17 Flying Fortress e con due attacchi in verticale, uno in picchiata e uno in cabrata, abbatt\u00e9 uno dei quadrimotori. \nFu questa la sua vittoria aerea pi\u00f9 significativa, non soltanto perch\u00e9 una delle ultime ottenute dalla Regia Aeronautica, ma quasi certamente l'ultima per il caccia C.200.\nGrazie ai suoi cinque abbattimenti confermati divenne ufficialmente un asso della Regia Aeronautica. L'ultimo combattimento prima dell'armistizio dell'8 settembre avvenne contro uno stormo di B-17 intercettato partendo da Latina. L'8 settembre stava per partire in una missione contro la flotta americana in navigazione nel basso Tirreno, missione giudicata impossibile da concludere causa l'elevata scorta aerea americana alle proprie navi che aveva convinto tutti gli aviatori a lasciare una lettera di addio per le famiglie, quando l'intercettazione di radio Tripoli diede la notizia della firma della resa, confermata nei fatti dalla brusca partenza degli aviatori tedeschi dalla base. Trasferitosi in volo a Decimomannu dove convergevano gli aviatori rimasti fedele al governo Badoglio, decoll\u00f2 poi verso la Sicilia in mano alleata, entrando infine a far parte dell'Aeronautica Cobelligerante Italiana.\n Tra il 1943 e il 1945, volando a bordo di caccia Aermacchi C.202 Folgore, Aermacchi C.205 Veltro e cacciabombardieri Reggiane Re.2002 Ariete esegu\u00ec attacchi al suolo contro le forze tedesche operanti nei Balcani, decollando dalle basi del Molise e della Puglia. In quell'epoca divenne comandante della 94\u00aa Squadriglia, 8\u00ba Gruppo, del 5\u00ba Stormo Cacciabombardieri di stanza a Leverano.\nTransitato nell'Aeronautica Militare Italiana tra la fine del 1945 e il 1951 oper\u00f2 presso il Reparto Volo Stato Maggiore, effettuando attivit\u00e0 di volo su velivoli plurimotori su rotte nazionali ed internazionali. A partire dal 1951 divenne Comandante del Reparto Volo della Scuola Aviogetti di Amendola. Tra il 1953 e il 1956 fu presso il Reparto sperimentale di volo, effettuando il Corso Piloti Collaudatori presso il \"Centre d'Essais en vol\" di Bretigny. Fu il primo pilota collaudatore del prototipo di caccia leggero supersonico italiano Aerfer Sagittario 2. Nel 1954, durante il Corso Collaudatori, super\u00f2 per la prima volta la velocit\u00e0 del suono sul prototipo del Dassault MD 454 Myst\u00e8re IV e successivamente fu il primo pilota italiano a superare la barriera del suono in volo orizzontale su velivolo Super Myst\u00e8re B-1.\nNel corso della sua carriera ha pilotato 80 tipi diversi di aerei, effettuando oltre 20.000 ore di volo.\nPilota civile.\nNel 1956 lasci\u00f2 l'Aeronautica Militare con il grado di tenente colonnello, diventando pilota civile presso la compagnia Alitalia. Fu Comandante istruttore su velivoli Convair 340, Convair 440 e Douglas DC-6, e poi Comandante sui Sud Aviation Caravelle, Douglas DC-8 e Boeing B-747 Jumbo Jet Divenuto Capo settore della linea Polare (sulla base di Anchorage, Alaska), ebbe modo di effettuare la valutazione del BAC/AMD-BA Concorde in vista dell'acquisto, mai concretizzato, di un aereo da trasporto supersonico civile, da parte dell'Alitalia. Lasciata la compagnia di bandiera nel 1981 si ritir\u00f2 a vita privata, ricoprendo numerosi incarichi di prestigio tra i quali: Vice Presidente dell'Istituto Italiano di Navigazione (CNR), Presidente Commissione Tecnica (Conferenze IFALPA), Consigliere Nazionale e Vicepresidente Nazionale dell'Associazione Arma Aeronautica. Nel corso della sua carriera ha pilotato 80 tipi diversi di aerei, effettuando oltre 20.000 ore di volo.\nCuriosit\u00e0.\nNel 2011 Petrosellini ha rilasciato una lunga intervista da cui \u00e8 stato tratto il documentario Quando Pedro Volava, diretto dal regista Claudio Costa.\nNel film Petrosellini ripercorre la sua lunga carriera, dai tempi della Regia Aeronautica, fino ai giorni in Alitalia.\nVittorie.\nDurante la Seconda guerra mondiale ottenne complessivamente 5 vittorie confermate, risultando decorato con 3 Medaglie d'argento al valor militare, due Croci di guerra al valor militare, e una promozione per meriti di guerra."}
{"id": "2308923", "revid": "599013", "url": "https://it.wikipedia.org/wiki?curid=2308923", "title": "Juanele", "text": "Carriera.\nSporting Gij\u00f3n.\nNato a Gij\u00f3n, nelle Asturie, inizia a giocare nelle giovanili della squadra della sua citt\u00e0, lo Sporting Gij\u00f3n. Nella stagione 1991-1992, l'allenatore Ciriaco Cano lo fa esordire in Primera Divisi\u00f3n con la prima squadra. Juanele colleziona 24 presenze e tre gol, in Coppa UEFA invece gioca due partite.\nNel 1994 colleziona 35 presenze e 8 gol con lo Sporting di Mariano Garc\u00eda Rem\u00f3n, collezionando anche 5 presenze e 2 reti con la Nazionale spagnola, esordendo il 19 gennaio a Vigo contro il Portogallo, e venendo convocato da Javier Clemente per il campionato mondiale di calcio 1994, giocato negli Stati Uniti. La Spagna viene eliminata ai quarti di finale, perdendo per 2-1 contro l'Italia, che arriver\u00e0 in finale. Juanele non gioca nemmeno un minuto nella competizione.\nTenerife.\nIl Tenerife, dopo aver guadagnato molti soldi grazie alla cessione di Fernando Redondo, si aggiudica Juanele per 350 milioni di pesetas, il club delle Canarie non aveva mai speso una cifra cos\u00ec alta per un giocatore.\nNella sua prima stagione a Tenerife, allenato dall'argentino Vicente Cantatore, colleziona 29 presenze e 5 gol. Nella stagione 1996-1997, sotto la guida dell'allenatore tedesco Jupp Heynckes, colleziona 35 presenze e 8 gol in campionato, mentre in Coppa UEFA segna quattro reti in nove partite. Il Tenerife arriva alle semifinali, ma viene eliminato perdendo 2-0 ai supplementari contro lo , che il 21 maggio vince la coppa. Nella stagione 1998-1999 Juanele segna 5 gol in 33 partite e il Tenerife retrocede in Segunda Divisi\u00f3n, arrivando al penultimo posto in campionato.\nReal Saragozza.\nNel 1999, alla fine del campionato, passa al Real Saragozza. Nella sua prima stagione in Aragona segna 9 volte in 34 partite, stabilendo il suo record di reti in una stagione. Nella stagione 2000-2001 vince la Coppa del Re, giocando da titolare la finale vinta per 3-1 contro il Celta Vigo. Nella stagione 2001-2002 retrocede in Segunda Divisi\u00f3n ma nella stagione successiva contribuisce al ritorno in massima serie. Nella stagione 2003-2004 gioca 134 minuti in campionato e vince per la seconda volta la Coppa del Re.\nGli ultimi anni.\nA fine stagione lascia il Real Saragozza e viene ingaggiato dal Terrassa Futbol Club, squadra della Segunda Divisi\u00f3n. Con i catalani gioca una sola stagione, collezionando 16 partite e un gol e la squadra retrocede in Segunda B. Nella stagione successiva gioca nel Real Avil\u00e9s in Tercera Divisi\u00f3n. Successivamente milita nella SD Atl\u00e9tico Camocha, squadra della categor\u00eda Regional Preferente asturiana."}
{"id": "2308925", "revid": "125071519", "url": "https://it.wikipedia.org/wiki?curid=2308925", "title": "Sandra Amurri", "text": "Biografia.\nGiornalista professionista iscritta all'Ordine dal 15 gennaio 1991, inizia a scrivere sul mensile \"Historia\" edito da Cino Del Duca. Poi passa ad \"Epoca\", \"Panorama\", \"Sette\", \"Corriere della Sera\", \"La Repubblica\" ed infine \"l'Unit\u00e0\" con la nuova direzione di Furio Colombo prima e di Antonio Padellaro poi, dove resta otto anni. Nel settembre 2009 contribuisce alla fondazione de \"Il Fatto Quotidiano\" diretto prima da Padellaro, poi dal 2015 da Marco Travaglio, per il quale diviene una delle firme principali. Nel 2020 lascia il giornale dopo undici anni.\nHa partecipato come relatrice ad alcuni vertici nazionali antimafia della Fondazione Antonino Caponnetto. \u00c8 consulente della Fondazione Francesca Morvillo e Giovanni Falcone. Ha scritto il libro \"L'Albero Falcone\", libro che \u00e8 stato acquistato dal Ministero di Grazia e Giustizia e dal Ministero della Pubblica Istruzione e distribuito nelle biblioteche delle scuole italiane. Ha scritto il capitolo \"Confesso che ho creduto\" nel libro a pi\u00f9 mani \"Io Gioco Pulito\" di Antonio Padellaro.\nAlle elezioni politiche italiane del 2013 \u00e8 candidata al Senato nella lista Rivoluzione Civile di Antonio Ingroia, non risultando eletta.\nNel giugno del 2017 il Tribunale di Palermo la condanna a risarcire per diffamazione l\u2019ex governatore Salvatore Cuffaro, per aver inserito nel testo di una intervista a Maria Antonietta Aula, ex moglie dell\u2019on. Tonino D\u2019Al\u00ec, una \u201cfalsa notizia su una inesistente partecipazione dell\u2019ex presidente della Regione Siciliana al matrimonio della sorella di Matteo Messina Denaro, Rosalia, con Filippo Guttadauro\u201d .\nHa realizzato assieme al collega Francesco La Licata speciali su mafia, politica e malaffare in onda su Rai 2 ed \u00e8 stata spesso ospite del programma \"La gabbia\" di Gianluigi Paragone. Tra gli speciali realizzati vi sono la storia di Giovanni Falcone e di Paolo Borsellino e storia della Camera dei Deputati. Tra le sue interviste esclusive si ricordano quelle a Yasser Arafat, Madre Teresa di Calcutta, il suo successore Madre Nirmala, Louis Freeh, capo dell'FBI e il Presidente del Venezuela Hugo Ch\u00e1vez.\nDal 2020 \u00e8 ospite ricorrente e inviata di \"Non \u00e8 l'Arena\" di Massimo Giletti, con cui ha collaborato anche nella realizzazione degli speciali su Cosa Nostra \"Abbattiamoli\" e \"Corleone il potere e il sangue\". Nel 2021 diviene anche opinionista per Tagad\u00e0, condotto da Tiziana Panella e Alessio Orsingher sempre su LA7."}
{"id": "2308929", "revid": "1861950", "url": "https://it.wikipedia.org/wiki?curid=2308929", "title": "SkyService Airlines", "text": "SkyService Airlines \u00e8 stata una compagnia aerea charter canadese con sede a Toronto mentre le sue basi principali erano l'Aeroporto Internazionale di Montr\u00e9al-Pierre Elliott Trudeau e l'Aeroporto Internazionale di Toronto-Pearson\nStoria.\nLa compagnia aerea \u00e8 stata avviata nel 1986. Il 2 maggio 2005 Sky-Service ha introdotto il primo dei due Boeing 767-300 aerei della sua flotta, il primo dei quali entrati in servizio in tale data con un volo proveniente da Toronto e destinato a Puerto Vallarta. L'aeromobile (gi\u00e0 in operante con MyTravel Airways), in estate parte da Toronto per il Regno Unito e altre destinazioni in Europa per conto della Sunquest Vacations, e in inverno vola da Vancouver per i Caraibi e il Messico. La SkyService Airlines \u00e8 una delle poche compagnie aeree low cost che operano in Canada che offra ancora un pasto completo durante il servizio. Il 28 agosto 2007, \u00e8 stato annunciato che Skyservice ha ceduto una partecipazione di maggioranza nella sua attivit\u00e0 di compagnia aerea ad una societ\u00e0 di private equity \"Gibralt Capital Corp\". I servizi di \"jet charter\" e di \"aero ambulanza\" non sono stati inclusi nella vendita. La cessione non ha comportato alcun mutamento n\u00e9 a livello operazionale n\u00e9 nell'ambito della dirigenza e del personale occupato. La compagnia \u00e8 stata posta in liquidazione il 31 marzo 2010. La sezione relativa alla manutenzione degli aeromobili ha continuato comunque l'attivit\u00e0, per poi riprendere anche l'attivit\u00e0 di voli charter con piccoli aeromobili, oltre alla loro compravendita. La parte di charter privato della compagnia aerea continua a operare oggi sotto Skyservice Business Aviation con operazioni di volo negli aeroporti di Toronto, Ottawa, Montreal e Calgary.\nFlotta.\nAl 20 novembre 2009 la flotta SkyService Airlines risultava composta dai seguenti aerei:\nFlotta storica.\nNel corso degli anni SkyService Airlines ha operato con i seguenti modelli di aeromobili:"}
{"id": "2308930", "revid": "767487", "url": "https://it.wikipedia.org/wiki?curid=2308930", "title": "Gens Domitia", "text": "Gens Domitia \u00e8 il nomen di una gens romana di origine plebea, fiorita a cavallo fra la fine della Repubblica e l'inizio del Principato nell'Antica Roma.\nLa gens Domitia era divisa in due rami, gli Enobarbo e i Calvino.\nIl nome Enobarbo significa \u201cbarbarossa\u201d (letteralmante \u201cbarba di bronzo\u201d) in latino. Questo nome deriva dalla leggenda secondo cui Castore e Polluce avrebbero predetto ad un antenato degli Enobarbi la vittoria romana sulla lega latina nella Battaglia del Lago Regillo e, per confermare quanto detto, gli avrebbero accarezzato la barba e i capelli, che da neri diventarono rossi. Gli Enobarbo usarono sempre solo due praenomina, Gneus e Lucius, anche per questo si chiamarono gli Gnei e i Lucii.\nIl nome pu\u00f2 riferirsi ai seguenti personaggi:"}
{"id": "2308934", "revid": "254059", "url": "https://it.wikipedia.org/wiki?curid=2308934", "title": "Cristoforo Guidalotti Ciocchi del Monte", "text": "Biografia.\nCristoforo Guidalotti Ciocchi del Monte nacque ad Arezzo nel 1484 da Cecco di Cristofano Guidalotti, patrizio di Perugia, e da Margherita Ciocchi Del Monte. Egli aveva in tutto quattro fratelli ed una sorella ed era cugino di primo grado di papa Giulio III. Altro cardinale appartenente alla sua stessa famiglia fu Innocenzo Ciocchi Del Monte (1550).\nDopo aver studiato a Roma presso lo zio, il cardinale Antonio Maria Ciocchi Del Monte, ottenne il dottorato in \"utroque iure\" (diritto civile e canonico) ed alla morte del padre, venne inviato a Roma per studiare con i suoi fratelli e la sorella. Divenuto arciprete della chiesa di Sant'Angelo in Vado per intervento di suo zio cardinale che gi\u00e0 occupava questo posto, ottenne qui gli ordini sacri.\nEletto vescovo titolare di Betlemme in Palestina dal 21 agosto 1517 in successione di suo cugino Gaspare Antonio del Monte, venne consacrato successivamente. Venne quindi trasferito alla sede di Cagli dal 10 febbraio 1525 e quindi a quella di Marsiglia dal 27 giugno 1550. Promosso patriarca titolare di Alessandria il 20 ottobre 1550, mantenne la reggenza sulla sede di Marsiglia.\nEletto cardinale presbitero nel concistoro del 20 novembre 1551, ricevette la porpora ed il titolo di Santa Prassede il 4 dicembre di quello stesso anno, rinunciando alla reggenza del patriarcato prima dell'8 gennaio 1552. Partecip\u00f2 ai due conclavi del 1555 e si dimise dalla reggenza della diocesi di Marsiglia prima del 9 marzo 1556. Trasferito alla sede di Cagli dal 9 marzo 1556, partecip\u00f2 al conclave del 1559 che elesse pontefice Pio IV.\nMor\u00ec il 27 ottobre 1564 a Sant'Angelo in Vado dove si era ritirato in residenza. La notizia della sua morte raggiunse Roma il giorno successivo e venne data disposizione che fosse sepolto nella chiesa stessa di Sant'Angelo, di fronte all'altare principale.\nSuccessione apostolica.\nLa successione apostolica \u00e8:"}
{"id": "2308935", "revid": "725642", "url": "https://it.wikipedia.org/wiki?curid=2308935", "title": "Ombra della sera", "text": "L'Ombra della sera \u00e8 una statuetta votiva etrusca, proveniente dall'antica Velathri, ovvero l'attuale Volterra, dove \u00e8 conservata al museo Guarnacci.\nSi dice che sia stato il poeta Gabriele D'Annunzio a darle il nome \"Ombra della sera\", poich\u00e9 nel guardarla gli venivano in mente le lunghe ombre del tramonto, ma in realt\u00e0 il nome \u00e8 di origine popolare e compare per la prima volta in un testo nel 1954, la Guida di Volterra del prof. Paolo Ferrini, edita dalla Casa Editrice volterrana Migliorini Gian Piero.\nCaratteristiche.\nEssa rappresenta una figura maschile nuda, con un'altezza di 57,5\u00a0cm, ma ci\u00f2 che risalta di pi\u00f9 \u00e8 la forma allungata del corpo, eccetto la testa, che mantiene le proporzioni esatte, e questo stile cos\u00ec moderno risulta sbalorditivo per una scultura etrusca; ad essa si ispir\u00f2 chiaramente l'artista novecentesco Alberto Giacometti.\nIn questa figura viene sottolineata una bellezza che raggiunge quasi il soprannaturale, grazie ai tratti naturali del volto. I bronzisti di Volterra erano gi\u00e0 noti nell'antichit\u00e0 per le grandi capacit\u00e0 manifatturiere e tecnologiche, che permettevano loro di fondere i minerali di rame delle Colline Metallifere in lega con lo stagno, ottenendo il bronzo.\nRecupero.\nInizialmente, nel 1737, lo studioso fiorentino Anton Francesco Gori scopr\u00ec che la statuetta era custodita nella casa della famiglia Buonarroti a Firenze.\nPochi decenni pi\u00f9 tardi, il nobile prelato Mario Guarnacci entr\u00f2 in possesso della statuetta, anche se non \u00e8 chiaro come ci\u00f2 gli fu possibile, che poi fu donata, insieme a tutta la sua collezione, al museo che avrebbe preso il suo nome.\nCitazioni.\nL'Ombra della sera \u00e8 stata utilizzata, nel 1974, come unico elemento, misterioso e vagamente inquietante nella fotografia, nella sigla iniziale dello sceneggiato televisivo Rai \"Ritratto di donna velata\", la cui azione si svolge a Volterra e dintorni. Appare anche in una scena della quarta puntata dello sceneggiato, con interprete Massimo Serato nel ruolo del luogotenente di Marston, che incontra Alberto Certaldo (Mico Cundari) nello stesso Museo etrusco Guarnacci, dove \u00e8 conservata.\nL'Ombra della sera \u00e8 al centro di \"Chimaira\", romanzo di Valerio Massimo Manfredi.\nUna versione de L'ombra della sera alta 15 metri \u00e8 presente nella foresteria del Monastero di Santa Barbara, opera dell'artista Nik Spatari. Raffigura un uomo in marcia ed \u00e8 dedicata all'artista Alberto Giacometti e alla civilt\u00e0 etrusca.\nLa scrittrice Laura Guidi pubblic\u00f2 un romanzo dal titolo \u201cL\u2019ombra della sera\u201d, che, ambientato nel mondo degli Etruschi, descrive la vicenda amorosa di due giovani, Larth e Thana, nella quale Larth, amante dell\u2019arte pur essendo figlio di un commerciante, realizza e dona a Thana la statua che da il titolo al romanzo (Fabbri editori, 1985).\nLa riproduzione in bronzo della statuetta ha dato vita al Premio Internazionale di Teatro Arte e Cultura legato al Festival Internazionale del Teatro Romano di Volterra dove ogni anno una giuria di esperti di riconoscibilit\u00e0 nazionale e internazionale assegna la statuetta a chi giudica meritorio di ottenerla. Ogni premio \u00e8 legato a una figura volterrana del passato che si \u00e8 distinta nella disciplina premiata. Il premio \u00e8 stato ritirato da numerosi artisti nazionali e internazionali \u00e8 diventato per prestigio ed originalit\u00e0 una sorta di \"oscar\" del teatro italiano. I Premi \"Ombra della Sera\"\nNel 2015 \u00e8 presente come oggetto di arredo in Soma, videogioco survival horror a sfondo fantascientifico sviluppato da Frictional Games. Non \u00e8 utile ai fini del gioco e non si conosce il motivo per cui \u00e8 stata inserita."}
{"id": "2308944", "revid": "767487", "url": "https://it.wikipedia.org/wiki?curid=2308944", "title": "Zombie Nightmare", "text": "Zombie Nightmare \u00e8 un film del 1986, diretto da Jack Bravman.\nTrama.\nTony Washington viene ucciso da una banda di teenager. Molly Mokembe \u00e8 una sacerdotessa voodoo che lo riporta in vita cos\u00ec da fargli ottenere vendetta cos\u00ec che possa riposare in pace."}
{"id": "2308951", "revid": "54354", "url": "https://it.wikipedia.org/wiki?curid=2308951", "title": "Diagonal Mar i el Front Mar\u00edtim del Poblenou", "text": "Diagonal Mar i Front Mar\u00edtim del Poblenou \u00e8 un quartiere del distretto di Sant Mart\u00ed della citt\u00e0 di Barcellona. Il quartiere deve il suo nome alla sua posizione geografica, in quanto si estende dall'inizio dell'Avenida Diagonal fino al mare.\n\u00c8 uno dei quartieri pi\u00f9 moderni della capitale catalana e venne progettato e realizzato grazie al piano urbanistico realizzato in occasione del Forum Universale delle Culture tenutosi a Barcellona nel 2004.\nCollegamenti esterni.\nPagina web del quartiere Diagonal Mar"}
{"id": "2308952", "revid": "129019", "url": "https://it.wikipedia.org/wiki?curid=2308952", "title": "Avenida Diagonal", "text": ""}
{"id": "2308955", "revid": "23101215", "url": "https://it.wikipedia.org/wiki?curid=2308955", "title": "Jacob Due Due", "text": ""}
{"id": "2308968", "revid": "712828", "url": "https://it.wikipedia.org/wiki?curid=2308968", "title": "Baishin", "text": ""}
{"id": "2308969", "revid": "96758", "url": "https://it.wikipedia.org/wiki?curid=2308969", "title": "Renji", "text": ""}
{"id": "2308972", "revid": "599013", "url": "https://it.wikipedia.org/wiki?curid=2308972", "title": "Kevin Foley", "text": "Caratteristiche tecniche.\nGioca come terzino.\nCarriera.\nLuton Town.\nInizia la sua carriera con la maglia del Luton Town, dove sta dal 2002 al 2007.\nWolverhampton.\nDal 2007 al gennaio 2015 milita in Inghilterra nel Wolverhampton. Ha esordito in Premier League il 15 agosto 2009 contro il West Ham. Lascia il club dopo aver realizzato 4 gol in 172 presenze\nI prestiti al Blackpool.\nIl 27 febbraio 2014 il Blackpool lo prende in prestito per un mese per emergenza. Qui colleziona cinque presenze.\nIl 27 novembre 2014 l'irlandese ritorna per un nuovo prestito al Blackpool.\nIl 3 gennaio 2015 finisce il prestito al Blackpool e cos\u00ec ritorna al Wolverhampton. Al Blackpool gioca 4 partite.\nCopenhagen.\nIl 12 gennaio 2015 il Wolverhampton comunica di aver rescisso il contratto con il calciatore irlandese e nello stesso giorno Foley, da giocatore svincolato, si accasa al Copenhagen, squadra danese.\nNazionale.\nHa esordito in nazionale in un'amichevole contro la il 29 maggio 2009."}
{"id": "2308974", "revid": "1543377", "url": "https://it.wikipedia.org/wiki?curid=2308974", "title": "Bruno Canfora", "text": "\u00c8 entrato nella storia dello spettacolo e della musica leggera italiana come autore delle musiche di trasmissioni televisive e di canzoni che sono diventate degli evergreen: \"Fortissimo\", \"Il ballo del mattone\", \"Il gegheg\u00e8\" (lanciate da Rita Pavone), \"Due note\", \"Brava\", \"Sono come tu mi vuoi\", \"Vorrei che fosse amore\", \"Zum zum zum\" (portate al successo da Mina), \"Da-da-un-pa\", \"La notte \u00e8 piccola\" (cantate delle gemelle Kessler), \"Stasera mi butto\" (incisa da Rocky Roberts), \"Soli\", \"N\u00e9 come n\u00e9 perch\u00e9\", \"Rome by Night\", \"La vita\" (portata al successo internazionale da Shirley Bassey come \"This Is My Life\"), e moltissime altre.\nBiografia.\nFiglio di Ludovico, dirigente della Banca Commerciale di Milano, appassionato di musica e chitarrista autodidatta, si avvicin\u00f2 alla musica insieme al fratello maggiore Oreste, iniziando a studiare l'oboe con il maestro Leandro Serafin, primo oboe al Teatro alla Scala di Milano; Oreste, il fratello, si diplom\u00f2 in fagotto e dopo la guerra entr\u00f2 al Teatro alla Scala, dove \u00e8 rimasto come primo fagotto fino alla fine della sua carriera; Bruno invece consegu\u00ec il diploma in oboe.\nInizi\u00f2 lo studio del pianoforte contestualmente allo studio dell'oboe al conservatorio Giuseppe Verdi di Milano, grazie al professor Alessandro Longo, noto revisore, e al professor Enzo Calace, entrambi docenti di pianoforte al Conservatorio di San Pietro a Majella di Napoli. Studi\u00f2 teoria musicale con il maestro Ettore Pozzoli.\nIn questi anni, inoltre, si avvicin\u00f2 al jazz, grazie al suo insegnante di oboe Leandro Serafin, il quale lo spinse verso la musica americana, all'epoca difficilmente reperibile e spesso censurata dal regime, perch\u00e9 considerata troppo \"licenziosa\", iniziando a suonare in alcuni complessi. \nDurante la Seconda guerra mondiale, militare in marina, nel 1943 venne coinvolto dai tedeschi in un'orchestra, che trasmetteva da un'emittente radio a Padova, suonando musica americana, e qui conobbe la cantante Elsa Rovere, in arte Elsa Pejrone, gi\u00e0 voce solista del complesso del Maestro Enzo Ceragioli, con la quale ebbe due dei suoi tre figli.\nCon la Pejrone e con Tullio Gallo alla tromba organizz\u00f2 un trio, che si esibiva nei locali del Veneto.\nNel 1945 venne chiamato dall'EIAR per suonare il pianoforte nell'orchestra di Venezia.\nSi trasfer\u00ec a Trieste, ancora occupata dagli Alleati, dove accompagnava con un complesso varie formazioni di rivista inglesi e statunitensi.\nA Torino nel 1948 conquist\u00f2 il riconoscimento del concorso Bacchetta d'oro, al quale parteciparono grandi orchestre dell'epoca, tra cui quelle di Armando Trovajoli e Piero Piccioni, concorso che successivamente gli ha aperto le porte pi\u00f9 importanti del panorama musicale. \nNello stesso anno lavor\u00f2 in Germania, dopodich\u00e9, al ritorno, la sua orchestra divent\u00f2 una di quelle pi\u00f9 utilizzate durante le trasmissioni radiofoniche. \nCominci\u00f2 inoltre l'attivit\u00e0 di compositore, scrivendo le prime canzoni, come \"Rosetera\", \"Oggi, domani e sempre\", \"Violette\".\nNegli anni sessanta divenne uno dei pi\u00f9 noti e virtuosi direttori d'orchestra televisivi, dirigendo l'orchestra della Rai in numerosi programmi, come \"Studio Uno\" e \"Canzonissima\" (a partire dall'edizione del 1959 con Nino Manfredi, Paolo Panelli e Delia Scala), lavorando spesso con il regista Antonello Falqui; nello stesso periodo, inoltre, firm\u00f2 come autore numerosi brani di successo della musica leggera italiana, quali \"Vorrei che fosse amore\", \"Due note\", \"Conversazione\", \"Sono come tu mi vuoi\" e \"Brava\", interpretati da Mina, \"Il ballo del mattone\", \"Fortissimo\", \"Il gegheg\u00e8\" eseguiti da Rita Pavone, la nota sigla \"Da-da-um-pa\", proposta dalle Gemelle Kessler, \"Stasera mi butto\", portata al successo da Rocky Roberts, e molte altre. L'ultima apparizione in video \u00e8 stata nel 1995 con \"Papaveri e papere\", un programma televisivo di intrattenimento di Rai 1 con cadenza settimanale, ideato da Michele Guard\u00ec, che ne ha curato anche la regia. \u00c8 stato direttore artistico del Festival di Sanremo e presidente della commissione concorsi per l'orchestra di musica leggera e di ritmi moderni della Rai. Negli anni sessanta con la sua orchestra porta Mina in un'importante tourn\u00e9e in Giappone, dove scrive per lei un brano in giapponese, dal titolo \"Anata To Watashi (Tu ed io)\", che riscuote un grande successo.\nTra le tante manifestazioni a cui ha partecipato, ricordiamo \"Un disco per l'estate 1965\" con \"Come si fa a non volerti bene\", cantata da Domenico Modugno, il \"Festival di Sanremo 1963\" con \"Fermate il mondo\", interpretata da Joe Sentieri e Johnny Dorelli, il \"Festival di Sanremo 1968\" con \"La vita\", interpretata da Elio Gandolfi e Shirley Bassey e la Mostra internazionale di musica leggera di Venezia nel 1965 con \"L'ultima occasione\", portata al successo da Mina; inoltre ha diretto l'orchestra al \"Festival di Sanremo 1961\", al \"Festival di Sanremo 1988\" e all\"'Eurovision Song Contest 1991\" e ancora al \"Festival di Sanremo 1993\". Ha diretto pi\u00f9 volte l'orchestra della Rai in occasione del \"Premio Italia\", trasmesso in Eurovisione.\nHa collaborato con Pietro Garinei e Sandro Giovannini, scrivendo le musiche per molte commedie musicali del duo, tra cui \"Viola violino e viola d'amore\" nel 1967, con le Gemelle Kessler ed Enrico Maria Salerno, \"Angeli in Bandiera\", \"Un Angelo \u00e8 sceso a Brooklyn\", o collaborando alle orchestrazioni, come in \"Promesse... promesse...\" nel 1970, con Johnny Dorelli e Catherine Spaak; sempre in campo teatrale, nel 1976 ha musicato \"Amori miei\", scritto da Iaia Fiastri e rappresentato in tutta Italia da Ornella Vanoni, Duilio Del Prete e Gianrico Tedeschi.\nIl 24 maggio 1971 Canfora si \u00e8 sposato con Loretta Turri (25 anni), con rito civile, a Trevignano Romano (l'anno precedente, nello stesso luogo, si erano uniti in matrimonio Mina e Virgilio Crocco).\nHa anche partecipato ad alcuni musicarelli, nella parte di s\u00e9 stesso, ed ha composto le musiche di molte colonne sonore di film. I suoi \"stacchetti\" musicali, in puro stile americano, sono molto utilizzati tutt'oggi dalle principali televisioni italiane e spagnole.\nContinu\u00f2 l'attivit\u00e0 anche nei decenni successivi, sia in televisione che dal vivo con la sua orchestra. \nSi occupava anche di jazz sinfonico, in particolare con l'orchestra sinfonica del \"Teatro Massimo\" di Palermo, con la quale esegu\u00ec pi\u00f9 volte delle tourn\u00e9e con ricercati arrangiamenti, da lui curati, su musiche di Cole Porter, George Gershwin, Hoagy Carmichael e molti altri autori americani.\nMuore all'et\u00e0 di 92 anni a Piegaro; \u00e8 sepolto nel cimitero della stessa localit\u00e0."}
{"id": "2308979", "revid": "119158942", "url": "https://it.wikipedia.org/wiki?curid=2308979", "title": "Canfora (disambigua)", "text": ""}
{"id": "2308980", "revid": "666668", "url": "https://it.wikipedia.org/wiki?curid=2308980", "title": "I liga 1998-1999 (calcio a 5)", "text": "La I liga 1998-1999 \u00e8 stata il quinto campionato polacco di calcio a 5 di primo livello e si \u00e8 disputata dal 19 settembre 1998 al 28 marzo 1999. La competizione si \u00e8 conclusa con l'affermazione, per la terza volta, della , giunta a pari merito con il Cambras Legnica, ma con entrambi gli scontri diretti a favore."}
{"id": "2308987", "revid": "1005847", "url": "https://it.wikipedia.org/wiki?curid=2308987", "title": "Elezioni europee del 2009 a Cipro", "text": "Le elezioni europee del 2009 a Cipro si sono tenute il 6 giugno."}
{"id": "2308988", "revid": "767487", "url": "https://it.wikipedia.org/wiki?curid=2308988", "title": "Ampatuan", "text": "Ampatuan \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nAmpatuan \u00e8 formata da 11 baranggay:"}
{"id": "2308993", "revid": "574302", "url": "https://it.wikipedia.org/wiki?curid=2308993", "title": "Chicago Film Critics Association Awards 2002", "text": "La cerimonia di premiazione della 15\u00aa edizione dei Chicago Film Critics Association Awards si \u00e8 tenuta nel Thorne Auditorium dell'Universit\u00e0 Northwestern, a Chicago, Illinois, il 24 febbraio 2003, per premiare i migliori film prodotti nell'anno 2002.\nPer la prima volta, ad una breve distanza di tempo dalla cerimonia ufficiale, l'8 gennaio 2003 vennero comunicate le candidature.\nVincitori e candidati.\nI vincitori sono indicati in grassetto."}
{"id": "2308994", "revid": "767487", "url": "https://it.wikipedia.org/wiki?curid=2308994", "title": "Buluan", "text": "Buluan \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nBuluan \u00e8 formata da 7 baranggay:"}
{"id": "2309003", "revid": "599013", "url": "https://it.wikipedia.org/wiki?curid=2309003", "title": "Fws", "text": ""}
{"id": "2309005", "revid": "23102112", "url": "https://it.wikipedia.org/wiki?curid=2309005", "title": "Il lato nascosto delle cose", "text": ""}
{"id": "2309009", "revid": "827882", "url": "https://it.wikipedia.org/wiki?curid=2309009", "title": "Leadbeater", "text": ""}
{"id": "2309011", "revid": "729019", "url": "https://it.wikipedia.org/wiki?curid=2309011", "title": "Datu Abdullah Sangki", "text": "Datu Abdullah Sangki \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nLa municipalit\u00e0 \u00e8 stata creata con il decreto regionale N. 153 ratificato il 3 gennaio 2004, con una parte della municipalit\u00e0 di Ampatuan.\nDatu Abdullah Sangki \u00e8 formata da 10 baranggay:"}
{"id": "2309012", "revid": "599013", "url": "https://it.wikipedia.org/wiki?curid=2309012", "title": "Nella lista delle cattive abitudini", "text": "Nella lista delle cattive abitudini \u00e8 il quinto album discografico dei Velvet, pubblicato nel 2009. Le tracce dell'album sono state rese disponibili in anteprima dalla band sul sito Kataweb, con la possibilit\u00e0 di ascoltare in streaming le prime 5 tracce per una settimana, e le altre 5 nella settimana successiva. L'uscita dell'album \u00e8 fissata per il 17 aprile 2009.\nL'album \u00e8 uscito anche in vinile, con alcune tracce bonus. Del vinile sono state stampate soltanto 1000 copie.\nTracklist (Vinile).\nLATO A\nLATO B"}
{"id": "2309013", "revid": "661526", "url": "https://it.wikipedia.org/wiki?curid=2309013", "title": "FTIR", "text": ""}
{"id": "2309027", "revid": "327773", "url": "https://it.wikipedia.org/wiki?curid=2309027", "title": "Membrana cementizia elastica", "text": "Le membrane cementizie elastiche, dette anche rivestimenti elastici in polimero-cemento, sono rivestimenti protettivi elastici che vengono applicati sulla superficie dei manufatti in calcestruzzo ed hanno anche la capacit\u00e0 di chiudere le fessure superficiali.&lt;br&gt; \nSono capaci di incrementare la durabilit\u00e0 delle strutture in cemento armato poich\u00e9 riescono a bloccare l'ingresso di liquidi e di gas nel calcestruzzo stesso, specialmente dell'anidride carbonica e degli ioni cloruro. La prima \u00e8 la causa della carbonatazione del calcestruzzo e della successiva corrosione dei ferri di armatura; i secondi sono la causa della corrosione dei ferri di armatura anche in presenza di pH molto bassi (acidi).\nComposizione e funzionamento.\nI rivestimenti elastici del calcestruzzo sono costituiti da una sospensione di cemento, sabbia fine, poliacrilato e acqua.\nQuesta sospensione, una volta stesa sulla superficie del calcestruzzo per uno spessore di circa 1-3 mm, indurisce, a seguito dell'idratazione del cemento, formando una membrana con caratteristiche elastiche (grazie alla presenza del poliacrilato) tali da poter resistere a deformazioni dell'ordine del 100-200% prima di fessurarsi.\nGrazie a questa caratteristica, questi rivestimenti sono dotati di notevole capacit\u00e0 di \"crack bridging\".\nQuesti rivestimenti, inoltre, garantiscono una sufficiente adesione al sottofondo e una protezione all'infiltrazione di agenti degradanti.\nAltri tipi di protezione.\nOltre alle membrane cementizie elastiche si pu\u00f2 ricorrere ad altre protezioni aggiuntive, qualora l'ambiente in cui viene a trovarsi il manufatto in calcestruzzo armato risultasse eccessivamente aggressivo da non essere sufficiente un idoneo mix design, il successivo costipamento e stagionatura del conglomerato, come rivestimenti a base di resine (acriliche, epossidiche, ecc.) che creano una membrana idrorepellente ma permeabile al vapore.\nRivestimenti a base di silicati possono ridurre anche la porosit\u00e0 superficiale."}
{"id": "2309028", "revid": "71433", "url": "https://it.wikipedia.org/wiki?curid=2309028", "title": "Princess (Elton John)", "text": "Princess \u00e8 un singolo musicale di Elton John, pubblicato nel 1982 dalla Rocket Records.\nIl singolo.\nIl singolo \u00e8 stato estratto dall'album del 1982 \"Jump Up!\", del quale \"Princess\" costituisce la settima traccia.\n\"Princess\" \u00e8 composta dallo stesso Elton John, mentre il testo \u00e8 di Gary Osborne, ed \u00e8 una canzone d'amore di chiaro stampo pop. La melodia \u00e8 costituita da un'andatura lenta e tranquilla. La voce di Elton arriva a raggiungere delle note abbastanza elevate in determinati parti del brano. Il testo di Osborne (letteralmente \"Principessa\") si riferisce a Lady Diana Spencer, e Gary lo scrisse supponendo che fosse il Principe Carlo del Galles a cantarlo alla Principessa; nel 1981, infatti, fu celebrato il matrimonio dell'erede al trono.\nIl singolo \u00e8 stato distribuito nel Regno Unito, ma non ha ottenuto il successo sperato, n\u00e9 ha raggiunto alcuna posizione in classifica."}
{"id": "2309030", "revid": "6923", "url": "https://it.wikipedia.org/wiki?curid=2309030", "title": "Harley J. Earl", "text": ""}
{"id": "2309032", "revid": "712828", "url": "https://it.wikipedia.org/wiki?curid=2309032", "title": "Ayame", "text": ""}
{"id": "2309034", "revid": "729019", "url": "https://it.wikipedia.org/wiki?curid=2309034", "title": "Datu Anggal Midtimbang", "text": "Datu Anggal Midtimbang \u00e8 una municipalit\u00e0 delle Filippine, situata nella Provincia di Maguindanao, nella Regione Autonoma nel Mindanao Musulmano.\nLa municipalit\u00e0 \u00e8 stata creata con l'atto regionale N. 206 ratificato il 30 dicembre 2006, con 3 baranggay della municipalit\u00e0 di Talayan e 4 della municipalit\u00e0 di Talitay.\nDatu Anggal Midtimbang \u00e8 formata da 7 baranggay:"}
{"id": "2309035", "revid": "125210042", "url": "https://it.wikipedia.org/wiki?curid=2309035", "title": "Broadcasting...", "text": "Broadcasting... \u00e8 il terzo album di studio del gruppo hardcore punk canadese Comeback Kid, pubblicato il 20 febbraio 2007 dalla Victory Records. \u00c8 il primo album con Andrew Neufield alla voce, dopo l'addio di Scott Wade. \"Broadcasting...\" ha raggiunto la 129\u00aa posizione della Billboard 200, la terza della Top Heatseekers e la decima della Independent Albums.\nTracce.\nLa versione giapponese del disco include il video musicale di \"Wake the Dead\", tratta dall'album precedente."}
{"id": "2309038", "revid": "110157", "url": "https://it.wikipedia.org/wiki?curid=2309038", "title": "Kapolcs", "text": "Kapolcs \u00e8 un comune dell'Ungheria di 451 abitanti (dati 2001). \u00c8 situato nella provincia di Veszpr\u00e9m."}
{"id": "2309043", "revid": "110157", "url": "https://it.wikipedia.org/wiki?curid=2309043", "title": "Karak\u00f3sz\u00f6rcs\u00f6k", "text": "Karak\u00f3sz\u00f6rcs\u00f6k \u00e8 un comune dell'Ungheria di 323 abitanti (dati 2001). \u00c8 situato nella provincia di Veszpr\u00e9m."}
{"id": "2309044", "revid": "767487", "url": "https://it.wikipedia.org/wiki?curid=2309044", "title": "K\u00e1ptalanfa", "text": "K\u00e1ptalanfa \u00e8 un comune dell'Ungheria di 901 abitanti (dati 2001). \u00c8 situato nella provincia di Veszpr\u00e9m."}
{"id": "2309045", "revid": "204012", "url": "https://it.wikipedia.org/wiki?curid=2309045", "title": "Carcinoma polmonare squamocellulare", "text": ""}
{"id": "2309048", "revid": "1573940", "url": "https://it.wikipedia.org/wiki?curid=2309048", "title": "Chiesa di Santo Stefano (Viggi\u00f9)", "text": "La chiesa di santo Stefano protomartire \u00e8 un edificio sacro di Viggi\u00f9.\nStoria e descrizione.\nLa chiesa all'inizio era formata da un primitivo edificio, in forme romaniche, innalzato all'estremit\u00e0 del paese al termine della corona di case, che costituivano un ampio ed alto anfiteatro verso la Valceresio. La chiesa fu ampliata nel XV secolo fino a raggiungere le attuali dimensioni: tre ampie navate, suddivise in quattro campate, delimitate agli estremi da sei colonne monolitiche in pietra di Saltrio e sormontate da capitelli.\nL'intervento che segn\u00f2 maggiormente la struttura dell'edificio, fu la trasformazione tardo-cinquecentesca a cura dell'architetto viggiutese Martino Longhi il vecchio, il quale ne realizz\u00f2 la facciata con l'ampio portico ed il campanile dall'imponente mole, che raggiunge l'altezza di 45 metri. La chiesa, ormai definita nelle sue forme rinascimentali, veniva successivamente abbellita lungo il lato sinistro da alcune cappelle. \nAll'inizio della navata sinistra si incontra la cappella seicentesca intitolata a san Giovanni Battista e Sant'Orsola. Nell'architettura sono chiarissimi i segni caratteristici del manierismo lombardo. L'altare, eretto nel 1763, inquadra una \"tela\" seicentesca che raffigura l\u2019\"Assunzione in cielo di Maria tra i Santi\": Giovanni Battista e Orsola in primo piano, cui fanno da sfondo santa Caterina d'Alessandria e sant'Apollonia sulla destra, San Lorenzo e San Sebastiano sulla sinistra; in basso a sinistra si pu\u00f2 vedere il ritratto di Sebastiano Longhi, committente della tela. Significative, poi, anche le tele del morazzoniano Isidoro Bianchi, che ornano le pareti laterali della cappella: a sinistra il \"Martirio di S. Orsola\", a destra la \"Decollazione del Battista\". Nelle lunette della volta vengono riproposte, ad affresco, le scene del martirio dei santi cui \u00e8 dedicata la cappella. La volta con \"ricchi stucchi\" seicenteschi, ha al centro un'immagine a \"rilievo\" del \"Padre Eterno\". \nProseguendo verso l'altare maggiore si trova la settecentesca cappella della Madonna del Carmelo; l\u2019\"altare\", in marmi policromi, realizzato su disegno dell'architetto viggiutese Carlo Maria Giudici, conserva, oltre alla statua lignea della \"Madonna del Carmelo\", altre due statue lignee del XVII secolo, dedicate a san Francesco d'Assisi ed a santa Maria Egiziaca. Alle pareti tele di Isidoro Bianchi di Campione d'Italia con a sinistra la \"Nascita della Madonna\" e a destra la \"Nascita del Messia\"; nella volta scene relative alla vita di Maria: a sinistra la \"Presentazione di Maria al tempio\", a destra, lo \"Sposalizio della Vergine\".\nSegue, la cappella del Santo Cuore, in origine dedicata a Santa Caterina d'Alessandria, con altare del 1780, opera del viggiutese Stefano Argenti, su disegno dell'architetto Gabriele Longhi. La \"statua del Sacro Cuore\", in marmo di Carrara, \u00e8 opera novecentesca dello scultore Luigi Bottinelli; la parete di sinistra reca un affresco con le nozze mistiche di Santa Caterina.\nLa navata di sinistra termina con l'altare del Crocifisso, con l\u2019\"ancona\" eseguita nel 1727, da Onorato Buzzi e ornata sulla sommit\u00e0 da putti e sudario, opera di Elia Vincenzo Buzzi.\nL'altare maggiore, in mezzo all'ampio presbiterio, risale alla prima met\u00e0 del Settecento 1737-1739 ed \u00e8 opera di Giovan Battista Giudici. A destra dell'altare maggiore sorge il settecentesco altare dedicato a sant'Antonio di Padova, in origine dedicato a San Rocco, della cui struttura architettonica fanno parte due angioletti, opera del noto scultore viggiutese Elia Vincenzo Buzzi.\nInfine, sulla parete della navata destra, si trova l'altare dedicato all'\"Annunciazione\", realizzato nel 1764, su disegno di Carlo Maria Giudici, \u00e8 sormontato da una \"tela\", donata dal noto architetto viggiutese, Flaminio Ponzio, che rappresenta l'\"Annunciazione a Maria Vergine tra angeli cantori e musici\".\nUna \"lapide\" sotto l'avanportico della chiesa ricorda come, luned\u00ec 30 ottobre 1413, Sigismondo di Lussemburgo, figlio di Carlo IV, gi\u00e0 da tre anni eletto re dei Romani, dalla chiesa di Santo Stefano dat\u00f2 una lettera regia con la quale rendeva nota la sua scelta della citt\u00e0 di Costanza come sede di un Concilio Generale, indetto per porre fine allo scisma che affliggeva la Chiesa e per dipanare la confusa situazione provocata dalla contemporanea presenza sul trono di Pietro di tre papi: Papa Gregorio XII, Papa Giovanni XXIII e Papa Benedetto XIII.\nLa chiesa, all'inizio degli anni '50, su progetto dell'architetto Enrico Castiglioni, venne ampliata con una nuova e capiente aula, sul lato sinistro del presbiterio; all'interno della sua architettura, dalle moderne linee sinuose, trova collocazione un'interessante \"tela\" seicentesca (donata dalla famiglia Longhi), raffigurante il \"Martirio di Santo Stefano\".\nIl piazzale antistante la chiesa \u00e8 dovuto, per la parte sinistra a lavori di bonifica del vecchio cimitero, mentre per la parte destra a un intervento di progettazione di Gabriele Longhi che chiude, con ampi muri di sostegno, il dislivello della parte antistante la chiesa.\nLa festivit\u00e0 che celebra il Santo Patrono, contrariamente alla tradizione che vuole tale rito il 26 dicembre, si svolge il 3 agosto in ricordo del rinvenimento delle ossa del santo avvenuto in tale data."}
{"id": "2309050", "revid": "110157", "url": "https://it.wikipedia.org/wiki?curid=2309050", "title": "Chiesa di San Gaetano (Bitonto)", "text": "La chiesa di San Gaetano fu eretta nel 1609 a Bitonto sull'antico palazzo dell'\"Universitas\", in piazza Cavour. L'opera, commissionata dai Teatini, originariamente denominata \"San Niccol\u00f2 ai Teatini\", e realizzata secondo il progetto architettonico di Dionisio Volpone di Parabita, si presenta in stile barocco. La struttura fu consacrata solo nel 1730 ad opera del vescovo Luca Antonio della Gatta.\nEsterno.\nLa severa facciata in bugnato \u00e8 preannunciata da un'ampia scalinata e divisa in due ordini da una cornice marcapiano e sormontata da un grande timpano. Il primo dei due, pi\u00f9 ampio, presenta il portale, sormontato da un timpano spezzato da una piccola nicchia. Nel secondo piano si erge un grande finestrone centrale sormontato da un timpano e decorato con una lineare balaustra posta a livello della cornice marcapiano che non ne va ad alterare la funzione ma anzi la arricchisce. La facciata del primo piano \u00e8 divisa da sei lesene, di cui le quattro centrali continuano nel second'ordine dell'edificio. Alcune nicchie prive di decorazione scultorea attestano l'incompiutezza dell'edificio. Pi\u00f9 in alto si nota lo stemma dei Teatini.\nInterno.\nLa chiesa \u00e8 composta da un'unica navata terminante in tre absidi tra cui quello centrale, pi\u00f9 grande. L'aula interna \u00e8 delineata da quattro arcate per lato in cui si aprono altrettante cappelle. Notevole \u00e8 la prima cappella sulla destra, gi\u00e0 di patronato della famiglia Sylos-Sersale, dove spicca un altare barocco riccamente decorato realizzato nel 1696 in pietra leccese. Al centro del prezioso altare vi \u00e8 una tela raffigurante la nascita della Vergine di incerta attribuzione (Nicola Gliri oppure Andrea Miglionico).\nSulla controfacciata e sulle alte pareti della navata sono affrescati molti Santi fra cui san Patrizio e san Gregorio. Sul soffitto ligneo, dipinto dal pittore bitontino Carlo Rosa, sono illustrate alcune scene della vita di san Nicola di Bari, san Gaetano e sant'Andrea Avellino.\nLa navata \u00e8 illuminata dal finestrone centrale della controfacciata e da otto finestre, quattro per lato. Sulle pareti del lato destro ove si affacciano le quattro finestre vi sono affreschi raffiguranti: san Giovanni Crisostomo, san Girolamo, san Martino, sant'Arsenio, san Cipriano, san Crescenzio, san Mariano, san Luca. Negli spazi tra l'arco trionfale, sopra lo stemma dei Teatini, e il soffitto sono affrescate le figure di san Paolo e san Pietro mentre sulle pareti sinistre sono affrescati alla stessa maniera delle pareti destre: san Giacomo apostolo, san Policarpo, sant'Ignazio, sant'Urbano, san Silvestro, san Basilio, sant'Ambrogio e sant'Agostino."}
{"id": "2309052", "revid": "799790", "url": "https://it.wikipedia.org/wiki?curid=2309052", "title": "Waldo Salt", "text": "Biografia.\nLaureatosi alla Stanford University nel 1932, inizia la sua attivit\u00e0 di sceneggiatore nel 1937, con \"La sposa vestiva di rosa\" (\"The Bride Wore Red\"). \nAttivista di sinistra, si iscrive nel 1938 nelle file del Partito Comunista degli Stati Uniti d'America. Al termine della Seconda guerra mondiale viene ascritto nelle file della Hollywood blacklist durante il Maccartismo ed allontanato dall'attivit\u00e0 cinematografica. Trasferitosi in Gran Bretagna, diviene autore televisivo di serie di successo, rientrando in patria negli anni sessanta, dove riprende l'attivit\u00e0 di sceneggiatore, sia televisivo che cinematografico, conquistando due premi Oscar, nel 1970 per \"Un uomo da marciapiede\" (\"Midnight Cowboy\"), e nel 1979 per \"Tornando a casa\" (\"Coming Home\"), curiosamente entrambi con protagonista Jon Voight."}
{"id": "2309053", "revid": "57342", "url": "https://it.wikipedia.org/wiki?curid=2309053", "title": "Waldo Pressman Salt", "text": ""}
{"id": "2309058", "revid": "729019", "url": "https://it.wikipedia.org/wiki?curid=2309058", "title": "Datu Paglas", "text": "Datu Paglas \u00e8 una municipalit\u00e0 di Quinta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nDatu Paglas \u00e8 formata da 23 baranggay:"}
{"id": "2309061", "revid": "1186766", "url": "https://it.wikipedia.org/wiki?curid=2309061", "title": "Armoriale dei comuni della provincia di Savona", "text": "Questa pagina contiene le armi (stemmi e blasonature) dei comuni della provincia di Savona."}
{"id": "2309063", "revid": "1573940", "url": "https://it.wikipedia.org/wiki?curid=2309063", "title": "Chiesa di San Martino (Viggi\u00f9)", "text": "La chiesa di San Martino di Viggi\u00f9 sorge su una piccola altura, un tempo quasi completamente terrazzata e coltivata (oggi incolta verso Sud ed edificata verso Nord), situata a meridione del nucleo abitato. Vi si accede mediante una piccola strada a \"rizzada\", che si stacca dalla comunale Viggi\u00f9 - Baraggia, il cui ingresso \u00e8 segnato da un arco settecentesco. Lungo la strada di accesso alla chiesa sorgono le cappelle della via Crucis, con bassorilievi bronzei, opera novecentesca dello scultore viggiutese Giacomo Buzzi Reschini.\nL'area in cui sorge la chiesa, secondo la tradizione e le testimonianze archeologiche, ha sempre costituito un luogo di particolare rilievo anche al tempo dei Romani, testimoniato dalla scoperta di monete romane e dai resti di un sarcofago tardo-romano, rinvenuto nei dintorni e visibile all'esterno della chiesa.\nL'edificio, in origine prima chiesa parrocchiale viggiutese, nel seicento divenne cappella privata della famiglia dei Longhi, che svolgeranno un ruolo di primo piano nell'architettura della Roma seicentesca, che la adib\u00ec a mausoleo di famiglia e la arricchirono di arredi sacri e preziosi.\nLa chiesa, con elegante portale cinquecentesco (con al centro lo stemma dei Longhi), ha pianta ad aula profonda e riflette al suo interno la semplicit\u00e0 che ne caratterizza la parte esterna; le pareti, senza alcuna decorazione, illuminate a mezzogiorno da due semplici finestre ogivali, conducono lo sguardo dell'osservatore verso la pala dell'altare, che rappresenta la Crocifissione."}
{"id": "2309071", "revid": "122891845", "url": "https://it.wikipedia.org/wiki?curid=2309071", "title": "Episodi de Gli antenati", "text": "Elenco degli episodi della serie televisiva animata Gli antenati. In Italia la serie \u00e8 andata in onda dal 30 agosto 1963 sull'attuale Rai 2."}
{"id": "2309076", "revid": "767487", "url": "https://it.wikipedia.org/wiki?curid=2309076", "title": "Datu Piang", "text": "Datu Piang \u00e8 una municipalit\u00e0 di Terza classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nDatu Piang \u00e8 formata da 21 baranggay:"}
{"id": "2309079", "revid": "666668", "url": "https://it.wikipedia.org/wiki?curid=2309079", "title": "I liga 1999-2000 (calcio a 5)", "text": "Il Campionato polacco di calcio a 5 1999-2000 detto Liga halowa \u00e8 stato il sesto campionato polacco di calcio a 5, disputato nella stagione 1999/2000 e che ha visto imporsi per la prima volta nella sua storia il Clearex Chorz\u00f3w al primo campionato di massima categoria, davanti al P.A. Nova Gliwice."}
{"id": "2309085", "revid": "363629", "url": "https://it.wikipedia.org/wiki?curid=2309085", "title": "Emulatore", "text": "Un emulatore, in informatica e nel senso pi\u00f9 generale possibile, \u00e8 un componente che replica le funzioni di un determinato sistema su un secondo sistema differente dal primo.\nDescrizione.\nUn software d'emulazione o pi\u00f9 comunemente un \"emulatore\" \u00e8 un programma che permette l'esecuzione di software originariamente scritto per un ambiente (hardware o software) diverso all'interno del quale l'emulatore viene eseguito. Ci\u00f2 consente di utilizzare programmi che non potrebbero girare sui sistemi operativi presenti sui vari personal computer.\nUn programma scritto per computer con sistema operativo Windows ad esempio non funziona (in gergo \"gira\") su un computer con sistema operativo differente come ad esempio una distribuzione Linux. In questi casi si crea sulla macchina ospitante un emulatore che riproduce virtualmente l'ambiente che \u00e8 stato previsto per l'esecuzione di quel programma.\nEsistono varie categorie di emulatori, cos\u00ec come esistono diversi metodi per emulare una piattaforma. \u00c8 possibile emulare completamente un ambiente sia hardware che software oppure soltanto uno dei due. Emulare un ambiente software \u00e8 tecnicamente meno complicato poich\u00e9 pu\u00f2 essere sufficiente un semplice traduttore di istruzioni che renda comprensibile all'ambiente sul quale l'emulatore gira le istruzioni del programma emulato (ad esempio Microsoft Virtual PC). Nel caso invece dell'emulazione hardware invece sar\u00e0 necessario simulare la circuiteria elettronica e il comportamento fisico del sistema come avviene ad esempio nel MAME.\nDifferenze coi \"simulatori\" e \"virtual machine\".\nGli emulatori si distinguono dai simulatori, ed entrambi dalle cosiddette \"virtual machine\" o macchine virtuali. Sebbene il risultato finale possa considerarsi (dagli utenti finali) lo stesso, la differenza tra i tre \u00e8 fondamentale.\nUtilizzo.\nUn uso popolare degli emulatori \u00e8 quello che permette di utilizzare videogiochi scritti per computer o console non pi\u00f9 in vendita o di difficile reperibilit\u00e0, come i computer della serie Amiga, il Commodore 64, lo ZX Spectrum, il BBC Micro, l'MSX, la PSX e le vecchie console Nintendo."}
{"id": "2309086", "revid": "6923", "url": "https://it.wikipedia.org/wiki?curid=2309086", "title": "Packard Corporation", "text": ""}
{"id": "2309087", "revid": "287204", "url": "https://it.wikipedia.org/wiki?curid=2309087", "title": "Xavier de Mont\u00e9pin", "text": "Biografia.\nNoto nell'Italia ottocentesca come Saverio di Mont\u00e9pin, fu autore di drammi popolari in cui coltiv\u00f2 la vena patetica del romanzo d'appendice. Con \"Les Chevaliers du lansquenet\" (I cavalieri del lanzichenecco) del 1847 ebbe inizio la sua lunga carriera di autore popolare (circa 100 romanzi e 100 drammi).\nNel 1855 il romanzo \"Les Filles de pl\u00e2tre\", cost\u00f2 a Mont\u00e9pin una condanna a tre mesi di carcere e 500 franchi d'ammenda, per \"oscenit\u00e0\".\n\"Le M\u00e9decin des pauvres\" (Il medico dei poveri), apparso a puntate, da gennaio a maggio del 1861, nel giornale illustrato \"Les Veill\u00e9es parisiennes\", fu un plagio di due romanzi storici di Louis Jousserandot, un avvocato repubblicano dell'epoca. Xavier de Mont\u00e9pin si era liberamente ispirato alle vicende storiche del capitano Jean-Claude Prost (vissuto nel XVII secolo e soprannominato \"Lacuzon\") per scrivere un romanzo popolare molto lontano dalla verit\u00e0 dei fatti, attingendo per\u00f2 a piene mani da \"Le Diamant de la Vouivre\" (1843) e \"Le capitaine Lacuzon\" (1844), entrambi scritti proprio da Louis Jousserandot, allora in esilio politico a \u00c9vian.\nJousserandot cit\u00f2 in giudizio Mont\u00e9pin per plagio e questi, querel\u00f2 l'avvocato per diffamazione. Il processo ebbe luogo a partire dal 17 gennaio del 1863, davanti alla \"7e chambre correctionnelle de la Seine\" e termin\u00f2 con un nulla di fatto. Entrambi i querelanti furono comunque condannati a pagare le spese processuali (tuttavia, lo smacco pi\u00f9 rilevante lo pat\u00ec Jousserandot, il quale, sin dall'inizio, non aveva mai avuto reali possibilit\u00e0 di spuntarla contro il ricco e celebre Xavier de Mont\u00e9pin, adorato dai lettori e, pi\u00f9 di tutto, politicamente vicino al potere imperiale).\nTra i libri pi\u00f9 fortunati \u00e8 possibile segnalare \"Le fiacre n. 13\" (\"Il fiacre n. 13\") del 1881 (che in Italia, oltre a svariate traduzioni, ebbe anche due trasposizioni cinematografiche: un film muto nel 1917 e il suo remake nel 1948). Xavier de Mont\u00e9pin \u00e8 inoltre considerato l'autore di uno dei pi\u00f9 grandi successi commerciali del XIX secolo, \"La porteuse de pain\" (\"La portatrice di pane\"), uscito dal 1884 al 1889, il quale \u00e8 stato, nel corso del tempo, adattato per il teatro (la prima riduzione scenica risale al 1889), il cinema e la televisione.\nPer le proprie opere, Xavier de Mont\u00e9pin era solito servirsi di uno o due ghost writer, autori che scrivevano per suo conto senza essere citati (una pratica questa, in uso all'epoca tra le firme di successo di feuilleton); \u00e8 noto come uno di tali scrittori fosse Maurice Jogand.\nOpere.\n(\"Elenco parziale\"):"}
{"id": "2309095", "revid": "1573940", "url": "https://it.wikipedia.org/wiki?curid=2309095", "title": "Chiesa della Madonna della Croce (Viggi\u00f9)", "text": "La chiesa della Madonna della Croce si trova a Viggi\u00f9. Il nome si riferisce alla collocazione della medesima in prossimit\u00e0 di un quadrivio, spazio in cui, nell'antichit\u00e0, si solevano edificare cappelle o altri popolari luoghi di culto.\nDella chiesa della Madonna della Croce, chiamata anche beata Vergine dell'Assunta, si hanno notizie sul finire del secolo XV, i primi interventi di ampliamento sono avvenuti nel corso della prima met\u00e0 del Settecento. La facciata, in chiaro stile bramantesco, fu realizzata verso la met\u00e0 dell'Ottocento su disegno di Giacomo Buzzi Leone. Le parti di maggior rilievo sono: portali, finestre, elementi architettonici in pietra di Viggi\u00f9; ai lati della facciata, medaglioni in terracotta dello scultore Luigi Buzzi Leone raffiguranti: a sinistra Mos\u00e8, a destra Davide.\n\u00c8 una specie di Pantheon dei Viggiutesi illustri; al suo interno si riscontrano diversi stili, dal barocco dell'altare al neoclassico di alcune statue, sino ai rilievi in stile moderno.\nAppoggiati alla parete di sinistra abbiamo: il monumento al Giureconsulto Paolo Piazza, opera del figlio scultore Giovanni, segue il monumento a Antonio Buzzi Quattrini (1807), dello scultore Stefano Butti, segue, dello stesso autore e l'altare di Sant'Apollonia, con statua in gesso, di stile neoclassico. Sulla parete destra trova collocazione un'Annunciazione del viggiutese Nando Conti.\nL'altare principale fu eseguito in stile barocco, su disegno dell'architetto Gabriele Longhi e dallo stesso donato alla chiesa.\nL'affresco al centro dell'altare, pur avendo subito dei ritocchi nel corso del tempo, attrae il visitatore per la sua composizione e la vivacit\u00e0 dei colori. Dipinto da un ignoto artista, verso la fine del XV secolo, \u00e8 attribuito alla scuola del Bergognone. Rappresenta la \"Vergine col Bambino\", seduta sopra un ricco \"trono\" di stile gotico.\nAi fianchi dell'altare, sulla parete, fra decorazioni a stucco, si trovano i dipinti dei Santi Lorenzo e Stefano, risalenti ai primi dell'800. Sulla volta dell'altare si trova l'affresco raffigurante la Santissima Trinit\u00e0, mentre, in quella dell'aula, \"l'Assunzione di Maria in Cielo\", con agli angoli i Quattro Evangelisti, opera della maturit\u00e0 dello scultore viggiutese Stefano Butti.\nPrima di uscire dalla chiesa si noti la bella e comoda loggia, che il defunto conte Renato Borromeo aveva fatto costruire per assistere alle funzioni religiose, collocandovi nel centro l'antico motto di famiglia in latino: \"HUMILITAS\". Il modesto campanile a tre campane, fu eretto nel 1859, in sostituzione del precedente a vela."}
{"id": "2309097", "revid": "767487", "url": "https://it.wikipedia.org/wiki?curid=2309097", "title": "Datu Unsay", "text": "Datu Unsay \u00e8 una municipalit\u00e0 di Seconda classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nLa municipalit\u00e0 \u00e8 stata creata con l'atto regionale N. 150 ratificato il 1\u00ba luglio 2003, con parte della municipalit\u00e0 di Shariff Aguak.\nDatu Unsay \u00e8 formata da 9 baranggay:"}
{"id": "2309098", "revid": "484532", "url": "https://it.wikipedia.org/wiki?curid=2309098", "title": "Manfrotto", "text": "Manfrotto \u00e8 un marchio italiano fondato nel 1972 a Bassano del Grappa (Vicenza) dal fotoreporter Lino Manfrotto e prodotto e distribuito dal 1989 dal gruppo britannico \"The Vitec Group Plc\". La sede dell'azienda, che opera come \"Vitec Imaging Solutions\" ma \u00e8 pi\u00f9 nota col nome del suo principale prodotto, Manfrotto, si trova a Cassola, sempre in provincia di Vicenza.\nManfrotto \u00e8 leader mondiale nella ideazione, produzione e distribuzione di supporti professionali per i mercati della fotografia, del video, dell'illuminazione e dell'intrattenimento..\nStoria.\nLino Manfrotto, fotoreporter per giornali locali vicentini, lavora negli anni sessanta con attrezzature pesanti e ingombranti. Finch\u00e9 nel garage di casa, trasformato in laboratorio di produzione, crea i primi bracci e aste telescopiche. Inizialmente per uso personale, poi per qualche amico. Nel 1972 incontra Gilberto Battocchio, un tecnico, e viene avviata una vera e propria attivit\u00e0. Nel 1974 il primo treppiede Manfrotto, molto leggero. Nel 1978 fonda il marchio Avenger, l'attivit\u00e0 si amplia, nel 1986 apre uno stabilimento anche a Feltre che negli anni diventeranno sette. Nel 1989 vende al gruppo britannico \"The Vitec Group Plc\", quotato alla Borsa di Londra e specializzato nel settore broadcast.\nNel 1992 acquisisce l'azienda francese Gitzo, leader nel settore dei treppiedi e delle teste per la fotografia professionale e amatoriale. Nel 1993 rileva negli Stati Uniti la societ\u00e0 Bogen Imaging, leader nella distribuzione di materiale fotografico negli Usa. Nel 2005 prende il controllo della societ\u00e0 israeliana Kata, specializzata nel settore delle videocamere. Nel 2011 acquisisce il marchio Lastolite, produttore di fondali e attrezzature per il controllo luce per fari e video.\nNegli anni l'azienda si trasforma da semplice produttore di treppiedi in produttore di luci a led, borse e accessori per specialisti (su licenza anche la borsa National Geographic), treppiedi da tavolo per gli smartphone, anche zaini per i droni che li usano come campi di atterraggio. Nel 2017 (anno della scomparsa di Lino Manfrotto). il gruppo ha, oltre la sede principale a Cassola, stabilimenti a Feltre e a Ashby, in Gran Bretagna, 9 filiali commerciali, 735 dipendenti, un fatturato di 201 milioni di euro. Il 95% realizzato con l'export, il 30% dei treppiedi venduti nel mondo ha il marchio Manfrotto. Nel 2017 sono inoltre acquisiti i marchi Lowepro e Joby.\nMarchi.\nSotto la \"Vitec Imaging Solutions\" sono prodotti e commercializzati questi marchi di apparecchiature nei mercati fotografici, video, broadcast, cinematografici e live-entertainment:"}
{"id": "2309110", "revid": "62748", "url": "https://it.wikipedia.org/wiki?curid=2309110", "title": "Spacing", "text": ""}
{"id": "2309113", "revid": "729019", "url": "https://it.wikipedia.org/wiki?curid=2309113", "title": "Guindulungan", "text": "Guindulungan \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nGuindulungan \u00e8 formata da 11 baranggay:"}
{"id": "2309114", "revid": "118956964", "url": "https://it.wikipedia.org/wiki?curid=2309114", "title": "All Quiet on the Western Front (singolo)", "text": "All Quiet on the Western Front \u00e8 un singolo di Elton John.\nIl singolo.\nLa titletrak \u00e8 composta da Elton John su testo \u00e8 di Bernie Taupin.\nProveniente dall'album del 1982 \"Jump Up!\" (del quale costituisce la decima e ultima traccia), si presenta come una canzone di stampo pop; la melodia \u00e8 lenta e malinconica, ma particolarmente maestoso risulta essere il finale orchestrale (tipico di alcuni vecchi brani della rockstar, come \"The King Must Die\" e \"Burn Down the Mission\"). Il testo di Taupin, letteralmente \"Tutto Tacque Sul Fronte Occidentale\", parla della Prima guerra mondiale e potrebbe facilmente essere stato ispirato dal libro omonimo.\n\"All Quiet on the Western Front\" fu pubblicato come singolo nel Regno Unito (novembre 1982) ma non ebbe particolare successo (non entr\u00f2 nemmeno in classifica)."}
{"id": "2309115", "revid": "124123", "url": "https://it.wikipedia.org/wiki?curid=2309115", "title": "Gemma Fortini", "text": "Biografia.\nFiglia dello storico del movimento francescano Arnaldo Fortini (1889-1970), primo titolare della cattedra di Storia del francescanesimo all'Universit\u00e0 di Perugia nonch\u00e9 celebre avvocato che evit\u00f2 la pena capitale al gerarca Tullio Cianetti nel processo di Verona contro i firmatari dell'Ordine del giorno Grandi, si laure\u00f2 in Lettere all'Universit\u00e0 \"La Sapienza\" di Roma nell'immediato dopoguerra. \nGiornalista e critica d'arte \u00e8 stata per lunghi anni corrispondente dall'Umbria del Giornale d'Italia, della Nazione e del Tempo. Nell'ambiente cosmopolita della citt\u00e0 natale incontr\u00f2 e intervist\u00f2 intellettuali e artisti, e divenne un punto di riferimento della vita culturale di Assisi e della regione.\nStudiosa della storia francescana e umbra, indag\u00f2 sulle origini della famiglia di Chiara d'Assisi. Nel 1978 sollev\u00f2 dibattito tra gli studiosi la sua ipotesi che Francesco d'Assisi discendesse da una famiglia ebraica convertita.\nFu anche traduttrice dell'opera poetica del poeta latino di Assisi Properzio.\nNel 2006 le \u00e8 stato assegnato alla memoria per la sezione Cultura la XXIX edizione del Premio Letterario Nazionale \"Insula romana\" promosso dall'amministrazione di Bastia Umbra.\nNote.\n\"Lettere dal cielo\", Mantova Universalis Fraternitas,"}
{"id": "2309119", "revid": "1005847", "url": "https://it.wikipedia.org/wiki?curid=2309119", "title": "Elezioni europee del 2009 a Malta", "text": "Le elezioni europee del 2009 a Malta si sono tenute il 4 giugno."}
{"id": "2309120", "revid": "1486495", "url": "https://it.wikipedia.org/wiki?curid=2309120", "title": "Episodi di Johnny Bravo", "text": "Lista di episodi di Johnny Bravo.\nPilota.\nGli episodi pilota sono stati trasmessi nella serie \"What a Cartoon!\" e ritrasmessi nella serie.\nSuper presto in giro.\nNel tentativo di impressionare l'insegnante di Suzy, Johnny recita una gag, facendosi passare per \"Bravo-Man\" il suo alter ego supereroico. Dovr\u00e0 dimostrare il suo valore quando un ladro rapiner\u00e0 davvero una banca.\nMaltrattato nella giungla.\nJohnny viene buttato di fuori da un hostess in aereo e finisce sulla giungla amazzonica dove finisce per fare accidentalmente del male al bimbo della giungla facendo cos\u00ec in modo che gli animali della giungla se la prendano con lui\nTempo da orsa.\nJohnny si perde nel bosco e finisce per puro caso in una grotta dove un orso parlante di nome Kronos che afferma di essere il padrone del tempo, si sveglia dal letargo e furibondo decide di mangiarsi il ragazzo ma alla fine Johnny dopo molto tentativi riesce a farlo riaddormentare.\nIl maschio sensibile.\nJohnny incontra un uomo basso e calvo che gli insegna cosa deve fare per far colpo sulle ragazze, anche se alla fine egli stesso si riveler\u00e0 un imbroglione\nBravo Scooby Doo.\nJohnny incontra i personaggi di Scooby-Doo che lo accompagnano a una visita ad una casa stregata e infestata dai fantasmi dove abita Jesbedissa, la zia di Johnny.\nAppuntamento con un'antilope.\nJohnny ottiene online un appuntamento con un'antilope che per\u00f2 alla fine gli riveler\u00e0 che esce con lui solo perch\u00e9 vuole far ingelosire il suo fidanzato, ovvero un granchio, perch\u00e9 \u00e8 troppo possessivo verso di lei.\nSi \u00e8 visto un toro da queste parti.\nJohnny \u00e8 in Spagna dove si ritrova nel colosseo a fare il torero\nCrisi culinarie.\nSuzy diventa girl scout e cerca di vendere a Johnny delle scatole di biscotti ma Johnny non volendo rovinare il suo \"bel fisico\" rifiuta e da ci\u00f2 ne nasce una sottospecie di commedia dove Suzy cerca di far vendere una scatola a Johnny mentre i due parlano frasi in rima."}
{"id": "2309121", "revid": "2130303", "url": "https://it.wikipedia.org/wiki?curid=2309121", "title": "Chiesa di Santa Maria Nascente (Viggi\u00f9)", "text": "La chiesa di Santa Maria Nascente, comunemente chiamata della \"Madonnina\" si trova centro storico di Viggi\u00f9, inserita nelle contrade pi\u00f9 antiche del paese, lungo la strada che porta verso il colle \"Sant'Elia\". Venne edificata nel 1718, sul luogo dove sorgeva una piccola cappella votiva eretta quale ex voto contro la peste.\nDescrizione.\nLa semplice facciata, con elegante portale e due finestre dalle modanature leggermente sinuose, \u00e8 fiancheggiata dallo svettante campanile, innalzato nel 1750, che termina con una copertura a pianta ottagonale, che corona in maniera leggiadra la cella campanaria.\nIl semplice interno, con pianta a croce latina, conserva le statue dei Santi che maggiormente sono legati alla fede dei Viggiutesi: Santa Lucia, Sant'Orsola e San Carlo Borromeo.\nL'altare neoclassico, nel braccio sinistro della croce, \u00e8 dedicato a Santa Lucia, patrona dei Picasass viggiutesi. La statua della Santa \u00e8 opera dello scultore viggiutese Antonio Bottinelli (1850-1898), autore di diverse opere per la Fabbrica del Duomo, tra cui, una statua di San Carlo. L'altare maggiore, con finissimi intagli e rilievi, in stile neoclassico, \u00e8 arricchito dalle statue di Maria Santissima Orante, opera di Stefano Butti, con ai lati altre due statue: San Giovanni di Guido Butti e San Luca di Antonio Galli, rinomati artisti viggiutesi dell'Ottocento. Alla base, medaglioni con ritratti eseguiti dal giovane scultore Giovanni Piazza. Tale altare, del 1825, realizzato, gratuitamente, da un gruppo di artisti viggiutesi, su disegno dell'architetto del Duomo di Milano Pietro Pestagalli, sostituisce quello pi\u00f9 antico, che viene venduto alla parrocchia di Meride."}
{"id": "2309123", "revid": "33689", "url": "https://it.wikipedia.org/wiki?curid=2309123", "title": "Play - Il mondo dei videogiochi", "text": "Play - Il mondo dei videogiochi fu la prima mostra europea dedicata ai videogiochi (precedette di qualche settimana Game On).\nTenutasi dal 24 aprile al 10 luglio 2002 al Palazzo delle Esposizioni di Roma, ricevette oltre 50\u00a0000 visite.\nLa mostra.\nOltre 300 videogiochi esposti su una superficie di 1300 metri quadrati. Partendo da Space War del 1962 fino ai pi\u00f9 recenti titoli per PC, PlayStation 2, Xbox e GameCube. Assieme a pi\u00f9 di 40 console differenti, incluse il Magnavox Odyssey, il Vectrex, il TurboGrafx-16, e pi\u00f9 di 50 handheld dal 1970 ai nostri giorni.\nPlay ha messo in luce l'evoluzione dei giochi elettronici non solo dal punto di vista tecnico, ma anche nella loro relazione con la cultura e la societ\u00e0. Il tutto mostrando tanto i singoli titoli e le console, quanto una serie di interviste a grandi game designer del calibro di Shigeru Miyamoto, Hideo Kojima, Tetsuya Mizuguchi, le biografie degli altri protagonisti di questo settore, le campagne pubblicitarie e i rapporti con Hollywood, la politica, l'industria bellica.\nOrganizzata in senso cronologico, la mostra era divisa in cinque aree principali. \nLa prima andava dai videogame sviluppati nei laboratori di ricerca americani come Spacewar!, all'ascesa della Nintendo. E di quest'ultima c'erano addirittura le carte da gioco prodotte agli inizi del Novecento e i primi giocattoli elettrici degli anni Cinquanta. La seconda area era invece dedicata al mondo dei videogame a 16-bit, mentre nella terza dominavano console come la PlayStation, Sega Mega Drive, N64, Atari Jaguar. Nella quarta c'erano i giochi per pc, da quelli della Id Software fino ai Mmorpg (Massively-Multiplayer Online Role-Playing Games), nell'ultima infine le console di nuova generazione stile PlayStation 2, Xbox, Gamecube.\nCuratori.\nJaime D'Alessandro, giornalista di La Repubblica e Maria Grazia Tolomeo. Con la collaborazione di Andrea Cuneo, Francesco Fondi, Diego Malara, Sergio Pennacchini e Luisa Ammaniti, marketing manager di Palazzo delle Esposizioni."}
{"id": "2309132", "revid": "200568", "url": "https://it.wikipedia.org/wiki?curid=2309132", "title": "De reditu (Il ritorno)", "text": ""}
{"id": "2309135", "revid": "2130303", "url": "https://it.wikipedia.org/wiki?curid=2309135", "title": "Chiesa della Beata Vergine del Rosario (Viggi\u00f9)", "text": "La chiesa della Beata Vergine del Rosario \u00e8 un'antica chiesa di Viggi\u00f9, in Lombardia.\nA Viggi\u00f9 la costruzione della chiesa della Beata Vergine del Rosario fu voluta per ospitare i padri domenicani che provenivano dal convento di Como e, durante la quaresima, offrivano il proprio .\nSi hanno notizie dell'edificio sin dal 1539, in esso avevano sede i padri domenicani e i membri della Confraternita del Santo Rosario. Tra la fine del seicento e l'inizio del secolo successivo, per un contrasto con i padri domenicani, ospitati nella medesima struttura, si inizia, a cura dei confratelli, a edificare un nuovo oratorio dedicato a san Pietro Martire, alla Madonna delle Grazie e del Rosario. La progettazione dell'edificio, nel 1618 \u00e8 dovuta al noto architetto viggiutese Onorio Longhi. Per problemi finanziari, il progetto non sar\u00e0 portato a termine e le strutture verranno demolite a met\u00e0 del XVIII secolo. Abbandonato questo progetto, si decide di investire tutte le forze per il rinnovo del vecchio edificio che assume quindi l'aspetto attuale.\nLa chiesa della Madonna del Rosario sorge ai piedi della collina della Pessina, dalle cui pendici si pu\u00f2 notare il contrasto tra la semplice facciata della chiesa ed il leggiadro campanile, coronato dall'aerea statua stellata della Vergine.\nAl suo interno, cupole, volte, colonne policrome, lesene, trabeazioni e leggere loggette sono a coronamento degli affreschi e delle tele che ne arricchiscono le pareti ed il soffitto. Alla parete di sinistra \u00e8 appesa una tela del noto pittore viggiutese Carlo Maria Giudici, raffigurante il \"Battesimo di sant'Agostino alla presenza di santa Monica\", mentre quella di destra (che sino al 1993 recava una pregevole tela di Francesco Salviati, ora alla Pinacoteca di Brera, raffigurante la \"Deposizione di Cristo\"), reca, ora, una tela dallo stesso soggetto ma, di autore ignoto e meno prestigioso. Il soffitto \u00e8 decorato con affreschi di Carlo Maria Giudici. L'altare maggiore, di forme neoclassiche, \u00e8 coronato dalle pregevoli statue in gesso: a sinistra di Re David e a destra il profeta Isaia, dello scultore Gaetano Matteo Monti di Ravenna."}
{"id": "2309138", "revid": "339392", "url": "https://it.wikipedia.org/wiki?curid=2309138", "title": "Passo del Julier", "text": ""}
{"id": "2309139", "revid": "1779418", "url": "https://it.wikipedia.org/wiki?curid=2309139", "title": "Reno Anteriore", "text": "Il Reno Anteriore (in tedesco \"Vorderrhein\", in romancio \"Rein Anteriur\") \u00e8 un fiume svizzero che forma il Reno incontrandosi con il Reno Posteriore poco a valle di Coira, in particolare a Reichenau.\nIl Reno Anteriore sgorga dal lago Tuma, vicino al passo dell'Oberalp, e attraversa quindi la Val Surselva, che finisce poco prima della confluenza del fiume con le imponenti gole del Ruinaulta.\nSepara lungo il suo percorso le Alpi Lepontine a sud dalle Alpi Glaronesi a nord."}
{"id": "2309140", "revid": "24443", "url": "https://it.wikipedia.org/wiki?curid=2309140", "title": "Vorderrhein", "text": ""}
{"id": "2309142", "revid": "123366082", "url": "https://it.wikipedia.org/wiki?curid=2309142", "title": "Chiesa di Sant'Elia (Viggi\u00f9)", "text": "La chiesa di Sant'Elia di Viggi\u00f9 si trova sulla sommit\u00e0 del colle dedicato all'omonimo profeta, a 665 metri di altitudine. Eremo cluniacense, dipendente dal priorato di Vertemate, come risulta da un decreto di Papa Urbano II (risalente al 1095), nel XIII secolo, era l'unica chiesa della diocesi ambrosiana dedicata al Santo Profeta. Non resta nessuna testimonianza dell'antico cenobio, in quanto l'edificio odierno \u00e8 frutto di una serie di trasformazioni, operate nel corso del XVI secolo e XVII secolo. Dopo l'invasione dei \"lupi cervieri\", del 1504, la chiesa divenne meta di pellegrinaggio da molti paesi del circondario, cosicch\u00e9 nel 1687 si rese necessario costruire una nuova strada per facilitare la salita dei pellegrini che aumentavano considerevolmente di anno in anno.\nUn ampio ed arioso portico, aperto verso valle, coronato da tre archi a tutto sesto, immette all'interno dell'edificio, che si presenta in maniera abbastanza inconsueta rispetto alle altre chiese viggiutesi in quanto \u00e8 totalmente affrescato sulle pareti ed anche sul soffitto. La pianta della chiesa \u00e8 ad aula con una cappella per ogni lato, oltre a quella dell'altare maggiore. La cappella maggiore, presenta un altare settecentesco, dall'elegante cornice in pietra, che racchiude l'affresco raffigurante il \"profeta Elia che viene portato in cielo\" dal biblico carro di fuoco; anche le pareti laterali dell'abside e il soffitto sono affrescate con le storie del profeta. La cappella sul fianco sinistro, dedicata a San Giuseppe, e quella sul lato destro, dedicata all'Immacolata, risalgono entrambe al XVII secolo. La cappella di sinistra ospita una tela del pittore C. Cane, raffigurante San Giuseppe, quella di destra \u00e8 occupata dal simulacro ligneo dell'\"Immacolata che schiaccia il peccato\", in forma di serpente.\nLa navata \u00e8 decorata lungo le pareti con le \"Storie del profeta Elia\" e, sulla volta, con la \"Trasfigurazione\", realizzate dal noto pittore svizzero Francesco Antonio Giorgioli di Meride, all'inizio del Settecento.\nDurante il periodo primaverile ed estivo il colle Sant'Elia \u00e8 meta di pellegrinaggio da parte di oratori limitrofi, che organizzano appunto le \"oratoriadi\", gare agonistiche fra i vari oratori della Valceresio (Viggi\u00f9, Saltrio, Clivio, Brenno, Arcisate, Bisuschio, Besano, Induno e Porto Ceresio). Le gare principali nelle quali gli oratori si sfidano sono: Bandiera (due squadre sono sparse nel bosco, una deve proteggere la bandiera mentre l'altra squadra deve riuscire a rubarla e portarla nel suo campo); il Palo della cuccagna; la Caccia al tesoro; Calcio; varie gare di corse e staffette. In queste giornate di festa e furore agonistico vengono imbandite lunghe tavole di legno massiccio con offerta culinaria di pasta e costine, rito a cui nessuno riesce a sottrarsi.\nNel 1965 un fulmine abbatt\u00e9 il campanile, che venne riedificato all'inizio degli anni 70."}
{"id": "2309143", "revid": "1305772", "url": "https://it.wikipedia.org/wiki?curid=2309143", "title": "Glass Onion", "text": "Glass Onion \u00e8 una canzone di John Lennon e Paul McCartney, originariamente pubblicata nel 1968 come terza traccia dell'album \"The Beatles\", noto come \"White Album\".\nIl brano.\nRegistrazione.\nIl brano fu registrato durante le sedute per l'album \"The Beatles\" l'11 settembre 1968 negli studi londinesi della EMI ad Abbey Road.\nNella seduta di missaggio dell'album, curata da Lennon, McCartney e George Martin, ne fu deciso il posizionamento come terza traccia, in coda a \"Dear Prudence\".\nBench\u00e9 ufficialmente accreditato alla coppia Lennon / McCartney, il brano \u00e8 opera del solo John Lennon.\nA eseguire il brano furono John Lennon (voce sovraincisa, voce e pianoforte), Paul McCartney (basso elettrico e pianoforte), George Harrison (chitarra solista) e Ringo Starr (batteria e tamburello), pi\u00f9 un gruppo d'archi che comprendeva 5 violini, 2 viole, 2 violoncelli e un banjo.\nProduttore del brano nonch\u00e9 arrangiatore degli archi fu George Martin.\nStruttura del testo.\nLa canzone rappresenta un vero e proprio \"attacco\", pieno di sarcasmo, agli ammiratori pi\u00f9 incalliti e agli esegeti del gruppo. Lennon si scaglia con ironia verso tutti quei fans, pseudointellettuali e non, che avevano voluto scorgere significati reconditi e verit\u00e0 nascoste in molte delle canzoni composte dai Beatles fino ad allora. Il testo infatti, una tipica burla alla John Lennon, \u00e8 frutto della sua tendenza a costellare le proprie canzoni di falsi riferimenti per prendersi gioco dei \"fan\" pi\u00f9 inclini a cercare significati nascosti nelle parole dei brani rock in voga in quel periodo, fa ampio riferimento diretto ad altri lavori dei Beatles: \"Strawberry Fields Forever\" (\"\u00abI told you about strawberry fields\u00bb\"), \"The Fool on the Hill\" \"(\u00abI told you about the fool on the hill\u00bb)\", \"Lady Madonna\" \"(\u00abLady Madonna trying to make ends meet\u00bb)\", \"I Am the Walrus\" \"(\u00abThe walrus was Paul\u00bb)\" e \"Fixing a Hole\" (\"\u00abFixing a hole in the ocean\u00bb\"), e altri, pi\u00f9 criptici, ad altri brani, come \"There's a Place\", \"I'm Looking Through You\" e \"Within You Without You\".\nLa prova dell'influenza di tale canzone sulla fantasia dei \"fan\" e sul nascere di alcune leggende metropolitane \u00e8 data dalle voci, nate intorno al 1967 e mai del tutto sop\u00ecte, che riguardarono la presunta morte di Paul McCartney e sostituzione con un suo sosia che da allora lo impersonerebbe in tutte le occasioni pubbliche: il passo in cui John Lennon canta \u00abWell here's another clue for you all: the walrus was Paul\u00bb (\"\u00abBeh, c'\u00e8 un altro indizio per voi: il tricheco era Paul\u00bb\") fu in effetti interpretato come la dimostrazione che McCartney era effettivamente morto, in quanto vi fu chi congettur\u00f2 che il tricheco fosse un simbolo di morte (in realt\u00e0 tale animale era solo vagamente correlato, nella cultura popolare, all'estremo nord, ritenuto il luogo delle anime delle persone decedute di morte violenta, e alle aurore boreali che ivi hanno luogo, che si ritenevano essere i raggi luminosi emessi da tali anime mentre giocavano con una testa di tricheco usata come palla).\nComunque, in seguito, Lennon disse di avere null'altro che costruito deliberatamente una serie di connessioni senza senso.\nNotizie e curiosit\u00e0.\nEsiste un'altra versione della canzone, un primo mix fatto da Lennon, nel quale mancano gli archi di George Martin (quelli che creano la celebre e leggermente sinistra dissolvenza finale della canzone). Questo primo missaggio termina con la voce di un cronista sportivo che ripete diverse volte \"\u00abIt's a goal!\u00bb\". Questo mix alternativo del brano \u00e8 stato pubblicato sul terzo volume dell'Anthology nel 1996."}
{"id": "2309149", "revid": "729019", "url": "https://it.wikipedia.org/wiki?curid=2309149", "title": "Vinnie D'Angelo", "text": "Biografia.\nNato nel Michigan, di chiare origini italiane, la sua famiglia \u00e8 lontana dall'Italia da tre generazioni. Lavora come attore pornografico per le pi\u00f9 note case di produzione come Falcon Studios Raging Stallion, Titan Media e Hot House, esibendosi principalmente come attivo e a volte come versatile.\nOltre al lavoro di porno attore, \u00e8 appassionato di programmazione e computer grafica, curando personalmente il suo sito ufficiale e il suo blog.\nNel corso della sua carriera ha preso parte a numerosi film hard, ricevendo di anno in anno candidature ai premi del settore.\nIl 28 febbraio 2009, dopo sette nomination, vince un GayVN Award, per la miglior scena a due in \"The Drifter\", assieme al fidanzato, il porno attore Logan McCree. Per la scena di \"The Drifter\", il 23 maggio 2008 vince un Grabby Award."}
{"id": "2309160", "revid": "24443", "url": "https://it.wikipedia.org/wiki?curid=2309160", "title": "Passo di Oberalp", "text": ""}
{"id": "2309161", "revid": "125454216", "url": "https://it.wikipedia.org/wiki?curid=2309161", "title": "Aino Aalto", "text": "Biografia.\nNata a Helsinki, complet\u00f2 la sua istruzione nel 1913 presso la Helsingin Suomalainen Tytt\u00f6koulu (\"scuola finlandese per ragazze di Helsinki\"). Inizi\u00f2 a studiare architettura lo stesso anno presso la Helsinki University of Technology e si laure\u00f2 nel 1920. Quello stesso anno and\u00f2 a lavorare per l'architetto Oiva Kallio di Helsinki. Nel 1923 si spost\u00f2 nella citt\u00e0 di Jyv\u00e4skyl\u00e4 per lavorare nello studio dell'architetto Gunnar A. Wahlroos, ma l'anno seguente cambi\u00f2 e inizi\u00f2 a lavorare con Alvar Aalto che era da poco diventato suo marito. I coniugi Aalto trascorsero la loro luna di miele nel Nord Italia. Era piuttosto comune all'epoca per i giovani architetti scandinavi andare in Italia a studiare l'architettura vernacolare e questo ebbe una profonda influenza sull'architettura scandinava durante gli anni venti, inclusi quindi i coniugi Aalto, sviluppando lo \"stile\" definito come classicismo nordico.\nGli Aalto spostarono il loro ufficio a Turku nel 1927 e cominciarono a collaborare con l'architetto Erik Bryggman. Nel 1933 traslocarono ancora, questa volta per tornare a Helsinki. Gli Aalto progettarono e costruirono una casa-ufficio (1935-36) per loro stessi a Munkkiniemi, un suburbio di Helsinki, ma dopo la sua morte, soprattutto per motivi di spazio, Alvar Aalto progett\u00f2 un ufficio distaccato dall'abitazione, costruito nei dintorni (1954-55).\nIl ruolo di Aino Aalto nella progettazione delle opere architettoniche attribuite ad Alvar Aalto non \u00e8 mai stato completamente chiarito. I loro primi lavori furono piccoli edifici, come le ville estive in stile nordico classico. Tra queste spicca la villa estiva che gli Aalto progettarono per loro stessi, Villa Flora, sita in Alaj\u00e4rvi e costruita a partire dal 1926 (poi ampliata nel 1938). Si sa che nella fase di progettazione Aino si concentrasse soprattutto nel design degli interni (come per la famosa Villa Mairea a Noormarkku del 1937-39), ma anche dell'arredamento (come per il Paimio Sanatorium del 1927-29). Nel 1935 gli Aalto, insieme a Maire Gullichsen (loro cliente per Villa Mairea) e Nils-Gustav Hahlin, fondarono la Artek, una societ\u00e0 che vendeva impianti di illuminazione e arredamento disegnati dagli Aalto. A met\u00e0 degli anni venti gli Aalto furono i primi architetti in Finlandia ad adottare uno stile razionalista, proveniente dall'Europa centrale. Nel lavoro di Aino Aalto questo coincise con il suo ingresso nel padiglione finlandese della Esposizione universale di New York del 1939, il cui primo premio, tuttavia, venne vinto da Alvar Aalto.\nAino Aalto inoltre disegn\u00f2 molti oggetti in vetro per l'azienda finlandese Iittala. Il suo pi\u00f9 famoso bicchiere \u00e8 tuttora in vendita e alcune varianti pi\u00f9 grossolane sono state create da altre aziende (come ad esempio IKEA). Ha anche collaborato col marito nella creazione del celebre Savoy Vase nel 1936."}
{"id": "2309167", "revid": "666668", "url": "https://it.wikipedia.org/wiki?curid=2309167", "title": "Akademia Futsal Club Pniewy", "text": "L'Akademia Futsal Club \u00e8 un club polacco di calcio a 5 con sede a Pozna\u0144.\nStoria.\nFondato nel 1999, attualmente gioca nella prima divisione del campionato polacco di calcio a 5 chiamato \"Ekstraklasa\", dove ha esordito nel 2003. La squadra ha raggiunto i vertici del calcio a 5 polacco a partire dalla seconda met\u00e0 del decennio: secondo posto nel campionato polacco nel 2007 e la finale della Coppa di Polonia nel 2008. A coronamento dei piazzamenti sono arrivati la Coppa di Polonia nel 2009, ed il primo titolo nazionale vinto al termina della stagione 2009/2010."}
{"id": "2309168", "revid": "1573940", "url": "https://it.wikipedia.org/wiki?curid=2309168", "title": "Chiesa di San Giuseppe (Viggi\u00f9)", "text": "La chiesa parrocchiale di San Giuseppe si trova nella frazione di Baraggia di Viggi\u00f9. Costruita nella prima met\u00e0 del secolo XX su progetto dell'architetto Zanchetta, ha un aspetto essenziale, nella semplice facciata e nello slanciato campanile. Al suo interno, a pianta longitudinale ad unica navata, \u00e8 da segnalare, nella cappella dell'altare maggiore, una tela del noto pittore viggiutese (attivo nel Novecento) Antonio Piatti, raffigurante \"San Giuseppe\"; sempre del Piatti \u00e8 la tela raffigurante \"Sant'Antonio abate\", che si trova nella cappella sul lato sinistro della chiesa."}
{"id": "2309174", "revid": "767487", "url": "https://it.wikipedia.org/wiki?curid=2309174", "title": "Kemenesh\u0151gy\u00e9sz", "text": "Kemenesh\u0151gy\u00e9sz \u00e8 un comune dell'Ungheria di 590 abitanti (dati 2001). \u00c8 situato nella provincia di Veszpr\u00e9m."}
{"id": "2309175", "revid": "339392", "url": "https://it.wikipedia.org/wiki?curid=2309175", "title": "Akademia Slowa Poznan", "text": ""}
{"id": "2309178", "revid": "22475", "url": "https://it.wikipedia.org/wiki?curid=2309178", "title": "Francisco Fern\u00e1ndez de la Cueva (1655-1733)", "text": "Fern\u00e1ndez de La Cueva raggiunse questa posizione dopo una carriera militare. Fu capitano generale del Regno di Granada e della costa dell'Andalusia.\nBiografia.\nAmministrazione.\nAl suo arrivo a Veracruz fu informato della creazione di una stazione di posta francese che commerciava schiavi neri. I francesi avevano ricevuto una concessione decennale, ed il nuovo vicer\u00e9 approv\u00f2 la concessione.\nGiunse a Chapultepec nel novembre del 1702, facendo l'entrata formale a Citt\u00e0 del Messico l'8 dicembre 1702. Fu un fervente sostenitore della monarchia borbonica e di re Filippo V, operando in Nuova Spagna per eliminare ogni scontento dovuto alla precedente monarchia asburgica.\nL'amministrazione di questo vicer\u00e9 fu nota per i propri lussi e la magnificenza. Il 6 gennaio 1703 le guardie di palazzo apparvero per la prima volta con le divise francesi, con cappelli tricorni e tutto il resto. Questo attir\u00f2 molta attenzione, e ben presto la moda di corte si adegu\u00f2 al nuovo stile. Era una moda basata sul lusso, fortemente contrastata dalla povert\u00e0 di buona parte del popolo.\nPolitica militare.\nFern\u00e1ndez de La Cueva ripar\u00f2 ed espanse l'armada di Barlovento (guardacoste) tanto che fu in grado di attaccare i pirati. Dedic\u00f2 buona parte delle forze armate a cacciare inglesi ed olandesi dalla costa del Seno Mexicano (costa del Golfo del Messico). Invi\u00f2 rinforzi e rifornimenti a Saint Augustine, Florida, assediata dagli inglesi. Confisc\u00f2 le propriet\u00e0 di inglesi ed olandesi, usandole per contrastarli. Protesse le nuove missioni gesuite della California.\nLavor\u00f2 duro anche per fornire i finanziamenti ai Borboni impegnati nella guerra spagnola di successione. Chiese al clero di devolvere un decimo dei loro incassi al governo. L'arcivescovo si oppose con decisione. Quando l'incarico di Fern\u00e1ndez de La Cueva fu allungato, per gratitudine diede alla corona 2 milioni di pesos. Per recuperare questi soldi mise in piedi metodi equivoci, quali la vendita di posizioni di governo. Furono talmente tanti i soldi dati alla corona che il governo della colonia si trov\u00f2 impossibilitato a pagare molte forze di polizia ed altri impiegati. che furono licenziati.\nCrimini e ribellione.\nNel 1701 fu fondato il Tribunal de la Acordada (letteralmente, \"Corte di Accordo\"). Ebbe questo nome in seguito ad una proposta accolta dall'Audiencia. Fu un'organizzazione di volontari che intendevano catturare e processare velocemente i banditi. Tra la sua creazione e l'inizio della guerra d'indipendenza messicana nel 1810, la Acordada emise 57500 verdetti contro 62850 accusati. Di questi 35058 furono liberati, 888 impiccati, 1729 frustati; 19410 furono condannati ad uno o due anni di prigione, e 263 a svolgere lavori pubblici; 777 furono banditi ed esiliati nei capi del nord, ed il resto rinviato ai giudici regolari. 340 morirono in ospedale e 1280 in prigione.\nNel 1704 il vicer\u00e9 soppresse una ribellione degli indiani Pima della Nueva Vizcaya, con metodi sanguinari. Gli indiani furono terrorizzati e sottomessi, ma a lungo andare si rivel\u00f2 un pessimo risultato per la Spagna. Gli indiani divennero diffidenti e restii all'evangelizzazione ed all'integrazione nella societ\u00e0 del Vicereame.\nNonostante i suoi errori Fern\u00e1ndez de La Cueva aveva una reputazione di governatore affabile, moderato e capace che fu in grado di mantenere tranquillit\u00e0 e sicurezza nel vicereame. Lasci\u00f2 il compito di governo al suo successore nel 1711, tornando in Spagna. Mor\u00ec a Madrid nel 1733."}
{"id": "2309180", "revid": "486946", "url": "https://it.wikipedia.org/wiki?curid=2309180", "title": "Francisco Fernandez de La Cueva", "text": ""}
{"id": "2309182", "revid": "6923", "url": "https://it.wikipedia.org/wiki?curid=2309182", "title": "Ride by Wire", "text": ""}
{"id": "2309183", "revid": "253269", "url": "https://it.wikipedia.org/wiki?curid=2309183", "title": "S. Epatha Merkerson", "text": "\u00c8 nota soprattutto per l'interpretazione del tenente Anita van Buren nella serie televisiva \"Law &amp; Order - I due volti della giustizia\", dal 1993 al 2010. L'attrice \u00e8 apparsa nella serie pi\u00f9 di qualsiasi altro attore e, con il suo 345\u00ba episodio interpretato (andato in onda il 14 maggio 2008), \u00e8 anche l'attrice con il maggior numero di episodi interpretati in una serie singola, superando il record precedentemente appartenuto a Michele Lee per \"California\".\nBiografia.\nGiovent\u00f9.\nNasce a Saginaw, in Michigan, la pi\u00f9 giovane di cinque fratelli, figlia di Ann Merkerson, all'epoca unica donna impiegata nella sezione trasporti dell'ufficio postale di Detroit, mentre il padre lavorava in una fabbrica. I genitori si separano quando ha 5 anni. Si diploma nel 1970 alla Cooley High School di Detroit e quindi si laurea con il titolo di Bachelor of Fine Arts, alla Wayne State University.\nLa Merkerson si \u00e8 spesso dimostrata reticente sul suo vero nome di battesimo, Sharon, tanto da dichiarare, nel corso del quiz radiofonico \"Wait, Wait\u2026 Don't Tell Me!\" che la S. \u00e8 un'abbreviazione per \"Sweet\", dato che molte persone trovano difficolt\u00e0 con il nome Epatha, come invece preferisce essere chiamata. In seguito ha legalmente cambiato il primo nome in \"S.\"\nCarriera.\nEsordisce nei teatri di New York nel 1978, mentre appare in televisione per la prima volta, nel ruolo di \"Reba the Mail Lady\" nel programma per bambini \"Pee-wee's Playhouse\". Successivamente recita anche ne \"I Robinson\", fra altre serie.\nNel 1990, appare nell'episodio \"Tragico errore\" (\"Mushrooms\") della prima stagione di \"Law &amp; Order - I due volti della giustizia\", in cui interpreta la madre distrutta dal dolore per la morte del suo bambino di undici mesi coinvolto in una sparatoria. I produttori della serie, molto soddisfatti della sua interpretazione, le affidano il ruolo principale del tenente Anita van Buren a partire dalla quarta stagione della serie, in sostituzione di Dann Florek, interprete del capitano Cragen. Interpreta il personaggio anche nel film televisivo del 1998, \"Omicidio a Manhattan\".\nNel 1990 ottiene una candidatura per un Tony Award come Miglior attrice per il ruolo di Berniece nel dramma teatrale \"The Piano Lesson\", di August Wilson e nel 1992 vince un Obie Award per \"I'm Not Stupid\". Fra le sue apparizioni sul grande schermo, si possono citare \"Lola Darling\" (1986), \"Allucinazione perversa\" (1990), \"Poliziotti a due zampe\" (1990) e \"Terminator 2 - Il giorno del giudizio\" (1991). Nel 2006, vince un Golden Globe, un Emmy e uno Screen Actors Guild Awards per il suo primo ruolo da protagonista nel film TV \"Lackawanna Blues\". Nel 2007, \u00e8 sul palcoscenico del Kirk Douglas Theatre di Los Angeles in \"Come Back, Little Sheba\" di William Inge, nel ruolo reso famoso da Shirley Booth e nel gennaio dell'anno successivo si ripete sulle scene di Broadway. Per questa interpretazione, ottiene la sua seconda candidatura a un Tony.\n\u00c8 stata sposata dal 1994 al 2006 con l'assistente sociale Toussaint Louverture Jones Jr.\nPremi ricevuti.\n1992: Obie Award per la Migliore interpretazione (\"I'm Not Stupid\")\n1999: Helen Hayes Award per la Migliore attrice protagonista (\"The Old Settler\")\n2002: Regulus Award per il suo impegno per una maggior conoscenza del cancro ai polmoni\n2005: Emmy Award per la Migliore attrice in una miniserie o film per la televisione (\"Lackawanna Blues\")\n2006: premio come \"Entertainer of the Year\" al SunDeis Film Festival della Brandeis University\n2006: Screen Actors Guild Award per la Migliore interpretazione femminile in una miniserie o film per la televisione (\"Lackawanna Blues\")\n2006: PRISM Award per la Miglior interpretazione in una miniserie o film per la televisione (\"Lackawanna Blues\")\n2006: Obie Award per la Miglior interpretazione e (\"Birdie Blue\")\n2006: NAACP Image Award come Miglior attrice non protagonista in una serie drammatica (\"Law &amp; Order - I due volti della giustizia\")\n2006: NAACP Image Award come Miglior attrice in un film per la televisione, miniserie o speciale drammatico (\"Lackawanna Blues\")\n2006: Gracie Allen Award come Miglior attrice protagonista in una miniserie (\"Lackawanna Blues\")\n2006: Golden Globe Award per la Miglior interpretazione femminile in una miniserie o film per la televisione (\"Lackawanna Blues\")\n2006: Black Reel Award come Miglior attrice in un film per la televisione o miniserie (\"Lackawanna Blues\")"}
{"id": "2309184", "revid": "287204", "url": "https://it.wikipedia.org/wiki?curid=2309184", "title": "Why We Thugs", "text": "Why We Thugs \u00e8 un singolo di Ice Cube, estratto dall'album \"Laugh Now, Cry Later\". Il testo menziona George W. Bush, Saddam Hussein, Russell Simmons e la Sugarhill Gang. Nel video compaiono WC e suo fratello DJ Crazy Toones, oltre all'attore Mike Epps."}
{"id": "2309192", "revid": "119341776", "url": "https://it.wikipedia.org/wiki?curid=2309192", "title": "Efraim Medina Reyes", "text": "Biografia.\nEfraim Medina Reyes vive tra Colombia, Italia e il resto del mondo. Nel 1988 ha esordito con \"Seis informes\" e nel 1995 ha vinto il Premio nazionale per il racconto con la raccolta \"Cinema albero\". Oltre al suo romanzo pi\u00f9 famoso, \"C'era una volta l'amore ma ho dovuto ammazzarlo\" ha scritto \"La sessualit\u00e0 della pantera rosa\", \"Tecniche di masturbazione tra Batman e Robin\" e la raccolta di poesie intitolata \"Pistoleri/puttane e dementi (Greatest Hits)\". Ha inoltre diretto il film \"Esercizio dell'anima\" e scrive per il teatro. Ha scatenato molte polemiche quando ha sparato a zero sulla tradizione novellistica latino-americana, Gabriel Garc\u00eda M\u00e1rquez compreso."}
{"id": "2309194", "revid": "118053913", "url": "https://it.wikipedia.org/wiki?curid=2309194", "title": "Reno Posteriore", "text": "Il Reno Posteriore (in tedesco \"Hinterrhein\", in romancio \"Rein Posteriur\") \u00e8 un fiume svizzero affluente del Reno. Alcuni chilometri prima di Coira si unisce al Reno Anteriore e forma cos\u00ec il Reno.\nIl Reno posteriore nasce nei pressi dell'Adula nelle Alpi dell'Adula (parte delle Alpi Lepontine nel Canton Grigioni). Inizialmente scorre in direzione est-nord-est, ad Andeer si rivolge verso nord. Riceve da destra il fiume Albula a F\u00fcrstenau e poi continua verso nord fino a congiungersi al Reno Anteriore a Reichenau. I comuni attraversati sono Hinterrhein, Nufenen, Spl\u00fcgen, Sufers, Andeer, Donat, Zillis-Reischen, Lohn, Rongellen, Sils im Domleschg, Thusis, F\u00fcrstenau, Cazis, Domleschg, Rothenbrunnen, Rh\u00e4z\u00fcns, Domat/Ems e Bonaduz.\nSul suo corso si trova la diga di Sufers e la diga di B\u00e4renburg."}
{"id": "2309197", "revid": "277947", "url": "https://it.wikipedia.org/wiki?curid=2309197", "title": "Citt\u00e0 della Virginia Occidentale", "text": "Lista delle citt\u00e0 della Virginia Occidentale, Stati Uniti d'America, comprendente tutti i comuni dello Stato (\"city\", \"town\" e \"village\") e i census-designated place (CDP).\nI dati sono dell'USCB riferiti al censimento del 2000 e ad una stima del 01-07-2007 (tranne che per i CDP)."}
{"id": "2309204", "revid": "155634", "url": "https://it.wikipedia.org/wiki?curid=2309204", "title": "Marianne Mair", "text": "Biografia.\nSlalomista pura attiva in gare FIS dal novembre del 2004, la Mair in Coppa Europa esord\u00ec il 20 gennaio 2005 a Lenggries, senza classificarsi, e conquist\u00f2 il primo podio il 7 novembre 2008 nella gara indoor di Neuss (2\u00aa). Il 14 dicembre 2008 esord\u00ec in Coppa del Mondo a La Molina, dove non si qualific\u00f2 per la seconda manche. Nel 2009 ottenne il suo ultimo podio in Coppa Europa, il 28 gennaio a G\u00f6tschen (2\u00aa), e il suo miglior piazzamento di carriera in Coppa del Mondo, il 29 novembre ad Aspen (12\u00aa); a fine stagione risult\u00f2 vincitrice della classifica di specialit\u00e0 della Coppa Europa.\nDisput\u00f2 la sua ultima gara nel massimo circuito internazionale a Flachau il 12 gennaio 2010, senza classificarsi, e si ritir\u00f2 in occasione di una gara FIS a Parpan il 30 dicembre dello stesso anno. In carriera non prese parte n\u00e9 a rassegne olimpiche n\u00e9 iridate."}
{"id": "2309206", "revid": "287204", "url": "https://it.wikipedia.org/wiki?curid=2309206", "title": "Chiesa di San Siro (Viggi\u00f9)", "text": "Vicino a Baraggia, al limite meridionale del territorio del Comune di Viggi\u00f9, sorge l'antica chiesa di San Siro con i resti dell'annesso convento. Esso era forse dipendente dal cenobio di Sant'Elia. L'edificio, per il quale negli anni 80 vennero iniziati i lavori di rinforzo della struttura, oggi attende un delicato intervento volto al restauro, alla valorizzazione ed alla salvaguardia dell'interessantissimo ciclo di affreschi che decora la calotta absidale.\nL'aula, con una sobria facciata aperta da un'unica porta, ha al suo culmine l'insolita apertura oculare, schermata dai raggi di un rosoncino in pietra. Sul lato sinistro della facciata poggia anche il leggero campanile che la innalza verso il cielo.\nAll'interno la navata non ha alcuna decorazione pittorica. Gli affreschi, datati da alcuni storici al XV secolo, occupano l'abside. Una \"Teoria di otto Santi\", tra i quali San Rocco e Sant'Ambrogio circonda l'immagine della Vergine che, con estrema dolcezza, tiene in braccio il Bambino. Nel catino absidale troneggia un \"Cristo Pantocratore\", in una mandorla di elegante fattura, con ai lati gli Evangelisti: a sinistra Giovanni e Matteo, a destra Luca e Marco.\nLo stato di degrado degli stabili, un tempo adibiti a convento, e del terreno circostante offusca la bellezza di questo complesso di edifici, che conserva vive testimonianze d'arte e di fede."}
{"id": "2309207", "revid": "339392", "url": "https://it.wikipedia.org/wiki?curid=2309207", "title": "Azienda automobilistica", "text": ""}
{"id": "2309212", "revid": "1573940", "url": "https://it.wikipedia.org/wiki?curid=2309212", "title": "Gollum attenuatus", "text": "Gollum attenuatus () \u00e8 una delle tre specie della famiglia Pseudotriakidae, insieme a \"Pseudotriakis microdon\" e \"Gollum suluensis\".\nAreale.\nNe sono stati rinvenuti sulle coste di Nuova Zelanda, Nuova Caledonia, e Figi e presso la costa orientale dell'Australia.\nHabitat.\nAbitano le acque a profondit\u00e0 comprese tra i 120 ed i 660 metri, ma preferiscono quelle tra i 400 ed i 600.\nAspetto.\nIl maschio raggiunge una lunghezza di 107 cm e la femmina di 109\u00a0cm. Non presentano spine sulle pinne. La pinna caudale non \u00e8 ondulata ne sul lobo ventrale n\u00e9 su quello dorsale, ma ha un evidente tacca subterminale. L'asse vertebrale della pinna caudale \u00e8 inoltre leggermente al di sopra dell'asse del corpo.\nComportamento.\nVivono probabilmente raggruppati in scuole.\nRiproduzione.\nLa specie \u00e8 ovovivipara e gli embrioni, oltre a nutrirsi del sacco vitellino e di latte uterino, praticano l'ovofagia, cio\u00e8 si nutrono di altre uova prodotte dalla madre. Mettono al mondo 2 cuccioli alla volta.\nAlimentazione.\nSi nutrono di una grande variet\u00e0 di pesci ossei, cefalopodi, invertebrati.\nInterazioni con l'uomo.\nNon \u00e8 considerato pericoloso per l'uomo. Non \u00e8 di alcun interesse ittico."}
{"id": "2309217", "revid": "373552", "url": "https://it.wikipedia.org/wiki?curid=2309217", "title": "Antiquarium nazionale di Numana", "text": ""}
{"id": "2309218", "revid": "287204", "url": "https://it.wikipedia.org/wiki?curid=2309218", "title": "Sport Club Audace", "text": "Lo Sport Club Audace, noto anche come Audacia Napoli, era una societ\u00e0 calcistica italiana con sede a Napoli.\nStoria.\nLe notizie riguardanti il club sono scarse. Secondo alcuni testi la nascita della compagine avvenne nel 1905, elemento che la collocherebbe di diritto nel ristretto gruppo delle squadre pionieristiche del \"football\" partenopeo; fonti pi\u00f9 attendibili, invece, posticipano la sua fondazione al 1908. La prima divisa di gioco fu biancoverde. I promotori dell'associazione furono Gustavo Romano, i fratelli De Giuli ed il portiere Pep\u00e8n Cangiullo. Successivamente la tenuta utilizzata fu viola con bordi gialli.\nLa prima partecipazione attestata del sodalizio a un campionato FIGC risale al 1908, anno in cui si iscrisse al campionato regionale di Terza Categoria. Di seguito \u00e8 riportato il calendario del torneo (i risultati sono sconosciuti):\nSecondo alcune fonti, il torneo termin\u00f2 il 24 maggio con la vittoria del Naples in finale contro l'SS Napoli.\nNella stagione 1909-10 lo S.C. Audace vinse il campionato di Terza Categoria (Campania). Dopo la pausa bellica, la societ\u00e0 probabilmente risorse nel febbraio 1919, e poi milit\u00f2 nel Girone A della Promozione Campana 1919-20 (la seconda serie di allora). Al termine della stagione venne ripescato dalla Federazione in Prima Categoria (la massima serie regionale del tempo). Nella stagione 1920-21 il debutto nel nuovo torneo non fu, per\u00f2, dei pi\u00f9 felici per la compagine napoletana: inserita nel Girone Eliminatorio B (insieme a Internazionale NA, Bagnolese e Pro Napoli), l'Audace perse nettamente tutte le partite, retrocedendo in seconda serie. La formazione tipo 1920-21 era: Cassandra, Postiglione, Picone, Smith, Lopez, D'Aversa, Laterza, Beatrice, Mercadante, Gesummaria, Galante II. Intanto a Napoli sorse l'Unione Sportiva Audace, esistente gi\u00e0 nel 1917, con la quale la S.C. Audace coesisteva. La nuova societ\u00e0 nel 1923.24 gioc\u00f2 sia il campionato di Seconda Divisione, sia il campionato di Terza Divisione (Campania) con la seconda squadra, di cui sar\u00e0 campione. Nel 1924-25 risultava iscritta al campionato di Seconda Divisione.\nStatistiche.\nSt=Stagioni, G=partite giocate, V=vinte, N= nulle, P=perse, GF=gol fatti, GS=gol subiti, DR=differenza reti."}
{"id": "2309222", "revid": "155634", "url": "https://it.wikipedia.org/wiki?curid=2309222", "title": "ABA Liga 2007-2008", "text": "La ABA Liga 2007-2008 fu la 7\u00aa edizione della Lega Adriatica. La vittoria finale fu ad appannaggio dei serbi del Partizan Belgrado sui conterranei del Hemofarm Vr\u0161ac.\nNikola Pekovi\u0107, del Partizan Belgrado, venne nominato MVP della finale."}
{"id": "2309223", "revid": "125122871", "url": "https://it.wikipedia.org/wiki?curid=2309223", "title": "Antiquarium", "text": "L'antiquarium (plurale \"antiquaria\") \u00e8 una struttura di tipo museale che sorge per via provvisoria in relazione a siti archeologici di una certa rilevanza. La loro funzione \u00e8 transitoria, in quanto permettono di ospitare i reperti pi\u00f9 importanti rinvenuti sul posto e consentirne la fruibilit\u00e0 in attesa della loro definitiva catalogazione ed esposizione nei musei a cui sono destinati per l'esposizione definitiva. Tuttavia oggi l\"'antiquarium\" ha avuto uno sviluppo proprio e sempre pi\u00f9 si sta valutando l'ipotesi di rendere gli \"antiquaria\" delle strutture stabili, a causa della nuova propensione al \"museo diffuso\", che permette di vedere i reperti in relazione con il loro luogo di rinvenimento. Infine per \"antiquarium\" si tende a definire per convenzione anche il museo archeologico, questa struttura per\u00f2 non ne condivide funzione e significato."}
{"id": "2309229", "revid": "1305772", "url": "https://it.wikipedia.org/wiki?curid=2309229", "title": "Auto Union Type C", "text": "L'Auto Union Type C \u00e8 una vettura da competizione progettata da Ferdinand Porsche e realizzata dal costruttore tedesco Auto Union nel 1936 per gareggiare nella \"formula 750 kg\" dei Gran Premi di automobilismo degli anni trenta. Vinse il \"Campionato Europeo Gran Prix\" nel 1936 con il pilota Bernd Rosemeyer e stabil\u00ec diversi record di velocit\u00e0 su strada.\nDi tutte le tipo C costruite rimane un unico esemplare esposto al Deutsches Museum di Monaco di Baviera, donato al museo all'epoca della scomparsa di Bernd Rosemeyer. Per quanto riguarda gli altri telai, in seguito agli eventi bellici della seconda guerra mondiale, la fabbrica della Auto Union a Zwickau pass\u00f2 sotto occupazione Sovietica e le vetture presenti furono requisite andando poi perdute. Basandosi sull'unica vettura esistente e facendo ricorso ai disegni tecnici originali, l'Audi ha costruito fedeli repliche della tipo C che espone in occasione di manifestazioni automobilistiche.\nContesto.\nIn seguito alla Grande depressione che ebbe luogo nel 1929, anche il comparto automobilistico risent\u00ec gravemente degli effetti negativi della crisi economica, per cercare di contrastare queste difficolt\u00e0, nel 1932 alcune case automobilistiche tedesche di modesta entit\u00e0: Horch, Audi, DKW e Wanderer formarono un consorzio chiamato Auto Union, il cui logo formato da 4 anelli interconnessi allineati orizzontalmente simboleggiava l'unione dei vari marchi del gruppo.\nNel 1933 il Professor Ferdinand Porsche, all'epoca progettista dell'Auto Union, realizza il progetto di un'automobile da corsa di nuova concezione dalle caratteristiche tecniche per il tempo rivoluzionarie infatti il motore \u00e8 posto in posizione centrale posteriore; successivamente lo sottopone al vaglio del consiglio di amministrazione dell'azienda, che ne elogia le soluzioni, ma al tempo stesso avanza seri dubbi fattibilit\u00e0 dovuti allo sforzo economico necessario per la realizzazione di una tale vettura e per la gestione del programma agonistico.\nPorsche, fermamente convinto delle proprie idee e alla ricerca di finanziatori, si reca di persona a colloquio con Adolf Hitler, il quale inizialmente gli risponde che per far vincere la Germania nei Gran Premi \u00e8 pi\u00f9 che sufficiente la Mercedes-Benz, ma quando Porsche illustra pi\u00f9 dettagliatamente il suo progetto, il F\u00fchrer resta colpito favorevolmente dalle innovazioni tecnologiche della vettura e stanzia una cospicua sovvenzione statale a favore dell'Auto Union.\nOttenuto il benestare di Hitler ma soprattutto i finanziamenti di cui necessitava, Porsche realizza finalmente l'automobile che desiderava, la prima vettura ad essere costruita nel 1934 \u00e8 l\"'Auto Union Type A\", contraddistinta dall'inedito motore V16 avente una cilindrata di 4.358 cm\u00b3 dotato di compressore volumetrico ed in grado di sviluppare 295 CV, posizionato alle spalle del pilota; ottiene 8 vittorie con Hans Stuck e con Achille Varzi&lt;br&gt;Nel 1935 viene schierata la \"Type B\", un'ulteriore evoluzione, potenziata a 375 CV, viene portata alla vittoria da Hans Stuck, da Achille Varzi e da Bernd Rosemeyer che ottengono in totale 6 successi.\nTecnica.\nQuesta vettura \u00e8 stata realizzata in funzione della \"formula 750\u00a0kg\", questo regolamento prevedeva un peso massimo di 750\u00a0kg, non vi era alcun limite inerente alla cilindrata, al frazionamento motore o alla sovralimentazione, delle norme che al giorno d'oggi sarebbero del tutto fuori luogo, ma a quel tempo si era ancora agli albori della tecnica e contenere il peso totale del corpo vettura significava in un certo modo limitare le dimensioni del motore e quindi la potenza.\nLa caratteristica pi\u00f9 innovativa \u00e8 senza dubbio il collocamento del propulsore alle spalle del guidatore, in posizione posteriore centrale longitudinale, brillante intuizione di Ferdinand Porsche, una soluzione che migliorava la distribuzione dei pesi sui due assali, l'inserimento in curva e la motricit\u00e0 delle ruote posteriori. Tecnica che tuttavia era molto avanzata per quei tempi probabilmente anche troppo, infatti dopo l'esperienza dell'Auto Union, venne recepita fino in fondo solamente 25 anni pi\u00f9 tardi quando in Formula 1 la Cooper vinse schierando nuovamente un'auto a motore posteriore.\nIl telaio \u00e8 del tipo a traliccio tubolare realizzato in cromo-molibdeno rivestito da una carrozzeria in pannelli di alluminio, le sospensioni sono anch'esse innovative per l'epoca, sono del tipo a barre di torsione.\nIl motore 16 cilindri a V di 45\u00b0, ha una cilindrata di 6.006 cm\u00b3, ha il monoblocco in alluminio e le testate in lega leggera, ha 2 valvole per cilindro, \u00e8 sovralimentato mediante compressore volumetrico tipo Roots, sviluppa 520\u00a0CV ad un regime di 5.000 giri al minuto.\nNelle corse in salita, per limitare il marcato sovrasterzo tipico della vettura, venivano montate ruote posteriori gemellate, per mezzo delle quali i pattinamenti e le sbandate nelle curve lente diminuivano.\nRisultati sportivi.\nNel 1936 la Type C vince 9 gare tra Gran Premi e Corse in Salita, di cui 7 grazie a Rosemeyer che conquista il Campionato Europeo Grand Prix e diventa anche Campione tedesco di Corse in Salita.\nLo stesso anno Ferdinand Porsche ricevette l'incarico da Adolf Hitler di progettare una vettura per motorizzare il popolo tedesco da produrre in larga scala, la famosa Volkswagen Maggiolino, il professore, impegnato nella progettazione dell'utilitaria, trascur\u00f2 lo sviluppo dell'Auto Union.\nLa Mercedes-Benz invece invest\u00ec molto tempo in ricerca e sviluppo, schier\u00f2 un'evoluzione della \"Mercedes-Benz W125 \" potenziata a 575\u00a0CV, recuperando competitivit\u00e0 nella stagione 1937, quell'anno la Type C si aggiudica 8 corse: 5 Gran Premi, 2 Corse in Salita e una gara ad Handicap, ma il titolo Gran Prix lo vince la Mercedes-Benz.\nLa Type C corre solo nel biennio 1936-1937 infatti a partire dal 1938, per contenere le prestazioni delle monoposto divenute troppo potenti e veloci, la formula Grand Prix 750\u00a0kg viene sostituita dalla formula 3 litri, cio\u00e8 da monoposto con peso invariato ma spinte da motori di cilindrata massima limitata a 3.000\u00a0cm\u00b3.\nRecord di velocit\u00e0.\nLa Type C \u00e8 stata spesso utilizzata dall'Auto Union per battere record di velocit\u00e0 su strada nelle distanze da 1\u00a0km a 10 miglia, innumerevoli i primati stabiliti sia in configurazione standard a ruote scoperte, sia nella speciale versione carenata detta \"Streamliner\" con carrozzeria integrale dalla linea pi\u00f9 aerodinamica.\nIl primato pi\u00f9 significativo fu quello stabilito da Bernd Rosemeyer nel 1937 sull'autostrada Francoforte-Darmstadt raggiungendo i 406,321\u00a0km/h sul chilometro lanciato. Lo stesso pilota per difendere il proprio record strappatogli da Rudolf Caracciola su Mercedes-Benz, perder\u00e0 la vita in un tragico incidente a bordo della sua Type C durante un tentativo sul miglio lanciato dopo aver fatto segnare i 429,594\u00a0km/h sul chilometro."}
{"id": "2309235", "revid": "4", "url": "https://it.wikipedia.org/wiki?curid=2309235", "title": "Aino Marsio", "text": ""}
{"id": "2309242", "revid": "104458", "url": "https://it.wikipedia.org/wiki?curid=2309242", "title": "Ringelspitz", "text": "Il Ringelspitz (3.248\u00a0 - detto anche Piz Barghis) \u00e8 una montagna delle Alpi Glaronesi.\nDescrizione.\nSi trova in Svizzera tra il Canton Grigioni ed il Canton San Gallo. La montagna rappresenta il punto pi\u00f9 elevato del Canton San Gallo e delle Alpi del Tamina. Si trova nell'arena tettonica di Sardona."}
{"id": "2309245", "revid": "24443", "url": "https://it.wikipedia.org/wiki?curid=2309245", "title": "Piz Barghis", "text": ""}
{"id": "2309246", "revid": "1306893", "url": "https://it.wikipedia.org/wiki?curid=2309246", "title": "Stemma di Firenze", "text": "Lo stemma della Citt\u00e0 di Firenze \u00e8 costituito da uno scudo perale con lo sfondo argento al cui centro \u00e8 posto un giglio bottonato di colore rosso.\nBlasonatura.\nLo stemma, approvato con decreto del Capo del governo del 25 luglio 1929 ha la seguente blasonatura:\nLa descrizione del gonfalone \u00e8 la seguente:\nSi osservi che sia stemma che gonfalone sono oggetto di speciale concessione; il primo infatti non \u00e8 contenuto in uno scudo sannitico e non \u00e8 sormontato dalla corona murale da citt\u00e0 e circondato dalle fronde di quercia e alloro (o ulivo) come prescritto dalla normativa vigente; anche il gonfalone non presenta il giglio contenuto nello stemma ma libero in campo bianco. Il gonfalone \u00e8 decorato con una medaglia d'oro al valor militare per il ruolo dalla citt\u00e0 svolto durante la Resistenza e da una medaglia d'oro al valor civile per l'eroismo dimostrato durante l'alluvione di Firenze del 4 novembre 1966.\nStoria.\nIl Giglio di Firenze \u00e8 il simbolo della citt\u00e0 fin dal secolo XI. Al contrario della blasonatura attuale anticamente i colori erano invertiti. La sua origine \u00e8 incerta, tra le varie leggende sorte in merito vi \u00e8 quella che vede derivare l'abbinamento della citt\u00e0 (Florentia) con il fiore perch\u00e9 la sua fondazione da parte dei romani avvenne nell'anno del 59 a.C., durante le celebrazioni romane per l'avvento della primavera, i festeggiamenti in onore alla dea Flora (Ludi Florales o Floralia - giochi e competizioni pubbliche) che si svolgevano dal 28 aprile al 3 maggio. L'associazione tra i festeggiamenti e il nome venne spontanea come accadde successivamente tra il nome e i fiori numerosi che crescevano intorno; un'altra leggenda vede derivare nome e simbolo dal mitico fondatore Fiorino, pretore romano, perito durante l'assedio di Fiesole.. In merito al giaggiolo (\u201cIris germanica var. florentina\u201d, detto giglio di Firenze o giaggiolo bianco), specie che cresce numerosa e florida nei dintorni della citt\u00e0 e da cui il simbolo con tutta probabilit\u00e0 discende, vi \u00e8 da dire che esso ebbe sempre vari significati allegorici, tra cui quello di simbolo di purezza che lo rendeva il fiore della Madonna, non si pu\u00f2 perci\u00f2 escludere che l'adozione del giglio quale simbolo della citt\u00e0 sia da ricondurre a una manifestazione di culto mariano risalente forse al IX secolo. Comunque esso veniva gi\u00e0 usato come propria insegna dai fiorentini alla prima crociata.\nI colori attuali risalgono al 1251 quando i Ghibellini, in esilio da Firenze, continuavano a ostentare il simbolo di Firenze come proprio. Fu allora che i Guelfi, che controllavano Firenze, si distinsero dai propri avversari invertendo i colori che poi sono rimasti fino ai giorni nostri. Nel 1252 compare sulla prima emissione del fiorino. Ai tempi del Comune di Firenze, il giglio era il simbolo della citt\u00e0, talvolta rappresentato su uno scudo retto dalla zampa di un leone (il cosiddetto marzocco). In seguito venne imposto ai territori sotto il dominio fiorentino (e ancora oggi il simbolo di Castelfiorentino e Scarperia ad esempio), ma con l'importante differenza di essere privo degli stami, organi atti alla riproduzione.\nIl tradizionale simbolo fiorentino sub\u00ec nel 1809 un tentativo di sostituzione del governo napoleonico che, con un decreto del 13 giugno 1811, prov\u00f2 a imporre un nuovo simbolo per Firenze: una pianta di giglio fiorito su un prato verde e uno sfondo argentato sormontato da un capo di rosso a tre api d'oro (il capo indicava l'appartenenza di Firenze alle classe delle grandi citt\u00e0 dell'impero napoleonico le cosiddette bonne ville). Il dissenso fiorentino non fece dare seguito al decreto.\nIl 22 maggio 1928 una deliberazione del podest\u00e0 richiese il riconoscimento di stemma e gonfalone al governo che fu accordato dal capo del governo con il decreto sopra riportato. In seguito, con il fu imposto l'inserimento del capo del Littorio, poi nel 1944.\nGalleria d'immagini.\nEvoluzione dello stemma\nAltri simboli\nMarchio.\nNel 2008 il Comune di Firenze ha registrato un marchio composto dal giglio e dalla denominazione dell'Amministrazione pubblica. Questo marchio, progettato da Walter Sardonini e Daniele Madio col loro studio SocialDesign srl di Firenze, \u00e8 composto dal giglio fiorentino, in un design originale, avente come colore istituzionale il rosso Pantone 1797 C (in quadricromia ha i valori C 0% - M 100% - Y 90% - K 0%) unitamente alle scritte \u201cCOMUNE DI\u201d, in Avenir Roman, e \u201cFIRENZE\u201d in prima lettura, in un carattere ridisegnato sulla base del Garamond, di nero al 100%. Esistono due composizioni di marchio e logo, una a epigrafe e una a bandiera sinistra. Nelle versioni in bianco e nero il giglio assume il valore cromatico K 45%. Su sfondi di media densit\u00e0 il giglio e le denominazioni vanno riprodotte in bianco. Il restyling del simbolo araldico, adottato dal Comune di Firenze in questa occasione, si applica anche a tutti gli altri emblemi e materiali della comunicazione dell'amministrazione stessa (stemma, gonfalone, stampati, ecc.).\nAltri simboli.\nDurante la sua storia Firenze utilizz\u00f2 altri simboli oltre il giglio, in particolare:\n\u00c8 da notare come tutte queste insegne condividano con il giglio i colori rosso e argento (bianco), comuni anche all'arme del marchese di Tuscia Ugo di Toscana, \u00abdi rosso a tre pali d'argento\u00bb."}
{"id": "2309251", "revid": "267975", "url": "https://it.wikipedia.org/wiki?curid=2309251", "title": "Giovanni I (vescovo di Caserta)", "text": "Date del vescovado.\nSi ritiene che Giovanni sia succeduto a Nicola come vescovo di Caserta. Ignote per\u00f2 sono le date di fine episcopato di Nicola e dell'inizio di quello di Giovanni. Diversi autori pongono come data quella del 1137, ma si tratta di una mera supposizione non suffragata da documenti storici.\nStoricamente Giovanni \u00e8 documentato in tre occasioni, dal 1153 al 1164.\nIl compimento della cattedrale.\nLa Cattedrale di San Michele Arcangelo venne compiuta sotto Giovanni nel 1153, e probabilmente fu questo vescovo a consacrarla alla prima domenica di luglio del 1153.\nLeggiamo sull'architrave maggiore la seguente epigrafe:\nIn minuscolo le lettere aggiunte per comprendere meglio l'iscrizione.\nTraducibile come: \"L'anno 1153 del Verbo incarnato sono stati innalzati i sette muri di marmo e io Giovanni, meno architetto che vescovo\".\nL'ultima linea \u00e8 molto discussa soprattutto nel passato. Laudando nella sua cronologia dei vescovi la interpreta come:\nGiuseppe Daniele nel 1873 nel suo opuscolo sul duomo di Casertavecchia credeva che il MEQUE si riferisse a Giovanni che veniva considerato quale direttore dei lavori e si confondeva ERUGI come nome proprio in genitivo di un fatidico vescovo \"Erugus\".\nCommette errore anche Ughelli che unisce \"Quamquam\" con \"assessore\" e aggiunge al nome Joanne un presunto cognome \"quamquassor\".\nAddirittura c'\u00e8 chi ha voluto tradurre \"FRUGI\" al posto di \"ERUGI\" e leggere: \"...io (cattedrale) meno importante di Giovanni in quanto vescovo\".\nAltri documenti.\nNel 1158 Giovanni concesse all'abate Marino della SS.Trinit\u00e0 di Cava le chiese di S.Maria e di S.Marciano a Cervino, quasi cadenti. Il diploma si conserva nell'abbazia di Cava e venne redatto nella chiesa di San Giorgio di Nola alla presenza di Roberto, vescovo di Nola, con la firma di capitolari, sacerdoti, diaconi e suddiaconi di Caserta.\nIn questo documento \u00e8 interessante notare che il vescovo di Caserta impose l'obbligo di riconoscere che le chiese erano state ricevute \"\"a Casertana seu a Calatina Ecclesia\", di restaurarle e di pagare al vescovo di Caserta ogni anno nel giorno dell'Assunzione \"tarenos decem monetae Amalphiae\"\".\nNel 1164 consacrava la chiesa di San Salvatore delle monache benedettine a Capua, rinnovata dalla badessa Luisizza, su richiesta di Alfano di Camerota, arcivescovo di Capua.\nIl clero casertano dal documento del 1158.\nInteressante notare, nel documento del 1158 firmato da Giovanni che il clero che lo accompagnava era cos\u00ec formato:\nSi noti come esistesse un capitolo cattedrale (lo testimonia la presenza del primicerio) e quella di una scuola (per la presenza del \"magister\").\nData di morte.\nLa data di morte \u00e8 sconosciuta; sappiamo solo che il vescovo Giovanni era vivo nel 1164. Alcuni storici fanno finire il suo episcopato a questa data; ma anche in questo caso si tratta di una supposizione non suffragata da prove storiche.."}
{"id": "2309256", "revid": "216401", "url": "https://it.wikipedia.org/wiki?curid=2309256", "title": "Juan Mauricio Soler", "text": ""}
{"id": "2309267", "revid": "767487", "url": "https://it.wikipedia.org/wiki?curid=2309267", "title": "Elton Brown", "text": ""}
{"id": "2309272", "revid": "24443", "url": "https://it.wikipedia.org/wiki?curid=2309272", "title": "Lenzerheide (Pass)", "text": ""}
{"id": "2309273", "revid": "1372005", "url": "https://it.wikipedia.org/wiki?curid=2309273", "title": "Monogamia", "text": "La monogamia, in etologia, per le specie a riproduzione sessuata \u00e8 una forma di unione sessuale a carattere esclusivo, in contrapposizione alla poligamia in cui un individuo non ha un unico compagno. La monogamia pu\u00f2 riferirsi ad una relazione esclusiva tra due esseri umani, a prescindere dalla loro unione matrimoniale. In biologia la monogamia fa riferimento al comportamento riproduttivo, ricreativo e sociale di una specie, in cui un animale si accoppia con un unico individuo nel corso di una o pi\u00f9 stagioni riproduttive.\nEtimologia.\nIl termine deriva dal greco \"m\u00f2nos\" (\u03bc\u03cc\u03bd\u03bf\u03c2), unico, e \"g\u00e0mos\" (\u03b3\u03ac\u03bc\u03bf\u03c2), nozze.\nLe specie.\nLa monogamia \u00e8 massima fra gli uccelli, si stima il 90% delle specie, la cui prole necessita di entrambi i genitori per sopravvivere, mentre \u00e8 rara fra i mammiferi con diversificazione tra i gruppi. In alcune specie di uccelli i due partner possono tradirsi a vicenda aumentando la propria \"fitness\" riproduttiva, senza per\u00f2 minare la stabilit\u00e0 della coppia, che cover\u00e0 anche le uova derivate dall'inseminazione di altri maschi (copulazione extraconiugale).\nSpecie di animali pi\u00f9 noti per essere di tipo monogamo sono: pinguino imperatore (mentre uno ricerca cibo l'altro bada ai piccoli), alcuni lupi ma il branco ha una dinamica molto complessa, con individui alfa a maggiore libert\u00e0 e con accoppiamenti con individui sottomessi, oltre che col \"partner\" alfa, l'orso, lo sciacallo, il panda, la rondine, il tasso, il gerbillo, il falco, l'aquila, la sula, il cavalluccio marino, il cigno, il corvo, la volpe, alcuni tipi di pappagallo tra cui gli inseparabili.\nSociobiologia.\nI biologi, antropologi biologici, ed etologi comportamentali spesso usano la monogamia come termine sessuale, se non genetico. Essi postulano i seguenti quattro aspetti della monogamia:\nQuando gli antropologi culturali o sociali e altri scienziati sociali usano il termine monogamia, il significato \u00e8 monogamia sociale o civile. La monogamia coniugale pu\u00f2 essere ulteriormente distinta tra:"}
{"id": "2309282", "revid": "287204", "url": "https://it.wikipedia.org/wiki?curid=2309282", "title": "Badami", "text": "Badami \u00e8 una suddivisione dell'India, classificata come \"town panchayat\", di 25.851 abitanti, situata nel distretto di Bagalkot, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 55' 0 N e 75\u00b0 40' 60 E e ha un'altitudine di 585 .\nSociet\u00e0.\nEvoluzione demografica.\nAl censimento del 2001 la popolazione di Badami assommava a 25.851 persone, delle quali 13.310 maschi e 12.541 femmine. I bambini di et\u00e0 inferiore o uguale ai sei anni assommavano a 3.631, dei quali 1.880 maschi e 1.751 femmine. Infine, coloro che erano in grado di saper almeno leggere e scrivere erano 16.842, dei quali 9.972 maschi e 6.870 femmine.\nMonumenti e luoghi d'interesse.\nLa citt\u00e0 \u00e8 posta all'interno di una scogliera semicircolare di arenaria rossa, che si specchia nelle verdi acque del lago; tra tutti i suoi monumenti, quelli certamente pi\u00f9 famosi e pi\u00f9 riccamente decorati sono i templi delle quattro grotte scavate all'interno della scogliera sul lato meridionale.\nGrotta 2.\nLa grotta \u00e8 dedicata a Vishnu ed \u00e8 caratterizzata da uno splendido fregio di Var\u0101ha, il cinghiale che ne \u00e8 l'incarnazione, inciso su di un lato del portico.\nGrotta 3.\nLa grotta \u00e8 caratterizzata dalla presenza di un aenorme figura di Vishnu con quattro braccia posto su Adisheva, il serpente i cui cinque cappucci sono aperti per proteggere la corona del dio, a cui piedi si trova l'uccello Garu\u1e0da.\nGrotta 4.\nGrotta gianista, i muri e le colonne sono ricoperti con raffigurazioni dei tirthankara. La maggior parte fu realizzata nei secoli XI e XII, sotto la dominazione di un ramo dei re chalukya."}
{"id": "2309283", "revid": "104458", "url": "https://it.wikipedia.org/wiki?curid=2309283", "title": "Karoline Trojer", "text": "Biografia.\nAttiva in gare FIS dal dicembre del 1999, le specialit\u00e0 in cui ottenne i risultati migliori furono supergigante, slalom gigante e supercombinata. Esord\u00ec in Coppa Europa il 22 febbraio 2001 a Ravascletto, senza concludere la prima manche dello slalom speciale in programma; in seguito partecip\u00f2 a due edizioni dei Campionati mondiali juniores, senza conseguire risultati di rilievo.\nDebutt\u00f2 in Coppa del Mondo il 24 gennaio 2004 quando partecip\u00f2 allo slalom gigante di Maribor, senza qualificarsi per la seconda manche. Il 14 dicembre 2005 ad Alleghe conquist\u00f2 il suo primo podio in Coppa Europa (3\u00aa in slalom gigante). Per conquistare i primi punti in Coppa del Mondo dovette invece aspettare il 20 febbraio 2009 con il 26\u00ba posto nella supercombinata di Tarvisio; quel piazzamento rimase il suo migliore in Coppa del Mondo, circuito dal quale si conged\u00f2 il giorno successivo con il supergigante disputato nella medesima localit\u00e0 (46\u00aa). Pochi giorni dopo, il 24 febbraio, colse sempre a Tarvisio in supercombinata l'ultimo podio in Coppa Europa (2\u00aa); si ritir\u00f2 al termine di quella stessa stagione e la sua ultima gara fu lo slalom speciale dei Campionati italiani 2009, disputato il 20 marzo all'Alpe Cermis e chiuso dalla Trojer all'8\u00ba posto. In carriera non prese parte a rassegne olimpiche o iridate."}
{"id": "2309289", "revid": "181699", "url": "https://it.wikipedia.org/wiki?curid=2309289", "title": "Thunder and Blazes", "text": ""}
{"id": "2309291", "revid": "110157", "url": "https://it.wikipedia.org/wiki?curid=2309291", "title": "La lunga e tumultuosa via per Bisanzio", "text": "La lunga e tumultuosa via per Bisanzio \u00e8 il quarto album del rapper italiano Zampa. \u00c8 uscito nel Gennaio 2009 dopo vari rinvii; il disco si compone di 20 tracce prodotte da Flesha, Michel, Muttofunk, Pispi, Bassi Maestro, MastroBeat e Jack the Smoker. Le collaborazioni nel disco sono quelle di Maxi B, Jap, Sonbudo, Capstan e Flesha.\nTracce.\nPOST BISANZIO\nPRE BISANZIO"}
{"id": "2309298", "revid": "181699", "url": "https://it.wikipedia.org/wiki?curid=2309298", "title": "Entry of the Gladiators", "text": ""}
{"id": "2309300", "revid": "287204", "url": "https://it.wikipedia.org/wiki?curid=2309300", "title": "Bail Hongal", "text": " \nBail Hongal \u00e8 una citt\u00e0 dell'India di 43.215 abitanti, situata nel distretto di Belgaum, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 49' 0 N e 74\u00b0 52' 0 E e ha un'altitudine di 664 .\nSociet\u00e0.\nEvoluzione demografica.\nAl censimento del 2001 la popolazione di Bail Hongal assommava a 43.215 persone, delle quali 21.895 maschi e 21.320 femmine. I bambini di et\u00e0 inferiore o uguale ai sei anni assommavano a 5.460, dei quali 2.800 maschi e 2.660 femmine. Infine, coloro che erano in grado di saper almeno leggere e scrivere erano 29.327, dei quali 16.401 maschi e 12.926 femmine."}
{"id": "2309305", "revid": "287204", "url": "https://it.wikipedia.org/wiki?curid=2309305", "title": "Bagepalli", "text": " \nBagepalli \u00e8 una suddivisione dell'India, classificata come \"town panchayat\", di 20.120 abitanti, situata nel distretto di Kolar, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 13\u00b0 47' 5 N e 77\u00b0 47' 35 E e ha un'altitudine di 706 .\nSociet\u00e0.\nEvoluzione demografica.\nAl censimento del 2001 la popolazione di Bagepalli assommava a 20.120 persone, delle quali 10.449 maschi e 9.671 femmine. I bambini di et\u00e0 inferiore o uguale ai sei anni assommavano a 2.502, dei quali 1.259 maschi e 1.243 femmine. Infine, coloro che erano in grado di saper almeno leggere e scrivere erano 12.765, dei quali 7.198 maschi e 5.567 femmine."}
{"id": "2309306", "revid": "124862034", "url": "https://it.wikipedia.org/wiki?curid=2309306", "title": "Pastiglie Leone", "text": "Pastiglie Leone \u00e8 un'azienda dolciaria del Torinese, fondata nel 1857.\nStoria.\nIl suo fondatore, Luigi Leone apr\u00ec la sua bottega ad Alba e in pochi anni si trasfer\u00ec a Torino per meglio servire i suoi clienti e la Casa Reale, molto affezionata alle sue pastiglie di zucchero.\nNel 1934 l'azienda venne rilevata da Giselda Balla Monero e dal fratello Celso Balla, i quali trasferirono i laboratori nella nuova sede di corso Regina Margherita 242 a Torino. Il complesso esiste ancora ed \u00e8 composto da un grande corpo di fabbrica, che fa angolo con via Vicenza, e una palazzina in stile Liberty. Nel 2006 l'azienda venne poi trasferita a Collegno, in via Italia 46, sede attuale dell'azienda, che ha 70 dipendenti.\nNel luglio 2018 il testimone passa nelle mani di Luca Barilla, con l'obiettivo di valorizzare il marchio nel rispetto della tradizione della confetteria piemontese.\nLe scatole di latta.\nNegli anni sono state prodotte numerose versioni delle scatole di latta delle pastiglie. Ne sono state create di diverse dimensioni (pocket da 15 grammi, normali da 42 grammi, scatole regalo di quantit\u00e0 variabile) e create anche delle edizioni limitate, come quella dedicata a Lupin III, e versioni celebrative, come quella per il 150\u00b0 dell'unit\u00e0 d'Italia.\nL'azienda, inoltre, produce anche altre tipologie di caramelle diverse dalle pastiglie (per esempio le gommose), vendute anch'esse talvolta in scatole di latta, e cos\u00ec pure il cioccolato.\nSul sito ufficiale delle pastiglie Leone \u00e8 possibile trovare la storia e le foto delle principali scatole e dei relativi prodotti in esse contenute prodotte dall'azienda.\nVengono create anche lattine per eventi o negozi, che ne facciano richiesta (un esempio \u00e8 il Caff\u00e8 Confetteria Al Bicerin dal 1763, storico locale torinese in cui le Pastiglie Leone sono arredo stabile, oltre che pubblicizzate sui pannelli vitrei della \"devanture\").\nTipologie.\nLe pastiglie sono divise in 3 settori: le dissetanti, le digestive e le speciali.\nDi seguito la lista di alcuni gusti:"}
{"id": "2309307", "revid": "3115", "url": "https://it.wikipedia.org/wiki?curid=2309307", "title": "Leadership in Energy and Environmental Design", "text": "Il sistema statunitense di classificazione dell'efficienza energetica e dell'impronta ecologica degli edifici LEED (acronimo di The Leadership in Energy and Environmental Design), sviluppato dallo U.S. Green Building Council (USGBC), fornisce un insieme di standard di misura per valutare le costruzioni ambientalmente sostenibili. Dalla sua prima elaborazione nel 1998, il LEED \u00e8 cresciuto fino ad includere pi\u00f9 di 7.000 progetti edilizi fra gli stati U.S.A. e altri 30 paesi che coprono 99\u00a0km\u00b2 di aree in sviluppo. L'aspetto principale del LEED \u00e8 che si tratta di un processo aperto e trasparente dove i criteri tecnici proposti dai comitati LEED vengono pubblicamente rivisti per l'approvazione da pi\u00f9 di 10.000 organizzazioni che formano parte del USGBC.\nI professionisti riconosciuti per la loro conoscenza del sistema di rating LEED possono fregiarsi del titolo \"LEED Accredited Professional\" con acronimo \"LEED AP\" dopo il loro nome, titolo che indica il superamento degli esami di abilitazione concessi dal \"Green Building Certification Institute\" (un'organizzazione autonoma che gestisce gli accrediti della USGBC).\nStoria.\nI criteri del LEED vengono sviluppati sin dal 1994, sotto l'egida del NRDC, il programma \u00e8 guidato vicino dallo scienziato Robert K. Watson che, come fondatore e presidente del comitato di coordinamento di LEED fino al 2006, ha condotto un processo ad ampia base di consenso che mette assieme organizzazioni senza scopo di lucro, enti governativi, architetti, ingegneri, costruttori, fornitori di prodotti per l'edilizia e altri leader dell'industria. I primi membri del comitato dei LEED erano anche il cofondatore Mike Italiano (USGBC), gli architetti Bill Reed e Sandy Mendler, il costruttore Gerard Heiber e l'ingegnere Richard Bourne. Poich\u00e9 l'interesse nei LEED cominci\u00f2 a crescere, nel 1996, gli ingegneri Tom Paladino e Lynn Barker assunsero il controllo congiunto del comitato tecnico dei LEED.\nDal 1994 al 2006, il LEED crebbe da uno standard per le nuove costruzioni fino a diventare un sistema complessivo di sei standard correlati che coprono tutti gli aspetti del processo di sviluppo e costruzione. Il LEED \u00e8 cresciuto da un comitato formato da soli sei volontari fino a diventare 20 comitati con circa 200 volontari che si servono di uno staff di 150 professionisti.\nScopi dei criteri del LEED.\nI criteri del LEED sono stati creati per raggiungere i seguenti scopi:\nAree di classificazione.\nI membri del \"Green Building Council\", che rappresentano ogni settore dell'industria della costruzione, hanno sviluppato e continuano a perfezionare i LEED. Il sistema di classificazione affronta sette aree maggiori:\nBenefici e svantaggi.\nGli edifici certificati dai LEED utilizzano risorse chiave pi\u00f9 efficientemente rispetto a edifici convenzionali che sono semplicemente edificati in base ai regolamenti di edilizia civile. Hanno un ambiente di vita e di lavoro pi\u00f9 sano, che contribuisce ad una maggiore produttivit\u00e0 e all'incremento della salute e del comfort degli impiegati. Il dipartimento USGBC ha compilato una lunga lista di benefici derivanti dall'implementare una strategia LEED, con vantaggi che vanno dal miglioramento della qualit\u00e0 dell'aria e dell'acqua fino alla riduzione dei rifiuti solidi, beneficiando cos\u00ec sia i proprietari, che gli occupanti, e la societ\u00e0 nel suo insieme.\nSpesso quando si cerca di ottenere la certificazione LEED, si verifica un incremento nei costi iniziali del progetto e della costruzione, per diverse ragioni. Una ragione \u00e8 che i principi della costruzione sostenibile possono non essere del tutto compresi dai professionisti della progettazione (architetti e ingegneri) che svolgono il progetto. Potrebbe essere richiesto tempo da spendere sulla ricerca. Alcuni tra i punti pi\u00f9 fini della certificazione LEED (specialmente quelli che richiedono uno standard costruttivo superiore al normale) possono portare a incomprensioni da parte dei vari gruppi che progettano, quelli che costruiscono, e il cliente finale, portando spesso a ritardi. Inoltre pu\u00f2 esserci una carenza di disponibilit\u00e0 delle componenti costruttive che sono richieste dagli standard LEED. Esistono dei costi burocratici per la richiesta della certificazione LEED, che si materializzano nella corrispondenza con la USGBC, la consulenza di progettisti esperti nel LEED, e il contratto di una Commissioning Authority (CxA) - che non sarebbero necessari a un normale progetto ecologico e ambientalmente responsabile che non richiedesse la LEED certification.\nComunque questi maggiori costi iniziali possono essere efficacemente mitigati dai risparmi che si ottengono nel tempo grazie a costi operativi, minori rispetto allo standard industriale, che sono tipici degli edifici con certificazione LEED. Ulteriori ritorni economici possono aversi per l'aumento di produttivit\u00e0 degli impiegati che si trovano a lavorare in un ambiente pi\u00f9 sano. Alcuni studi hanno suggerito che un investimento iniziale extra pari al 2% del totale permetter\u00e0 risparmi superiori a dieci volte l'investimento iniziale, spalmati sul ciclo di vita produttiva dell'edificio (da 50 a 100 anni).\nAnche se l'applicazione degli standard LEED ha aumentato la consapevolezza delle pratiche di \"costruzione verde\", il suo sistema di punteggi \u00e8 pensato per edifici che si avvalgono di combustibili fossili. Pi\u00f9 della met\u00e0 dei punti disponibili nello standard vengono ottenuti in base all'utilizzo efficiente dei combustibili fossili, mentre soltanto pochi punti vengono concessi in base all'utilizzo di fonti energetiche sostenibili. Inoltre, l'agenzia USGBC ha dichiarato che avrebbe dato il suo sostegno al \"2030 Challenge\", uno sforzo che ha stabilito l'obbiettivo di non utilizzare fonti di energia che emettano gas serra per l'anno 2030.\nIn aggiunta alla messa a fuoco sull'uso efficiente dei combustibili fossili, il LEED si concentra sul prodotto finale. Ad esempio, dal momento che la pelle non emette VOCs (fenoli) \u00e8 considerata salutare per gli ambienti, a prescindere dall'utilizzo nella concia di sostanze chimiche molto tossiche. Altri prodotti che invece utilizzano metodi di produzione sostenibile non ricevono punti addizionali per il minore impatto ambientale durante la loro fabbricazione.\nIl LEED \u00e8 uno strumento di misura e non di progettazione. Non viene adeguato al clima specifico del luogo, anche se la versione pi\u00f9 nuova mira ad affrontare parzialmente questa lacuna. A causa di questo, dei progettisti possono impiegare materiali o progetti che permettono loro di conseguire i punti LEED, anche se questi progetti possono essere non proprio i pi\u00f9 adeguati per il clima o per la localit\u00e0 in esame.\nProgrammi di incentivazione.\nAlcune aree hanno implementato o preso in considerazione la possibilit\u00e0 di incentivare la certificazione LEED per gli edifici. Ad esempio, nello stato del Nevada, i materiali da costruzione per un edificio con certificazione LEED sono esenti da tasse locali, assieme ai pezzi di costruzione considerati inseparabili come il calcestruzzo. Il Michigan ha considerato l'applicazione di solo una tassa base per gli edifici con certificazione LEED. Altri governi locali hanno adottato incentivi al programma LEED, come ad esempio un credito sulle tasse, oppure un loro abbassamento, la riduzione dei canoni, priorit\u00e0 o accelerazione dei permessi, assistenza tecnica a costo zero o ridotta, sovvenzioni e prestiti a basso interesse.\nCertificazione.\nDiverse versioni del LEED hanno un sistema di assegnazione del punteggio variabile che si basa su un insieme di \"pre-requisiti\" richiesti e su un certo numero di \"crediti\" nelle sei maggiori categorie elencate sopra. Nel LEED v3 del 2009 per le nuove costruzioni e i grossi lavori di rinnovamento per edifici commerciali vi sono 110 possibili punti e gli edifici possono essere classificati in quattro diversi livelli di qualificazione:\nDa aprile 2010 \u00e8 stata lanciata anche la versione italiana per le nuove costruzioni e ristrutturazioni grazie a GBCItalia.\nMeccanismo di assegnazione dei punti.\nSostenibilit\u00e0 del sito (26 punti)\nGestione delle Acque (10 punti)\nEnergia e Atmosfera (35 punti)\nMateriali e risorse (14 punti)\nQualit\u00e0 Ambientale Interna (14 punti)\nInnovazione nella progettazione (6 punti)\nPriorit\u00e0 regionali (4 punti)\nProcesso di certificazione.\nIl certificato LEED viene ottenuto dal costruttore dopo aver inviato una documentazione di rispetto delle normative richieste dai vari sistemi di valutazione, e dopo aver pagato anche le spese di revisione e certificazione. Il certificato viene concesso soltanto dal \"Green Building Council\" responsabile dell'elaborazione e istituzione del particolare sistema LEED usato nel progetto.\nRecentemente il processo di applicazione per la certificazione delle nuove costruzioni \u00e8 stato elettronicamente implementato, attraverso un insieme di documenti PDF attivi che automatizzano il processo di completamento della documentazione.\nElenco on-line dei progetti certificati dal LEED.\nIl \"Green Building Council\" fornisce un elenco on-line dei progetti certificati dal LEED.\nElenco on-line dei LEED AP professionisti accreditati dal GBCI.\nIl \"Green Building Council\" fornisce un elenco on-line dei professionisti accreditati dal GBCI.\nVersioni del LEED.\nEsistono diverse versioni del sistema di classifica disponibil per tipi specifici di progetto:\nGli aspetti del LEED hanno avuto una specie di evoluzione dalla sua formulazione originale nel 1998 per descrivere accuratamente e incorporare le tecnologie di \"costruzione verde\" emergenti. LEED-NC 1.0 era la versione pilota. Questi progetti aiutano a informere la USGBC delle richieste per questo sistema di rating, e queste nozioni sono stati incorporate nel LEED-NC 2.0. La versione attuale del LEED per le nuove costruzioni \u00e8 la LEED-NC v2.2. LEED \u00e8 anche la base per altri sistemi di classificazione della sostenibilit\u00e0 come il Labs21 dell'Environmental Protection Agency.\nLa certificazione LEED \u00e8 uno strumento di misura per gli edifici sostenibili nel USA e il suo sviluppo e continuit\u00e0 nello sviluppo nell'industria sostenibili, specialmente nelle 10 pi\u00f9 grandi aeree metropolitane degli Stati Uniti; tuttavia, la certificazione LEED per gli edifici \u00e8 stata lentamente accolta nel mercato medio grande. Molti critici suggeriscono che il sistema LEED non \u00e8 sensibile allo sviluppo, specialmente non riguarda le locali condizioni di sviluppo. Per esempio, un edificio in Maine avrebbe ricevuto lo stesso credito, come un edificio in Arizona per la conservazione dell'acqua, anche se il principio \u00e8 pi\u00f9 importante in quest'ultimo caso. Un'altra lamentela \u00e8 che i costi di certificazione richiedono soldi che potrebbero essere utilizzati per rendere l'edificio pi\u00f9 sostenibile. Molti critici hanno notato che i costi di conformit\u00e0 e certificazione sono cresciuti pi\u00f9 velocemente del personale di supporto dal USGBC.\nNel 2003, il \"Consiglio del Canada per le Energie verdi\" ricevettero il permesso di creare una loro versione del LEED basato sul LEED-NC 2.0, ora chiamato \"LEED Canada-NC v1.0\".\nLa LEED per gli edifici esistenti ha sviluppato la LEED-EV. Recenti ricerche hanno dimostrato che l'adeguamento per gli edifici che devono raggiungere la LEED-EB il ritorno dell'investimento \u00e8 lunghissimo. Un recente libro bianco dell\"'Accademia Leonardo\" ha confrontato degli edifici con certificazione LEED-EB contro dei dati del Report dello scambio BOMA del 2007, ha dimostrato che gli edifici con certificazione LEED-EB hanno raggiunto risparmi superiori del 63% , con consumi che vanno da 4,94 dollari a 15,59 dollari per piede quadrato, con una valutazione media di 6,68 dollari.\nSi calcola che il costo complessivo dell'adeguamento complessivo e della certificazione LEED-EB vada da zero dollari a 6,46 $ per piede quadrato di superficie calpestabile, con una media di 2,43 $ per piede quadrato, dimostrando che l'implementazione di queste misure ecologiche non \u00e8 costosa, specialmente se la confrontiamo con i benefici dovuti ai risparmi dei costi di riscaldamento e illuminazione. Si prevede una significativa riduzione dei costi se si integrano sistemi robotici e altre tecnologie integrate nell'adeguamento alle norme LEED.\nLEED e commercio dei certificati verdi sul risparmio di emissioni di carbonio.\nSi prevede che la procedura LEED-NC 3.0 includer\u00e0 la richiesta di misure che portino a ridurre l'impronta del carbonio (carbon building print) e a una significativa riduzione dei gas serra sotto un livello di base. La riduzione nelle emissioni di anidride carbonica deve essere misurata basandosi sulle misure dirette ed indirette della produzione di diossido di carbonio ed altri equivalenti. Questi includono emissioni relative al consumo elettrico immesso in griglia (che pu\u00f2 provenire da impianti a combustibili fossili oppure no), la combustione in loco di combustibili fossili, e le possibili emissioni di gas dagli impianti di refrigerazione come condizionatori d'aria.\nGli sforzi per quantificare le emissioni e le riduzioni nelle emissioni, registrati nei certificati verdi, grazie ad accordi internazionali nel quadro del Protocollo di Kyoto, possono essere monetizzati come esternalit\u00e0 del cambio climatico allo stesso modo di un qualsiasi progetto carbonio approvato dal Kyoto Clean Development Project. L'albergo ITC Hotel Sonar Bangla Sheraton &amp; Towers di Kolkata, India \u00e8 attualmente l'unico edificio \"verde\" a ricevere contributi internazionali nell'ambito di questo protocollo, ed \u00e8 il principale precedente per questo tipo di progetti.\nFormazione e certificazione professionale.\nLa formazione di professionisti abilitati per la costruzione di edifici \"verdi\" accreditati come LEED viene certificata negli USA con il LEED Accredited Professional Exam. Questa certificazione permette allo specialista di fornire il \"rating\" di edifici, servendosi dei vari sistemi di valutazione del LEED. Dal gennaio 2008, l'accredito professionale viene concesso dal Green Building Certification Institute. L'istituto GBCI ha elaborato un programma di formazione che fornisce seminari e lezioni per preparare ai candidati per superare l'esame \"LEED AP Exam\". Cominciando nel 2009, il processo \"LEED AP Exam\" verr\u00e0 cambiato significativamente per rispecchiare i vari sistemi di rating \"LEED Building Certification Rating Systems\".\nIniziative internazionali.\nCon molti paesi sanno di avere, o essere in procinto di sviluppare metodi di valutazione interna, gli scambi internazionali ed un incremento si stanno evidentemente sviluppando. Per esempio nel 1997 la commissione tecnica 59 (ISO TC59) dell'Organizzazione internazionale per la normazione, una commissione formata ad hoc per investigare per la necessit\u00e0 di standardizzare gli strumenti di edilizia sostenibile. Questa si evolse e venne formalizzato in una sub-commissione ISO T59/SC17, la sostenibilit\u00e0 nella costruzione degli edifici, con lo scopo di considerare anche la sostenibilit\u00e0 delle tecniche costruttive di un edificio.\nIn Europa, sotto la normativa CEN-TC350 emanata dal Comitato Europeo di Normazione (regola la sostenibilit\u00e0 dei processi costruttivi), venne proposto un processo di costruzione in base al consenso che si collega ad altri standard (ISO) ed armonizza gli approcci esistenti. Questi standards devono rendere possibile lo scambio di informazioni sulla sostenibilit\u00e0, correlati a prodotti e servizi commercializzati internazionalmente.\nL'associazioni senza scopi di lucro SB Alliance, che costituisce una rete internazionale di universit\u00e0, centri di ricerca e organizzazioni tecnologiche per l'adeguamento \u00e8 stata costituita per accelerare la diffusione a livello internazionale delle procedure note in inglese come \"Sustainable Building\" (SB) attraverso la promozione di metodi condivisi mondialmente per la valutazione delle caratteristiche degli edifici e la loro classificazione energetica. L'iniziativa SB Alliance \u00e8 sostenuta dal patronato dell'UNESCO per la costruzione sostenibile e dall'UNEP, ente delle Nazioni Unite che si occupa di pratiche sostenibili di costruzione e che incentiva la costruzione di questo tipo di edifici."}
{"id": "2309313", "revid": "287204", "url": "https://it.wikipedia.org/wiki?curid=2309313", "title": "Bangarapet", "text": " \nBangarpet \u00e8 una citt\u00e0 dell'India di 38.684 abitanti, situata nel distretto di Kolar, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 58' 0 N e 78\u00b0 12' 0 E e ha un'altitudine di 842 \nSociet\u00e0.\nEvoluzione demografica.\nAl censimento del 2001 la popolazione di Bangarpet assommava a 38.684 persone, delle quali 19.661 maschi e 19.023 femmine. I bambini di et\u00e0 inferiore o uguale ai sei anni assommavano a 4.533, dei quali 2.328 maschi e 2.205 femmine. Infine, coloro che erano in grado di saper almeno leggere e scrivere erano 27.900, dei quali 15.094 maschi e 12.806 femmine."}
{"id": "2309341", "revid": "287204", "url": "https://it.wikipedia.org/wiki?curid=2309341", "title": "Bankapura", "text": " \nBankapura \u00e8 una suddivisione dell'India, classificata come \"town panchayat\", di 20.264 abitanti, situata nel distretto di Haveri, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 14\u00b0 55' 0 N e 75\u00b0 16' 0 E e ha un'altitudine di 578 .\nSociet\u00e0.\nEvoluzione demografica.\nAl censimento del 2001 la popolazione di Bankapura assommava a 20.264 persone, delle quali 10.667 maschi e 9.597 femmine. I bambini di et\u00e0 inferiore o uguale ai sei anni assommavano a 2.916, dei quali 1.504 maschi e 1.412 femmine. Infine, coloro che erano in grado di saper almeno leggere e scrivere erano 12.015, dei quali 6.923 maschi e 5.092 femmine."}
{"id": "2309355", "revid": "287204", "url": "https://it.wikipedia.org/wiki?curid=2309355", "title": "Bannur", "text": " \nBannur \u00e8 una suddivisione dell'India, classificata come \"town panchayat\", di 23.190 abitanti, situata nel distretto di Mysore, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 19' 51 N e 76\u00b0 51' 47 E e ha un'altitudine di 653 .\nSociet\u00e0.\nEvoluzione demografica.\nAl censimento del 2001 la popolazione di Bannur assommava a 23.190 persone, delle quali 11.773 maschi e 11.417 femmine. I bambini di et\u00e0 inferiore o uguale ai sei anni assommavano a 2.570, dei quali 1.363 maschi e 1.207 femmine. Infine, coloro che erano in grado di saper almeno leggere e scrivere erano 13.599, dei quali 7.410 maschi e 6.189 femmine."}
{"id": "2309372", "revid": "228587", "url": "https://it.wikipedia.org/wiki?curid=2309372", "title": "Calcarone", "text": "I calcaroni sono dei particolari forni di fusione del minerale di zolfo estratto dalle miniere che hanno lo scopo di separare lo zolfo puro dalle impurit\u00e0.\nIl calcarone rappresenta la naturale evoluzione della precedente metodologia delle calcarelle. \nIl forno consiste in una particolare costruzione, in genere di forma cilindrica o leggermente tronco-conica, alta circa 5 metri il cui pavimento interno presenta una inclinazione di una decina di gradi terminando in basso con un'apertura detta \"morte\".\nLa struttura riempita di minerale di zolfo presenta dei canaloni verticali di ventilazione e delle aperture nella copertura tramite le quali il fuoco viene attizzato dall'alto. La cupola di materiale da raffinare viene ricoperta da una camicia di \"ginisi\", e la bocca del forno (morte) viene chiusa con un impasto di gesso. \nLo zolfo fonde lentamente scendendo verso il basso e, raccolto dal pavimento inclinato, cola verso l'uscita. Una volta aperta la cosiddetta \"morte\", attraverso canaloni di legno, vien fatto colare in apposite forme e raffreddandosi forma una sorta di lingotti dette \"balate\". \nIl processo permette di trattare circa 2000 metri cubi di minerale per volta e la fusione si protrae per circa 20-30 giorni. \nNonostante la quantit\u00e0 di inquinanti e di perdite sia notevolmente inferiore rispetto alla calcarella anche il calcarone presenta un notevole spreco di minerale; il suo rendimento infatti \u00e8 intorno al 50% ; ci\u00f2 a causa della bruciatura dello zolfo necessaria al processo di riscaldamento che oltretutto causa un forte inquinamento ambientale a causa dei fumi irritanti emessi."}
{"id": "2309397", "revid": "287204", "url": "https://it.wikipedia.org/wiki?curid=2309397", "title": "Bantwal", "text": " \nBantwal \u00e8 una suddivisione dell'India, classificata come \"town panchayat\", di 36.829 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 54' 0 N e 75\u00b0 1' 60 E e ha un'altitudine di 36 .\nSociet\u00e0.\nEvoluzione demografica.\nAl censimento del 2001 la popolazione di Bantwal assommava a 36.829 persone, delle quali 18.270 maschi e 18.559 femmine. I bambini di et\u00e0 inferiore o uguale ai sei anni assommavano a 4.310, dei quali 2.252 maschi e 2.058 femmine. Infine, coloro che erano in grado di saper almeno leggere e scrivere erano 27.394, dei quali 14.645 maschi e 12.749 femmine."}
{"id": "2309411", "revid": "287204", "url": "https://it.wikipedia.org/wiki?curid=2309411", "title": "Basavakalyan", "text": " \nBasavakalyan \u00e8 una citt\u00e0 dell'India di 58.742 abitanti, situata nel distretto di Bidar, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 17\u00b0 52' 0 N e 76\u00b0 57' 0 E e ha un'altitudine di 620 .\nSociet\u00e0.\nEvoluzione demografica.\nAl censimento del 2001 la popolazione di Basavakalyan assommava a 58.742 persone, delle quali 30.660 maschi e 28.082 femmine. I bambini di et\u00e0 inferiore o uguale ai sei anni assommavano a 9.830, dei quali 5.144 maschi e 4.686 femmine. Infine, coloro che erano in grado di saper almeno leggere e scrivere erano 32.969, dei quali 19.188 maschi e 13.781 femmine."}
{"id": "2309418", "revid": "287204", "url": "https://it.wikipedia.org/wiki?curid=2309418", "title": "Basavana Bagevadi", "text": " \nBasavana Bagevadi \u00e8 una suddivisione dell'India, classificata come \"town panchayat\", di 28.582 abitanti, situata nel distretto di Bijapur, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 16\u00b0 34' 60 N e 75\u00b0 58' 0 E e ha un'altitudine di 607 .\nSociet\u00e0.\nEvoluzione demografica.\nAl censimento del 2001 la popolazione di Basavana Bagevadi assommava a 28.582 persone, delle quali 14.616 maschi e 13.966 femmine. I bambini di et\u00e0 inferiore o uguale ai sei anni assommavano a 4.642, dei quali 2.399 maschi e 2.243 femmine. Infine, coloro che erano in grado di saper almeno leggere e scrivere erano 15.095, dei quali 9.208 maschi e 5.887 femmine."}
{"id": "2309437", "revid": "1522738", "url": "https://it.wikipedia.org/wiki?curid=2309437", "title": "Canalipoli", "text": ""}
{"id": "2309438", "revid": "767487", "url": "https://it.wikipedia.org/wiki?curid=2309438", "title": "La Verneda i la Pau", "text": "La Verneda i la Pau \u00e8 un quartiere del distretto di Sant Mart\u00ed della citt\u00e0 di Barcellona.\nLa Verneda \u00e8 localizzata nel nucleo originario dell'antico paese di Sant Mart\u00ed de Proven\u00e7als, che risale al 1052 e prende il nome dagli ontani che crescevano lungo le rive dei corsi d'acqua e che in catalano si chiamano \"vern\".\nFino agli anni cinquanta, il territorio veniva utilizzato soprattutto per l'agricoltura e si potevano scorgere diverse \"mas\u00edas\", un tipo di costruzione rurale molto comune nella Vecchia Catalogna. Successivamente, a seguito della elevata domanda di abitazioni in conseguenza del massiccio arrivo di immigrati, si cominci\u00f2 la costruzione degli edifici e delle infrastrutture che hanno originato l'attuale quartiere."}
{"id": "2309440", "revid": "510537", "url": "https://it.wikipedia.org/wiki?curid=2309440", "title": "Forno Gill", "text": "Il forno Gill (cos\u00ec chiamato dal nome del suo inventore, l'ingegnere Roberto Gill, nativo di Marsala) \u00e8 un sistema di separazione dello zolfo dal minerale greggio a forno di fusione di concezione pi\u00f9 evoluta del calcarone di cui costituisce il perfezionamento; \u00e8 costituito da una serie di unit\u00e0, pressoch\u00e9 uguali, poste in batteria.\nIl sistema dei forni Gill, cos\u00ec chiamati dal nome del suo ideatore, venne introdotto a partire dal 1880 in Sicilia nelle miniere \"Gibellini\" e \"Racalmuto\", di \"Cabernardi\", in Provincia di Ancona, di \"Trabia\" in Provincia di Caltanissetta. Tale sistema parte dal principio del riutilizzo del calore prodotto dal primo \"calcarone\" convogliato ed utilizzato per la fusione del quantitativo ulteriore. Essenzialmente \u00e8 costituito da due o pi\u00f9 celle adiacenti poste in comunicazione tramite un condotto orizzontale posto in alto e sbarrato da una saracinesca tra cella e cella. la fine di questo \u00e8 una canna fumaria.\nLa carica del minerale avviene dall'alto della copertura a calotta. Il pavimento delle camere a piano inclinato \u00e8 simile a quello dei calcaroni e termina in basso con le aperture di prelievo del materiale in fusione. Una volta accesa la prima cella (cella motrice) il calore di questa, che raggiunge oltre 200 gradi, convogliato nella seconda \u00e8 sufficiente a provocare la fusione del carico di questa e cos\u00ec via per le varie unit\u00e0 poste in batteria.\nIl ritrovato, denominato \"metodo migliorato per la fusione dello zolfo per estrarlo dai suoi minerali\", era stato brevettato dal suo inventore che ne aveva ottenuta concessione con attestato n. 874 del 22 ottobre del 1872. Il 13 novembre del 1876 era stato poi ceduto, insieme ai suoi diritti di uso, alla \"English sulphur fusion company limited\" di Londra con atto pubblico rogato dal notaio londinese William Grain, registrato a Torino il 28 novembre con il n. 17571 e pubblicato sulla Gazzetta Ufficiale del regno d'Italia, n. 124, del 28 maggio 1877 a p. 2117.\nNonostante il miglior rendimento la diffusione del forno Gill fu inferiore a quella dei sistemi precedenti."}
{"id": "2309449", "revid": "1888309", "url": "https://it.wikipedia.org/wiki?curid=2309449", "title": "Trionto", "text": "Il Trionto \u00e8 un fiume della Calabria che nasce dalle montagne della Sila, nella provincia di Cosenza, e scorre verso oriente sino a sfociare nel mar Ionio dopo un percorso di circa . I suoi affluenti principali sono Manna, Macrocioli, Ortiano, Laurenzana. Il suo regime \u00e8 prevalentemente torrentizio e stagionale. Lungo il suo corso tocca Longobucco, le sue frazioni Ortiano, Manco e Destro, Cropalati, Caloveto, Mirto Crosia, Rossano.\nLa millenaria erosione della sua valle ha evidenziato le particolari caratteristiche geo-minerarie del territorio. Nel tratto a nord di Longobucco e nei torrenti Manna e Macrocioli \u00e8 stata scavata per secoli la galena argentifera. Altre significative mineralizzazioni sono presenti a valle di Longobucco, sul lato destro del corso, tra il torrente Manna e la localit\u00e0 Puntadura (localit\u00e0 nota in Calabria per la sua fiera). Particolarmente studiata dai geologi \u00e8 in questo tratto la faglia di Ortiano.\nAnticamente chiamato Traente, nel VI secolo a.C. il fiume era parte del regno di Sybaris; sulle sue rive avvenne la battaglia finale tra le citt\u00e0 magnogreche di Sybaris e Kroton, che si concluse con la disfatta dei sibariti."}
{"id": "2309453", "revid": "89688", "url": "https://it.wikipedia.org/wiki?curid=2309453", "title": "Tsugumi Ohba", "text": ""}
{"id": "2309458", "revid": "2223484", "url": "https://it.wikipedia.org/wiki?curid=2309458", "title": "Fulminato d'argento", "text": "Il fulminato d'argento (formula chimica: AgCNO) \u00e8 un composto ionico di argento e fulminato (CNO-) altamente esplosivo con ignizione ad urto, frizione e calore (170\u00a0\u00b0C), caratteristiche che lo classificano tra gli esplodenti primari, di largo uso come detonatori per esplosivi pi\u00f9 stabili all'accensione.\nPreparazione.\nUna piccola quantit\u00e0 di fulminato d'argento pu\u00f2 essere preparata in laboratorio facendo reagire 1 grammo di argento con 7 ml di acido nitrico dopo di che versando 10 ml di alcool etilico (96 Gradi) avverr\u00e0 una reazione dove si otterr\u00e0 il fulminato di argento come precipitato insolubile."}
{"id": "2309462", "revid": "1540383", "url": "https://it.wikipedia.org/wiki?curid=2309462", "title": "Gran Premio di Abu Dhabi 2009", "text": "Il Gran Premio di Abu Dhabi \u00e8 stato l'ultimo Gran Premio della stagione 2009 di Formula 1. La gara si \u00e8 disputata il 1\u00ba novembre presso il circuito di Yas Marina che sorge sull'omonima isola del Golfo Persico. La gara \u00e8 stata vinta dal tedesco Sebastian Vettel su Red Bull-Renault, davanti al compagno di squadra Mark Webber e a Jenson Button su Brawn-Mercedes.\nQuesta gara rappresenta anche l'ultima apparizione in F1 per Giancarlo Fisichella e Kazuki Nakajima tra i piloti, e per la Toyota, la BMW Sauber e la Brawn tra i team. Inoltre, \u00e8 stato anche l'ultimo gran premio in cui si effettuano dei \"pit stop\" per rifornire e anche per le strategie usate in Q3 per la prima frazione di gara. Dall'anno successivo, le vetture avranno il carburante necessario per effettuare tutto il gran premio.\nVigilia.\nSviluppi per il 2010.\nIl 23 ottobre Todt viene eletto nuovo presidente della FIA. L'ex dirigente di Peugeot e Ferrari ha ottenuto 135 voti contro i 49 dello sfidante, l'ex rallista ed europarlamentare Vatanen.\nLa Williams sigla un accordo con il \"Qatar Science &amp; Technology Park (QSTP)\", per la creazione nel paese mediorientale del nuovo \"Williams Technology Center (WTC)\". \u00c8 la prima volta che una struttura di questo tipo di una scuderia di F1 ha sede fuori dall'Europa. Il \"team\" di Grove annuncia anche che per la stagione 2010 utilizzer\u00e0 motori Cosworth.\nViene ufficializzato l'ingaggio di Bruno Senna quale pilota titolare della HRT (Hispania Racing Team Cosworth) per la stagione 2010.\nAspetti tecnici.\nIl 28 agosto 2009 viene annunciato che l'orario di partenza viene spostato alle 17:00 in modo da venire incontro alle esigenze del pubblico europeo. Cos\u00ec facendo la gara inizier\u00e0 col sole per terminare dopo il tramonto sotto i riflettori.\nLa Bridgestone, fornitore unico degli pneumatici, porta per il gran premio coperture di tipo \"medio\" e di tipo \"morbido\".\nCambiamenti nei piloti.\nKobayashi viene confermato alla guida della Toyota in quanto perdura la situazione fisica non ottimale di Glock.\nPer molto tempo era stata ventilata la possibilit\u00e0 che il campione mondiale di rally, il francese Loeb, potesse prendere parte al gran premio al volante di una Toro Rosso. L'alsaziano si era anche impegnato in dei \"test\" con delle vetture di GP2 del David Price Racing. La negazione della \"superlicenza\" da parte della FIA hanno fatto cadere questa possibilit\u00e0.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nLa McLaren domina le prove ufficiali, le Red Bull sono 2\u00aa e 3\u00aa, le Brawn non si qualificavano alla 4\u00aa e 5\u00aa posizione dal terzo Gran Premio della stagione, le Ferrari si qualificano male, rispettivamente 11\u00aa ed ultima.\nGara.\nResoconto.\nAl via i piloti di testa mantengono le proprie posizioni. Barrichello urta leggermente Webber danneggiando lievemente l'alettone anteriore. Nonostante il danno il pilota brasiliano non ha bisogno di sostituirlo. I piloti di testa hanno tutti una strategia di due soste ai \"box\" mentre gli altri sono su una sosta. Dopo la prima sosta Hamilton accusa un problema al freno posteriore destro ed \u00e8 costretto a ritirarsi. Intanto Button supera il proprio compagno di squadra Barrichello. Col secondo treno di gomme Vettel riesce a tenere un ritmo superiore a quello del suo compagno di squadra Webber e riesce a distanziarlo. Dopo l'unica sosta ai box Kovalainen riesce a sopravanzare R\u00e4ikk\u00f6nen, nonostante la strategia i due finlandesi restano lontani dalla zona punti lasciando la situazione invariata per quanto riguarda la lotta per il terzo posto nel mondiale costruttori. Prima di effettuare la sua unica sosta il debuttante Kobayashi ravviva la gara con un sorpasso sul neocampione del mondo Button. Quest'ultimo, dopo la seconda sosta, riesce a raggiungere Webber innescando una lotta serrata per il secondo gradino del podio. Nonostante i numerosi attacchi nel corso dell'ultimo giro il pilota australiano riesce a conservare la seconda posizione regalando alla Red Bull la quarta doppietta stagionale. Con la sesta posizione Kobayashi raccoglie i primi punti in carriera.\nRisultati.\nI risultati del gran premio sono stati i seguenti:"}
{"id": "2309467", "revid": "729019", "url": "https://it.wikipedia.org/wiki?curid=2309467", "title": "Tha Block Is Hot", "text": "Tha Block Is Hot \u00e8 il primo album del rapper statunitense Lil Wayne, edito nel 1999 da Cash Money Records.\nL'omonimo singolo \"Tha Block Is Hot\" si \u00e8 classificato #50 nella classifica di VH1 sulle migliori canzoni Hip hop di sempre."}
{"id": "2309471", "revid": "35804", "url": "https://it.wikipedia.org/wiki?curid=2309471", "title": "La Guineueta", "text": "La Guineueta \u00e8 uno dei 14 quartieri che compongono il distretto Nou Barris della citt\u00e0 di Barcellona.\n\u00c8 ampio circa 57 ettari ed \u00e8 delimitato dal \"Parc Central dels Nou Barris\", il \"Parc de la Guineueta\", la \"Pla\u00e7a de Karl Marx\" e la Pla\u00e7a de Llucmajor.\nDagli anni Cinquanta, a seguito del flusso migratorio dalle altre regioni spagnole, si cominci\u00f2 la costruzione di diversi edifici al posto delle vigne abbandonate e dei campi di cereali che sorgevano nell'area.\nIl nome del quartiere in catalano significa \"piccola volpe\" e deriva dal nome di una \"masia\" che sorgeva nella zona. L'area conosciuta come \"Guineueta Nova\" forma oggi il quartiere di Canyelles."}
{"id": "2309476", "revid": "192549", "url": "https://it.wikipedia.org/wiki?curid=2309476", "title": "Scrippelle", "text": "Le scrippelle sono un piatto tipico della cucina teramana.\nOggigiorno, si stanno diffondendo sempre pi\u00f9 in tutto l'Abruzzo, comunque rimangono un elemento caratterizzante delle zone del teramano da cui hanno origine e sono costituite da sottilissime frittatine preparate versando su una padella caldissima una pastella di farina, acqua e uova; sono in effetti molto simili alle \"cr\u00eapes\" francesi che, secondo alcuni, da Teramo furono portate oltre le Alpi al seguito dei loro eserciti, mentre altri le considerano derivate proprio da queste.\nDi fatto, tuttavia le scrippelle differiscono dalle \"cr\u00eapes\" nella preparazione, negli ingredienti e nell'uso che se ne fa nella cucina teramana, infatti diventano elementi tipici per la preparazione di piatti salati, costituiti in genere da primi.\nLe scrippelle sono alla base di diversi piatti fondamentali della cucina teramana tra i quali: \nSpesso si fa riferimento alle \"scrippelle teramane\" intendendo il piatto delle \"scrippelle mbusse\", quest'ultimo termine corrispondente alla forma in dialetto teramano (letteralmente \"scrippelle bagnate\"\")."}
{"id": "2309479", "revid": "830939", "url": "https://it.wikipedia.org/wiki?curid=2309479", "title": "\u00c9douard Lucas", "text": "\u00c8 noto per i suoi studi sulla teoria dei numeri, in particolare sulla successione di Fibonacci, e sul test di primalit\u00e0 per i numeri di Mersenne oggi detto test di Lucas-Lehmer. La successione di Lucas, legata a quella di Fibonacci, porta il suo nome.\nStudente della \u00c9cole Normale Sup\u00e9rieure, Lucas lavor\u00f2 nell'osservatorio di Parigi, e serv\u00ec come ufficiale di artiglieria nell'esercito francese durante la guerra franco-prussiana del 1870-71. In seguito divenne professore di matematica prima al Lyc\u00e9e Saint Louis, poi al Lyc\u00e9e Charlemagne, entrambi a Parigi.\nNel suo lavoro sulla successione di Fibonacci defin\u00ec la correlata successione di Lucas, simile all'altra ma con un diverso punto di partenza.\nStudi\u00f2 anche degli algoritmi per lo studio della primalit\u00e0 dei numeri: nel 1857, all'et\u00e0 di quindici anni, usando le propriet\u00e0 della successione di Lucas, inizi\u00f2 a verificare la primalit\u00e0 del numero 2127-1; nel 1876 riusc\u00ec infine a dimostrare che questo numero era primo. Esso rimase il pi\u00f9 grande numero primo di Mersenne conosciuto per tre quarti di secolo, e probabilmente rester\u00e0 per sempre il pi\u00f9 grande trovato senza l'aiuto del computer. Pi\u00f9 tardi, Derrick Henry Lehmer raffin\u00f2 il metodo di Lucas ottenendo il test di Lucas-Lehmer, ancora oggi usato per verificare la primalit\u00e0 di questi numeri.\nLucas si interess\u00f2 anche di equazioni diofantee; pose il problema di stabilire se l'unica soluzione di\ncon \"N\"&gt;1 fosse in corrispondenza di \"N\" = 24 e \"M\" = 70. La dimostrazione di questo fatto fu raggiunta solo nel 1918 attraverso l'uso delle funzioni iperellittiche; oggi quest'equazione \u00e8 rilevante nel contesto della teoria delle stringhe in 26 dimensioni.\nLavor\u00f2 inoltre allo sviluppo del calcolo umbrale. Era anche interessato alla matematica ricreativa: scopr\u00ec una soluzione binaria per il Baguenaudier, e fu l'inventore della torre di Hanoi, che diffuse sotto lo pseudonimo di \"N. Claus de Siam\", un anagramma di \"Lucas d'Amiens\".\nLucas mor\u00ec a Parigi in circostanze inusuali: al banchetto annuale del congresso dell'\"Association fran\u00e7aise pour l'avancement des sciences\", un cameriere fece cadere delle stoviglie, e un piatto rotto tagli\u00f2 Lucas su una guancia. Mor\u00ec pochi giorni dopo, a soli 49 anni, a causa di gravi infiammazioni cutanee, probabilmente causate da setticemia."}
{"id": "2309484", "revid": "287204", "url": "https://it.wikipedia.org/wiki?curid=2309484", "title": "Edouard Lucas", "text": ""}
{"id": "2309487", "revid": "287204", "url": "https://it.wikipedia.org/wiki?curid=2309487", "title": "Pla\u00e7a Urquinaona", "text": "Pla\u00e7a d'Urquinaona \u00e8 una delle piazze centrali della citt\u00e0 di Barcellona. Si trova nel distretto dell'Eixample, all'incrocio tra la \"Ronda Sant Pere\" e \"Carrer d'Ausi\u00e0s March\".\nLa piazza \u00e8 attraversata da altre vie pi\u00f9 importanti, come \"Carrer de Pau Claris\", \"Via Laietana\" e \"Carrer Roger de Ll\u00faria\" e prende il nome da Jos\u00e9 Mar\u00eda de Urquinaona y Vidot, vescovo di Barcellona nel XIX secolo, cos\u00ec come la torre che vi troneggia."}
{"id": "2309488", "revid": "729019", "url": "https://it.wikipedia.org/wiki?curid=2309488", "title": "Carcinoma adenosquamoso", "text": "Per carcinoma adenosquamoso in campo medico, si intende una neoplasia maligna a carattere invasivo che colpisce i bronchi, essa \u00e8 caratterizzata da un misto di due forme il carcinoma polmonare a cellule squamose e l'adenocarcinoma.\nEpidemiologia.\nDi diffusione rara costituisce a seconda degli studi condotti dal 0,6 al 2,5% delle forme dei carcinoma del polmone.\nClassificazione TNM.\nFra le varie quella pi\u00f9 diffusa l'acronimo TNM indicano le 3 sottoforme per cui vengono poi raggruppate \"Tumore primitivo, linfonodi (node) e metastasi a distanza\":\nPrognosi.\nLa prognosi risulta migliore rispetto alle forme pure dalle quali deriva.\nTerapia.\nChemioterapia e radioterapia."}
{"id": "2309497", "revid": "125980475", "url": "https://it.wikipedia.org/wiki?curid=2309497", "title": "Daniel Hackett", "text": "Carriera.\nClub.\nGiovanili.\nFiglio di Rudy Hackett e di madre italiana, Daniel \u00e8 nato a Forlimpopoli ma \u00e8 cresciuto a Pesaro. Ha frequentato l\"'high school\" di St. John Bosco di Bellflower. Ha studiato alla University of Southern California giocando fin dal suo anno da \"freshman\" come playmaker nei Trojans, con i quali ha disputato in tutte e tre le stagioni il torneo NCAA. Il 17 novembre 2007 Daniel ha realizzato la sua prima tripla doppia in maglia Trojan mettendo a referto 22 punti, 10 rimbalzi e 10 assist.\nNel settembre 2007, a seguito di un pugno sul volto ricevuto in allenamento dalla stella della squadra O.J. Mayo, riporta la frattura della mandibola che lo terr\u00e0 lontano al parquet per qualche mese.\nIl 9 aprile 2009, dopo l'uscita di USC dal torneo NCAA, si \u00e8 dichiarato eleggibile per il draft NBA 2009. Avendo nominato un agente, non potr\u00e0 tornare al college in caso di mancata chiamata da parte di una franchigia NBA. Nel draft NBA 2009 non viene scelto da alcuna franchigia.\nDurante il suo periodo alla USC gioca con giocatori del livello di Nick Young, O.J. Mayo, Taj Gibson e DeMar DeRozan.\nIl 22 giugno 2009 viene confermato il suo arrivo alla Benetton Basket Treviso dal GM Lefebre: il suo contratto prevede la cosiddetta \"clausola NBA\", che permette di poter lasciare il club in caso di eventuale scelta al draft e, eventuale, firma con una franchigia della Lega americana.\nItalia.\nIl 25 giugno 2009 nella notte del draft NBA non viene scelto da nessuna franchigia: Hackett disputer\u00e0 cos\u00ec la sua prima stagione tra i professionisti con il team veneto, chiudendola con 4,8 punti e 1,8 assist in regular season e 4,3 punti, 1 recupero e 1,7 rimbalzi di media nei play-off.\nNella seconda stagione in Italia passa nella squadra della sua citt\u00e0, la Victoria Libertas Pesaro, dove disputer\u00e0 una stagione eccezionale: le sue medie saranno: 14,3 punti, 2,1 assist, 3,8 rimbalzi e 2,4 palle recuperate. Durante la stagione verr\u00e0 convocato anche per l'All Star Game italiano e vincer\u00e0 il prestigioso Premio Reverberi in qualit\u00e0 di miglior giocatore italiano del 2011. E nella stagione successiva la Victoria Libertas Pesaro centra l'obiettivo dei play-off, raggiungendo le semifinali.\nNel luglio 2012 Hackett firma per la Mens Sana Siena. Nella stagione 2012-2013 con la squadra senese vince il campionato italiano ricevendo il premio di MVP delle finali. Sempre con la Mens Sana vince nello stesso anno anche la Coppa Italia e la Supercoppa Italiana, premiato in entrambe le partite come MVP. Entrambi i titoli verranno revocati alla Mens Sana da una sentenza del Tribunale Federale della FIP (Federazione Italiana Pallacanestro).\nDopo aver iniziato la stagione 2013-14 ancora con la maglia senese, il 24 dicembre viene ufficializzato il suo trasferimento all'Olimpia Milano, dove, nonostante un calo di minutaggio e punti rispetto a Siena, vince lo scudetto. \u00c8 poi stato costretto a saltare gran parte del campionato 2014-2015 a causa di una squalifica di 6 mesi (dal 12 ottobre 2014 all'11 aprile 2015) inflittagli dalla FIP per aver abbandonato il ritiro della Nazionale e per aver successivamente criticato la stessa Federazione in una diatriba legata alle condizioni fisiche del giocatore. Durante la squalifica \u00e8 stato utilizzabile solo in Supercoppa italiana e in Eurolega.\nIl 15 gennaio 2015 il presidente della FIP, Gianni Petrucci, ha concesso la grazia a Hackett, permettendogli cos\u00ec di rientrare in anticipo dalla squalifica il 25 gennaio 2015 per la prima gara del girone di ritorno di campionato che viene poi vinto dalla squadra milanese. L'Olimpia Milano perde l'occasione di accedere alla finale, venendo eliminata in gara 7 dalla Dinamo Sassari.\nAl termine della stagione, il 19 giugno 2015, rescinde anticipatamente in maniera consensuale il contratto che lo legava al club meneghino.\nOlympiacos.\nIl 15 luglio 2015, Hackett firma un contratto biennale con il club greco dell'Olympiacos.\nBrose Bamberg.\nIl 5 luglio 2017 firma un biennale con il Brose Bamberg. Il 7 luglio 2018, Hackett esce dal contratto con il club tedesco.\nCSKA Mosca.\nIl 17 luglio 2018, Hackett firma un contratto biennale con il CSKA Mosca.\nA fine febbraio 2022 lascia la squadra in quanto ideologicamente contrario all'invasione dell'Ucraina da parte della Russia.\nNazionale.\nHackett fa parte del gruppo dei titolari della Nazionale italiana, con cui ha disputato alcune amichevoli nell'estate del 2007. Sempre nello stesso anno ha vinto la medaglia di bronzo al Campionato Europeo Under 20 disputatosi nelle citt\u00e0 di Nova Gorica e Gorizia.\nNel 2008 si \u00e8 allenato con la Nazionale maggiore a Bormio. Nel 2011 \u00e8 tra i 18 pre-convocati da Simone Pianigiani per il FIBA EuroBasket 2011, ad agosto \u00e8 stato definitivamente convocato per la fase finale durante la quale \u00e8 partito sempre in quintetto giocando come playmaker titolare, ottenendo 7,8 punti, 3 assist e 2,8 rimbalzi di media.\nIl 18 luglio 2014 abbandona, secondo la FIP senza giustificato motivo, il ritiro della Nazionale italiana a Trieste.\nNon ha partecipato all'Eurobasket 2013 a causa di un infortunio.\nHa giocato nel quintetto base dell'Eurobasket 2015. La squadra arriva ai quarti di finale, dove viene sconfitta dalla Lituania.\nNel 2016 partecipa con la Nazionale italiana al torneo di qualificazione di Torino per le Olimpiadi di Rio de Janeiro ma il 9 luglio viene battuto in finale dalla Croazia.\nNel 2017 disputa le qualificazioni e le fasi finali dei Campionati Europei arrivando fino ai quarti di finale dove la nazionale viene battuta il 13 settembre dalla Serbia.\nSuccessivamente disputa anche i Mondiali 2019, dopo i quali annuncia il ritiro dalla Nazionale."}
{"id": "2309500", "revid": "767487", "url": "https://it.wikipedia.org/wiki?curid=2309500", "title": "Il mondo intero", "text": "Il mondo intero (\"The Whole Wide World\") \u00e8 un film statunitense del 1996, diretto da Dan Ireland che racconta la storia d'amore tra lo scrittore di pulp magazine Robert Ervin Howard (interpretato da Vincent D'Onofrio) e l'insegnante Novalyne Price Ellis (Ren\u00e9e Zellweger).\nIl film \u00e8 un adattamento cinematografico, operato da Michael Scott Myers, della memoria biografica \"One Who Walked Alone\", opera della Ellis.\nTrama.\nIl film \u00e8 ambientato nella prima met\u00e0 del XX secolo, nel 1933, in Texas. L'aspirante e promettente scrittrice Novalyne Price \u00e8 convinta dagli amici ad incontrare l'eccentrico e originale scrittore di pulp magazine Robert Ervin Howard.\nTra i due, dopo intense frequentazioni e scambi di idee, nascer\u00e0 un forte legame, messo alla prova da duri eventi della vita di ciascuno (in particolar modo, la grave malattia della madre di Howard).\nCast.\nNei panni di Howard troviamo l'attore Vincent D'Onofrio, protagonista e allo stesso tempo produttore cinematografico della pellicola. Olivia d'Abo, attrice protagonista del film \"Conan il distruttore\" era prevista come compagna di D'Onofrio nel film.\nA causa, tuttavia, di alcune difficolt\u00e0 nell'interpretazione del personaggio, venne sostituita da Ren\u00e9e Zellweger, che in quello stesso anno aveva confermato la sua partecipazione al film \"Jerry Maguire\".\nAl momento della consegna dell'Oscar alla miglior attrice non protagonista per \"Ritorno a Cold Mountain\" (2003), Ren\u00e9e Zellweger ringrazi\u00f2 D'Onofrio in un discorso, per averla introdotta alla recitazione e per averle dato modo di fare i primi passi nel mondo del cinema."}
{"id": "2309517", "revid": "125863016", "url": "https://it.wikipedia.org/wiki?curid=2309517", "title": "Alessandra Mussolini", "text": "\u00c8 stata europarlamentare nel gruppo del Partito Popolare Europeo e in precedenza \u00e8 stata pi\u00f9 volte membro del Parlamento italiano per vari partiti di destra e centrodestra.\nDa maggio 2019 non occupa pi\u00f9 alcun incarico nelle istituzioni.\nA dicembre 2020 decide di lasciare definitivamente la vita politica e di dedicarsi al mondo dello spettacolo, prendendo in seguito anche posizioni pi\u00f9 progressiste sui diritti civili.\n\u00c8 nipote di Benito Mussolini, in quanto figlia di Romano Mussolini e di Maria Scicolone (sorella dell'attrice Sophia Loren).\nBiografia.\nCarriera artistica.\nDopo aver recitato quattordicenne nel film di Ettore Scola \"Una giornata particolare\" insieme alla zia Sophia Loren e aver condotto insieme a Pippo Baudo l'edizione 1981-82 di \"Domenica in\", tent\u00f2 la carriera cinematografica, ispirandosi alla zia Sophia Loren. Partecip\u00f2 a qualche commedia all'italiana, lavorando al fianco di attori come Renato Pozzetto ed Enrico Montesano in \"Noi uomini duri\", un film del 1987 la cui trama era legata al boom delle scuole di corsi di sopravvivenza di quegli anni. Fece anche un servizio fotografico di nudo per \"Playboy\" nell'agosto 1983 e uno per \"Excelsior\" nel gennaio 1988.\nHa pubblicato nel 1982 un LP di canzoni, che aveva testi di Cristiano Malgioglio: uscito solo in Giappone, l'album \"Amore\" \u00e8 una rarit\u00e0 introvabile nel mercato collezionistico e nel 2000 una copia \u00e8 stata venduta a Londra per 10 milioni di lire.\nDopo \"Sabato, domenica e luned\u00ec\" di Lina Wertm\u00fcller del 1990 (in cui la Mussolini recitava al fianco di Luciano De Crescenzo e Sophia Loren e nel quale interpretava due brani della colonna sonora), decise di ritirarsi dal mondo dello spettacolo perch\u00e9 prefer\u00ec dedicarsi alla politica.\nPartecip\u00f2 come doppiatrice in un episodio del cartone animato \"I Simpson\". Nell'autunno 2006 fu presidente della giuria della prima edizione del reality show \"La pupa e il secchione\" in onda su Italia 1. Da allora \u00e8 spesso ospite e opinionista in vari programmi come \"Buona Domenica\", \"Mattino Cinque\", \"Pomeriggio Cinque\", \"Questa Domenica\", \"Domenica Cinque\", \"Domenica Live\", \"L'aria che tira\" e \"Live - Non \u00e8 la D'Urso\".\nNel 2020 ha partecipato come concorrente alla quindicesima edizione di \"Ballando con le Stelle\", in coppia con il ballerino Maykel Fonts, arrivando in finale e classificandosi terzi. Nel gennaio del 2021 ha partecipato alla seconda edizione de \"Il cantante mascherato\", venendo eliminata alla seconda puntata. Nell'autunno dello stesso anno, torna a \"Ballando con le stelle\" nel ruolo di opinionista.\nCarriera politica.\nL'adesione al MSI e ad AN.\nNel 1994 finisce gli studi e si laurea in Medicina e Chirurgia, nonostante si fosse gi\u00e0 precedentemente attribuita il titolo di medico durante la compilazione dei dati anagrafici dei deputati della Camera dei deputati nel 1992. Vi sono dei sospetti riguardo alla sua carriera universitaria ed in particolare nel merito dello scandalo di esami comprati che la vedono coinvolta. Successivamente viene eletta deputato alla Camera nel collegio elettorale di Napoli 1, nelle liste del Movimento Sociale Italiano.\nNel novembre 1993 si candid\u00f2 come sindaco di Napoli per il MSI: a sorpresa con il 31% arriv\u00f2 al ballottaggio, nel quale ottenne il 44,4% e fu superata da Antonio Bassolino. Fu favorevole all'alleanza tra MSI e Forza Italia in vista delle elezioni politiche del 1994 nel Polo delle Libert\u00e0, con il quale fu rieletta alla Camera con il maggioritario nel collegio Napoli-Ischia, ma insieme a Teodoro Buontempo si oppose, anche se non in maniera energica, allo scioglimento del MSI in seguito alla svolta di Fiuggi e alla nascita di Alleanza Nazionale nel gennaio 1995. In quella legislatura fu vicepresidente della commissione Affari sociali. Rimasta in AN, fu rieletta alla Camera nel 1996, nella XIII legislatura, dove svolse il ruolo di vice capogruppo del suo partito. Rieletta ancora nel 2001.\nI contrasti con Fini e l'abbandono di AN.\nI suoi rapporti con Gianfranco Fini, leader di Alleanza Nazionale, non furono sempre buoni. La rottura avvenne nel novembre del 2003, quando Fini si rec\u00f2 in Israele, dove disse, in riferimento ai drammi dell'Olocausto, che il fascismo \"\u00ab\u00e8 stato parte del male assoluto del XX secolo\u00bb\", scusandosi nel contempo con il governo israeliano per le leggi razziali del 1938: in seguito a queste dichiarazioni, Alessandra Mussolini abbandon\u00f2 tre giorni dopo Alleanza Nazionale aderendo al Gruppo misto e dichiarando che si era venuta a creare un'incompatibilit\u00e0 non tanto con le sue posizioni politiche, ma con il cognome che porta. Chios\u00f2 pi\u00f9 tardi Bruno Vespa che in realt\u00e0 Fini si era riferito solo alle leggi razziali, ma che i \"mass media\" avevano fatto passare il messaggio che si fosse riferito all'intero fascismo, come \"male assoluto\"; tuttavia, sostiene sempre il giornalista, il \"leader\" di AN non rilasci\u00f2 precisazioni n\u00e9 rettifiche poich\u00e9 ne sarebbero venute solo conseguenze negative e la Mussolini sarebbe uscita lo stesso.\nEurodeputato con Alternativa Sociale.\nLa Mussolini fond\u00f2 poco dopo, insieme a Luca Romagnoli, Adriano Tilgher e Roberto Fiore, un nuovo partito di destra, Libert\u00e0 di Azione (in seguito noto come Azione Sociale), che conflu\u00ec con altri movimenti di estrema destra nel cartello elettorale Alternativa Sociale.\nAlle elezioni europee del 2004 il cartello elettorale ottenne l'1,2% dei voti, permettendo ad Alessandra Mussolini di essere eletta al Parlamento europeo, nel quale ader\u00ec al Gruppo Identit\u00e0, Tradizione, Sovranit\u00e0; ricevette 39.385 preferenze personali nella circoscrizione Centro, ove ottenne il seggio, 31.895 nella circoscrizione Sud, 19.432 nella circoscrizione Isole, 23.678 nella circoscrizione Nord-Ovest e 18.970 nella circoscrizione Nord-Est. \u00c8 stata membro della Commissione per le libert\u00e0 civili, la giustizia e gli affari interni, della Commissione per lo sviluppo, della delegazione per le relazioni con i paesi del Mashreq e con la Bielorussia, e della delegazione all'Assemblea parlamentare euro-mediterranea.\nNel 2004, sostenuta dalla lista di Alternativa Sociale, si candid\u00f2 a presidente della provincia di Latina, ottenendo 12.450 voti circa (pari al 4,1%) nonch\u00e9 un seggio al Consiglio provinciale. Tuttavia la Mussolini \u00e8 stata criticata perch\u00e9 \u00e8 stata presente a quattro sole sedute. Nel 2009, il consiglio fu chiamato a votare la sua decadenza dalla carica, ma la mozione fu respinta.\nAlle elezioni regionali del 2005, Alternativa Sociale si present\u00f2 al di fuori dei due poli, con la Mussolini candidata a presidente del Lazio. Poco prima delle elezioni, a liste gi\u00e0 presentate, il partito della Mussolini fu escluso dalla competizione nel Lazio per una sospetta falsificazione delle firme prodotte per la presentazione della lista. Il caso evoc\u00f2 uno scandalo nel quale furono coinvolti l'allora presidente della Regione Lazio Francesco Storace, il suo ex-portavoce ed il direttore dei sistemi informativi regionali, accusati di spionaggio informatico ai danni della Mussolini e di un altro candidato, Piero Marrazzo; lo scandalo \u00e8 stato giornalisticamente intitolato \"Laziogate\" e port\u00f2 nell'immediato alle dimissioni di Storace, che nel frattempo era divenuto ministro della Salute.\nLa Mussolini inizi\u00f2 allora una campagna di comunicazione, trasferendosi dentro una roulotte a bordo della quale inizi\u00f2 uno sciopero della fame, richiamando l'attenzione della stampa; una prima sentenza del Tribunale amministrativo regionale del Lazio conferm\u00f2 poco dopo l'esclusione della lista, il comune di Roma si mosse in modo da evidenziare che la verifica della regolarit\u00e0 delle firme era stata compiuta da una societ\u00e0 \"vicina alla Regione\", infine il Consiglio di Stato riammise Alternativa Sociale. Il partito pot\u00e9 cos\u00ec essere votato ed ottenne l'1% dei voti circa, (con punte di poco meno del 2% in Campania e nel Lazio, dove la Mussolini si era candidata in prima persona).\nDopo il via libera di Alleanza Nazionale, Silvio Berlusconi riapr\u00ec le trattative con Alessandra Mussolini in vista delle elezioni politiche del 2006, pervenendo ad un accordo programmatico stipulato il 17 febbraio 2006 in virt\u00f9 del quale il movimento Alternativa Sociale si \u00e8 presentato a quella consultazione alleato con la Casa delle Libert\u00e0. Alcune polemiche sulla possibilit\u00e0 che entrassero in lista alcuni dirigenti post-fascisti furono messe a tacere con un patto tra la Mussolini e Berlusconi che prevedeva, tra l'altro, che non fossero candidati personaggi \"discutibili\".\nNell'aprile 2006, sulla \"Gazzetta di Mantova\", fu pubblicata fra le lettere al direttore una sorta di richiesta di rettifica firmata Alternativa Sociale con la quale, nell'enfatizzare differenza e distanza dal MS-Fiamma Tricolore di Romagnoli, si segnalava come ulteriore distinzione da questo che il movimento della Mussolini non avallava la richiesta di introduzione in Costituzione temi di compartecipazione del lavoratore agli utili delle aziende; ci\u00f2 fu subito sintetizzato, nella polemica politica interna alla destra sociale e radicale, in una sconfessione da parte della Mussolini delle istanze legate alla socializzazione delle fabbriche, teorizzata e sul punto di essere applicata dal nonno Benito durante la Repubblica Sociale Italiana, provocando anche disapprovazioni della propria base. Il suo sito web, in questa fase, fu oggetto di ripetuti attacchi di \"cracking\".\nNelle elezioni politiche il suo partito ottenne un risultato al di sotto delle aspettative (0,67% alla Camera e 0,63% al Senato) che non le consent\u00ec di approdare a Montecitorio.\nGli anni in Parlamento e le elezioni in Campania con il PdL.\nNel 2008 decise di candidarsi nelle liste de Il Popolo della Libert\u00e0 per le elezioni politiche del 2008 e fu eletta nella circoscrizione Campania 1, lasciando a Roberto Fiore la carica di deputato europeo. Dal 1\u00ba Luglio 2008 \u00e8 Presidente della Commissione parlamentare bicamerale per l'Infanzia. Nel 2010 divenne consigliere regionale della Campania, dopo aver ottenuto quasi ventimila voti di preferenza, ma si dimise poco dopo, dando la preferenza all'incarico di deputato. Alle elezioni politiche del Febbraio 2013 fu eletta senatrice per Il Popolo della Libert\u00e0 e il 21 Marzo fu eletta segretario dell'ufficio di presidenza del Senato della Repubblica.\nL'adesione a Forza Italia, gli anni al Parlamento europeo e l'abbandono della politica.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia. Per le elezioni europee del 2014 \u00e8 candidata da FI per la circoscrizione Centro e viene eletta nuovamente al Parlamento europeo (lasciando dunque il Senato), aderendo al gruppo del Partito Popolare Europeo. Il 30 novembre 2016 decide di aderire al Gruppo misto, lasciando il Partito Popolare Europeo in disaccordo con le prese di posizione da parte di Sch\u00e4uble e Juncker a favore dell'operato del Governo Renzi e a favore della sua Riforma Costituzionale, pur rimanendo in Forza Italia.\nNel 2014 dest\u00f2 scandalo il coinvolgimento del marito, successivamente condannato a un anno di reclusione, in una inchiesta per prostituzione minorile.\nIl 30 aprile 2015 viene scelta da Silvio Berlusconi come capolista alle elezioni regionali in Campania del 31 maggio seguente a sostegno del governatore uscente Stefano Caldoro. A seguito dello spoglio elettorale, con soli 2.200 voti non risulta eletta al consiglio regionale, con Caldoro che perde la guida della regione. In occasione delle elezioni comunali di Roma del 2016 si candida nelle liste di Forza Italia a sostegno dell'imprenditore Alfio Marchini, ma con 1.492 arriva quarta e non \u00e8 eletta.\nIn seguito alle elezioni politiche del 2018 la Mussolini critica la decisione di Forza Italia di stare all'opposizione del Governo Conte I, dichiarando che, fosse stata al Senato, gli avrebbe votato la fiducia. Tenta poi tramite i \"Comitati di Base\" territoriali di spostare il partito a destra, ma senza successo. Dal 27 luglio 2018 non fa pi\u00f9 parte di Forza Italia e si professa indipendente di area Lega, pur rimanendo nel Partito Popolare Europeo. Il 18 ottobre 2018 ha dichiarato alla stampa che avrebbe incaricato dei legali di denunciare alla Polizia Postale eventuali immagini e frasi offensive nei confronti del Duce postate su Facebook e gli altri social, destando la dura replica di Riccardo Pacifici.\nIn occasione delle elezioni europee del 2019, dopo una riappacificazione con Silvio Berlusconi, \u00e8 candidata per Forza Italia nella circoscrizione Centro e anche al Sud, ma nella prima raccoglie 17.789 preferenze risultando la prima dei non eletti e nella seconda si piazza in decima posizione (togliendo il rinunciatario Berlusconi) con 17.102 voti. A seguito della sconfitta alle Europee, per la prima volta dal 1992, la Mussolini non fa parte di alcuna assemblea parlamentare.\nNel dicembre 2020 dichiara di voler lasciare la carriera politica, definendola un \"ciclo che si \u00e8 chiuso\". Nell'aprile 2021 si schiera a favore del cosiddetto \"ddl Zan\" contro l'omofobia.\nVita privata.\nSi considera cattolica, anche se non molto praticante. Sposata dal 1989 con Mauro Floriani, da cui ha avuto tre figli: Caterina (1995), Clarissa (1997) e Romano (2003). Mauro Floriani, nel 2015, \u00e8 stato condannato per prostituzione minorile nello scandalo delle baby-squillo dei Parioli.\nControversie.\nNel corso degli anni, la Mussolini \u00e8 stata protagonista di alcune controversie con altri personaggi della politica e dello spettacolo, talvolta degenerate in discussioni o in vere e proprie liti."}
{"id": "2309520", "revid": "72396", "url": "https://it.wikipedia.org/wiki?curid=2309520", "title": "Australian Open 2009 - Singolare femminile", "text": "Serena Williams ha battuto in finale Dinara Safina 6-0, 6-3."}
{"id": "2309525", "revid": "124506858", "url": "https://it.wikipedia.org/wiki?curid=2309525", "title": "Episodi de Le tenebrose avventure di Billy e Mandy", "text": "Lista di episodi di \"Le tenebrose avventure di Billy e Mandy\".\nFilm.\nDalla serie sono stati tratti tre film per la televisione:"}
{"id": "2309527", "revid": "45927", "url": "https://it.wikipedia.org/wiki?curid=2309527", "title": "Lettere doppie", "text": ""}
{"id": "2309533", "revid": "357738", "url": "https://it.wikipedia.org/wiki?curid=2309533", "title": "Stronzio Ranelato", "text": ""}
{"id": "2309545", "revid": "838137", "url": "https://it.wikipedia.org/wiki?curid=2309545", "title": "Battaglia del mare di Sibuyan", "text": ""}
{"id": "2309548", "revid": "1100311", "url": "https://it.wikipedia.org/wiki?curid=2309548", "title": "Keiren Westwood", "text": "Carriera.\nNazionale.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 17 marzo 2017.\""}
{"id": "2309549", "revid": "144119", "url": "https://it.wikipedia.org/wiki?curid=2309549", "title": "Scrippelle mbusse", "text": ""}
{"id": "2309557", "revid": "585241", "url": "https://it.wikipedia.org/wiki?curid=2309557", "title": "Nu s\u00e5 kommer julen", "text": "Nu s\u00e5 kommer julen (in italiano \"Ora arriva il Natale\") \u00e8 un tradizionale canto natalizio in lingua svedese, il cui testo \u00e8 stato scritto intorno al 1875 da Zacharias Topelius.\nIl brano \u00e8 stato accompagnato da una melodia di Richard Nor\u00e9n, composta sempre intorno al 1875 e da una melodia del 1895 o nel 1897, scritta dal compositore finlandese Jean Sibelius (1865 \u2013 1957).\nIl brano \u00e8 stato utilizzato nel film \"Sagan om Karl-Bertil Jonssons julafton\", mentre il ritornello \u00e8 stato ripreso dal cantante e musicista svedese Kjell H\u00f6glund nella canzone \"Anonym\".\nIl testo parla delle caratteristiche del periodo natalizio, con le luci di Natale che vengono paragonate alla stella di Betlemme."}
{"id": "2309559", "revid": "599013", "url": "https://it.wikipedia.org/wiki?curid=2309559", "title": "Carcinoma mucoepidermoide", "text": "Il carcinoma mucoepidermoide \u00e8 una neoplasia maligna che nasce maggiormente nelle ghiandole salivari e nei bronchi. Essa \u00e8 una sotto forma del tipo squamoso\nStoria.\nIndividuata per la prima volta nel 1952 era detto \"tumore epidermoide\" perch\u00e9 si pensava che non sempre fosse maligno (in realt\u00e0 la prognosi dipende dal grado come descritto sotto).\nEpidemiologia.\nDi diffusione rara conta l'1% delle forme tumorali che colpiscono i bronchi. In et\u00e0 infantile costituisce la forma pi\u00f9 diffusa di tumore alle ghiandole salivari, l'et\u00e0 media si attesta dalla seconda alla quarta decade.\nSintomatologia della forma polmonare.\nSi mostra tosse, dolore toracico, dispnea, asma ed emottisi.\nIstologia.\n\u00c8 costituito da una commistione di cellule mucipare, squamose ed indifferenziate. Se prevalgono queste ultime due rispetto alle altre il tumore si classifica come scarsamente differenziato; al contrario si descrive come ben differenziato. \nInoltre nella forma ben differenziata (o di \"basso grado\") l'aspetto \u00e8 capsulato o cistico, senza necrosi e il diametro minore di 4 centimetri cos\u00ec come nelle cellule non si evidenziano atipie (vale il contrario per le forme scarsamente differenziate o di \"alto grado\").\nPrognosi.\nLa sopravvivenza \u00e8 del 90% a 5 anni per le forme di basso grado e per quelle di altro grado invece \u00e8 correlata alla radicalit\u00e0 dell'exeresi.\nTerapia.\nSi utilizzano chemioterapia e radioterapia"}
{"id": "2309561", "revid": "599013", "url": "https://it.wikipedia.org/wiki?curid=2309561", "title": "Damien Delaney", "text": ""}
{"id": "2309563", "revid": "466539", "url": "https://it.wikipedia.org/wiki?curid=2309563", "title": "Sunday roast", "text": "Il sunday roast (in italiano: \"arrosto della domenica\") \u00e8 un piatto tradizionale della cucina britannica a base di carne servito generalmente la domenica. Il \"sunday roast\" \u00e8 composto da carne e patate arrosto accompagnate da verdure e da salse.\nDiffusione.\nIl piatto \u00e8 molto diffuso in tutto il Regno Unito ed \u00e8 conosciuto con svariati nomi, a seconda delle regioni. Si consumava la domenica, giorno di festa della settimana, dopo la funzione religiosa: le famiglie si radunavano e mangiavano carne.\nIl \"sunday roast\" \u00e8 popolare anche nel resto delle regioni che formano il Commonwealth e nelle ex colonie inglesi; si consuma abitualmente in Nuova Zelanda, Sudafrica, Stati Uniti, Canada e Australia. Nella provincia canadese del Terranova e Labrador il piatto \u00e8 conosciuto con il nome di \"Jigg's dinner\".\nComposizione.\nLa carne pi\u00f9 frequentemente utilizzata per il piatto \u00e8 di manzo, pollo, pecora o maiale; \u00e8 tuttavia utilizzata anche carne d'anatra, oca e tacchino. Oggi alcuni vegetariani propongono variazioni del piatto."}
{"id": "2309564", "revid": "287204", "url": "https://it.wikipedia.org/wiki?curid=2309564", "title": "Beltangadi", "text": " \nBeltangadi (o Belthangadi, Beltangady, Belthangady) \u00e8 una suddivisione dell'India, classificata come \"town panchayat\", di 7.302 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 13\u00b0 58' 60 N e 75\u00b0 17' 60 E e ha un'altitudine di 684 .\nSociet\u00e0.\nEvoluzione demografica.\nAl censimento del 2001 la popolazione di Beltangadi assommava a 7.302 persone, delle quali 3.638 maschi e 3.664 femmine. I bambini di et\u00e0 inferiore o uguale ai sei anni assommavano a 816, dei quali 401 maschi e 415 femmine. Infine, coloro che erano in grado di saper almeno leggere e scrivere erano 5.558, dei quali 2.958 maschi e 2.600 femmine."}
{"id": "2309566", "revid": "713168", "url": "https://it.wikipedia.org/wiki?curid=2309566", "title": "Francisco Fern\u00e1ndez de la Cueva, VIII duca di Alburquerque", "text": "Biografia.\nFern\u00e1ndez de la Cueva nacque in una famiglia aristocratica spagnola. Si arruol\u00f2 nell'esercito molto giovane. Serv\u00ec nella fanteria nelle Fiandre. In seguito, come generale di cavalleria, combatt\u00e9 in difesa di Tortosa e nell'assedio di Barcellona del 1650.\nFece ingresso formale a Citt\u00e0 del Messico per prendere le redini del governo il 15 agosto 1653. Era accompagnato dalla moglie, Juana de Armend\u00e1riz, marchesa di Cadereyta, figlia di Lope D\u00edez de Armend\u00e1riz, uno dei precedenti vicer\u00e9 di Nuova Spagna.\nA causa della guerra con gli inglesi temeva l'invasione dei territori spagnoli del Nuovo Mondo. Per questo motivo rafforz\u00f2 le difese di Veracruz e di San Juan de Ul\u00faa sulla costa orientale della colonia. Invi\u00f2 anche armi e munizioni in Giamaica, a Cuba ed in Florida.\nAument\u00f2 il commercio con le Filippine, il Siam e Cochinchina, mandando mercurio, salgemma ed altri prodotti minerari. Ordin\u00f2 di riprendere il conio di monete d'oro (sospeso dal vicer\u00e9 Antonio de Mendoza). Raccolse rendite reali con attenzione, mandando in Spagna grandi quantit\u00e0 di argento. Rinforz\u00f2 l'Armada de Barlovento, che controllava costa e navi. Ordin\u00f2 la costruzione a Campeche di nuove navi per il commercio costiero ed oltremare. Ripar\u00f2 l'acquedotto rifornendo d'acqua Citt\u00e0 del Messico.\nQuesto vicer\u00e9 acceler\u00f2 la costruzione della nuova cattedrale di Citt\u00e0 del Messico, visitandola ogni pomeriggio, scalando le impalcature e dando ricompense monetarie ai lavoratori.\nDurante la visita alla cattedrale del 12 marzo 1660, un soldato diciannovenne, Manuel Ledesma y Robles of Madrid, attacc\u00f2 il vicer\u00e9 con una spada, senza riuscire ad ucciderlo. L'attentatore fu subito arrestato, processato e trasportato in giro per la citt\u00e0 per poi tornare alla Plaza Mayor, dove fu impiccato il giorno successivo.\nLa citt\u00e0 di Alburquerque (notare la differenza di scrittura con l'attuale nome) fu fondata il 7 febbraio 1660 in Nuovo Messico sotto la sua direzione. Garant\u00ec propriet\u00e0 terriere ad oltre 100 famiglie spagnole.\nGli scrittori di questo periodo attribuirono a questo governo un forte incoraggiamento dello sviluppo di scienze ed arti. Il suo palazzo fu considerato un modello di eleganza e buon gusto.\nLasci\u00f2 la Nuova Spagna per Madrid nel settembre 1660. In seguito fu nominato tenente generale della marina. Fu anche ambasciatore straordinario a Vienna per accompagnare la principessa Margherita Teresa, figlia di re Filippo IV, quando spos\u00f2 suo zio, Leopoldo I. Nel 1668 Fern\u00e1ndez de la Cueva fu nominato vicer\u00e9 della Sicilia, dove rimase per due anni.\nMor\u00ec nel marzo del 1676 nel palazzo reale di Madrid."}
{"id": "2309581", "revid": "287204", "url": "https://it.wikipedia.org/wiki?curid=2309581", "title": "Bhadravati", "text": " \nBhadravati \u00e8 una citt\u00e0 dell'India di 160.392 abitanti, situata nel distretto di Shimoga, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 13\u00b0 52' 0 N e 75\u00b0 43' 0 E e ha un'altitudine di 596 .\nSociet\u00e0.\nEvoluzione demografica.\nAl censimento del 2001 la popolazione di Bhadravati assommava a 160.392 persone, delle quali 81.260 maschi e 79.132 femmine. I bambini di et\u00e0 inferiore o uguale ai sei anni assommavano a 16.428, dei quali 8.390 maschi e 8.038 femmine. Infine, coloro che erano in grado di saper almeno leggere e scrivere erano 118.016, dei quali 64.295 maschi e 53.721 femmine."}
{"id": "2309582", "revid": "2039709", "url": "https://it.wikipedia.org/wiki?curid=2309582", "title": "John Lennon", "text": "Dal 1960 al 1970 fu compositore e cantante del gruppo musicale dei Beatles, nei quali in coppia con Paul McCartney, compose anche la maggior parte delle canzoni. Con McCartney form\u00f2 una delle pi\u00f9 importanti partnership musicali di successo della storia della musica del ventesimo secolo. \u00c8 il cantautore di maggior successo nella storia delle classifiche inglesi seguito da McCartney. Nel 2002, in un sondaggio della BBC sulle 100 personalit\u00e0 britanniche pi\u00f9 importanti di tutti i tempi, si \u00e8 classificato ottavo.\nTerminata l'esperienza con i Beatles, John Lennon fu anche musicista solista, autore di disegni e testi poetici, nonch\u00e9 attivista politico e paladino del pacifismo. Questo gli caus\u00f2 problemi con le autorit\u00e0 statunitensi (FBI), che per lungo tempo spiarono tutte le sue attivit\u00e0 e quelle della moglie Y\u014dko Ono, considerandolo un sovversivo e rifiutandogli pi\u00f9 volte la Green Card. Fu assassinato a colpi di rivoltella da un suo stesso fan, Mark David Chapman, la sera dell'8 dicembre 1980 a New York.\nLennon si spos\u00f2 due volte: dal primo matrimonio con Cynthia Powell ebbe il figlio Julian, mentre dal secondo matrimonio con l'artista giapponese Yoko Ono nacque il figlio Sean. Entrambi i figli hanno seguito la carriera artistica del padre. Dopo il matrimonio con Yoko, John cambi\u00f2 legalmente il proprio nome in John Winston Ono Lennon.\nJohn Lennon \u00e8 al 5\u00ba posto nella lista dei 100 migliori cantanti secondo Rolling Stone. Si trova inoltre al 55\u00ba posto della lista dei 100 migliori chitarristi secondo Rolling Stone.\nBiografia.\nInfanzia.\nJohn Lennon nacque al Maternity Hospital di Oxford Street, a Liverpool, nel pomeriggio del 9 ottobre 1940, mentre era in corso un raid aereo tedesco della seconda guerra mondiale, da una famiglia discendente dagli O'Leannain dell'Irlanda occidentale. La madre Julia, nata Stanley, gli diede come secondo nome Winston, in onore dell'allora primo ministro Winston Churchill. Il padre, Alfred, che si era imbarcato come cameriere su una lussuosa nave diretta nelle Indie Occidentali il giorno dopo il matrimonio, tornava a casa in licenza per brevi periodi e in una di queste occasioni, nel gennaio del 1940, Julia rimase incinta e si accorse di aspettare un bambino quando il marito aveva gi\u00e0 ripreso il mare. Nel 1942 i genitori di John si separarono e nel 1945 il padre, Alfred, decise di portare suo figlio con s\u00e9 in Nuova Zelanda. John si rifiut\u00f2 e decise di rimanere con la madre. Intanto Julia ebbe un'altra figlia, Victoria Elizabeth, nata nel giugno del 1945 dalla relazione con un soldato gallese, ma fu costretta a darla in adozione con il nome di Ingrid.\nNella primavera del 1946 la zia Mimi prese John sotto la protezione propria e di suo marito George, con cui non aveva figli, con l'intento di responsabilizzare maggiormente sua sorella, da lei considerata ingenua e imprudente. Cos\u00ec John si trasfer\u00ec a Woolton, al 251 di Menlove Avenue.\nIl piccolo John aveva dunque sei anni quando venne allontanato dalla madre per la prima volta. Nel 1946 Julia e Alfred divorziarono. Julia incontr\u00f2 allora John 'Bobby' Dykins e decise di traslocare con lui e John, che nel frattempo non viveva pi\u00f9 con gli zii, in un piccolo appartamento. Il padre di Julia mand\u00f2 Mimi a fare un sopralluogo del nuovo appartamento della famiglia, e una volta giudicatolo inadeguato, John venne riportato a \"Mendips\". Il 5 marzo 1947 nacque Julia Dykins, la sorellastra di John, e i genitori tornarono a vivere a Penny Lane. Il 26 ottobre del 1949 venne alla luce anche la seconda sorellastra di John, Jacqueline, detta Jakie, e la famiglia trasloc\u00f2 a Springwood.\nAdolescenza nella casa della zia Mimi.\nJohn cominci\u00f2 a frequentare la Dovedale Primary School, dove il maestro e il preside si accorsero sin dall'inizio della personalit\u00e0 eccentrica del giovane alunno e della sua creativit\u00e0. Dopo aver terminato la scuola elementare, si iscrisse alla Quarry Bank High School, dove collezion\u00f2 risultati negativi. Zia Mimi, dopo aver notato il talento del nipote nel disegnare, riusc\u00ec a farlo iscrivere, non senza fatica, al Liverpool College of Art.\nIn quel periodo Lennon si avvicin\u00f2 alla musica da autodidatta. Impar\u00f2 dapprima a suonare un'armonica a bocca regalatagli da uno studente in pensione presso la zia Mimi a \u201cMendips\u201d. Poi venne a contatto con le produzioni musicali che furoreggiavano allora: \"Rock Around the Clock\" di Bill Haley, \"Rock Island Line\" di Lonnie Donegan e \"Heartbreak Hotel\" di Elvis Presley. Folgorato da questi brani, si fece regalare una chitarra alla buona dalla madre che gli insegn\u00f2 anche gli accordi al banjo; e nel 1956 form\u00f2 la sua prima band, i Quarrymen. Storica \u00e8 la frase di zia Mimi che, vedendo il nipote sempre alle prese con la sua chitarra, gli disse: \u00abLa chitarra va bene, John, ma non ti dar\u00e0 certo da vivere\u00bb (\u00abThe guitar's all very well, John, but you'll never make a living out of it\u00bb). Qualche anno dopo, raggiunta la popolarit\u00e0, Lennon avrebbe fatto incidere questa frase su una targa d'argento, mandandola alla zia.\nNel giugno 1953 mor\u00ec lo zio George. Ma un altro lutto ben pi\u00f9 devastante avrebbe colpito John Lennon: nel 1958 la madre Julia mor\u00ec investita da un'auto guidata da un agente di polizia ubriaco. Qualche anno dopo John avrebbe ricordato la notte dell'incidente come la pi\u00f9 brutta della sua vita: \u00abI lost my mother twice. Once as a child of five and then again at seventeen. It made me very, very bitter inside. I had just begun to re-establish a relationship with her when she was killed\u00bb (\"Ho perso mia madre due volte. Una volta da bambino a cinque anni e poi ancora a diciassette. Mi diede molta, molta amarezza. Avevo appena iniziato a ristabilire una relazione con lei quando fu uccisa\").\nIl biografo di Lennon, Ian MacDonald, ha definito Julia come \"pi\u00f9 grande e importante musa di suo figlio\". Durante un concerto dei Quarrymen, John incontr\u00f2 Paul McCartney e and\u00f2 a formarsi cos\u00ec il nucleo centrale dei futuri Beatles (McCartney aveva a sua volta perso la madre nel 1956 per un tumore al seno). In casa di zia Mimi, la \"mitica\" residenza dal nomignolo \"Mendips\", al numero 251 di Menlove Avenue, Lennon visse fino al 1963. In quella casa sarebbero nate le prime canzoni dei Beatles. Assieme a McCartney, Lennon si sarebbe ritirato spesso nella tranquilla dimora\u00a0\u2013 sicuramente uno dei punti-chiave della toponomastica beatlesiana \u2013 al fine di trarre ispirazione per nuove canzoni.\nI Beatles.\nDa \"Please Please Me\" a \"Rubber Soul\" (1963-1965).\nI Beatles, dopo esser riusciti a ottenere un contratto discografico con la Parlophone, pubblicarono il loro primo singolo; \"Love Me Do\", che non ottenne il successo desiderato. John, nel 1963, scrisse con Paul McCartney, i primi due successi dei Beatles: \"Please Please Me\", nata inizialmente come una lenta ballata alla Roy Orbison, ma poi accelerata per renderla pi\u00f9 commerciale, piena di sottintesi significati sensuali (colti benissimo dai giovani dell'epoca, che ne decretarono l'immediato successo) e l'indimenticabile \"She Loves You\", con il ritornello \"yeah yeah yeah\", tanto semplice e immediato, quanto efficace e incisivo, che divenne un vero tormentone tra i giovani inglesi.\nNegli anni a seguire, John si dimostr\u00f2 un artista eclettico, riuscendo a farsi apprezzare anche come attore, sia nei film dei Beatles (\"Tutti per uno\", \"Aiuto!\", \"Magical Mystery Tour\"), sia in pellicole non musicali (\"Come ho vinto la guerra\"), e persino come scrittore \u2013 \"In His Own Write\" e \"A Spaniard in the Works\" \u2013 vincendo dei premi letterari. L'aspetto di John, per\u00f2, che colp\u00ec maggiormente il pubblico e i critici fu senz'altro il suo umorismo dissacrante e sardonico nei confronti delle istituzioni. Famosa a proposito rimane una sua frase rivolta al pubblico il 4 novembre 1963, durante il \u201cRoyal Variety Performance\u201d, serata di gala che si tiene alla presenza della Famiglia Reale Inglese rappresentata in quella occasione dalla Regina Madre e dalla Principessa Margaret: \u00abFor our last number, I'd like to ask for your help. For the people in the cheaper seats, clap your hands [...] and the rest of you, if you'll just rattle your jewellery\u00bb (\"per la nostra ultima canzone vi chiedo un aiuto. Le persone nei posti economici possono applaudire... gli altri possono agitare i loro gioielli\"). Tra il 1964 e il 1966, i Beatles si dedicarono alla realizzazione di diversi album, e intrapresero diversi tour mondiali che li portarono in molte parti del mondo, e che fecero dilagare la Beatlemania anche al di fuori dell'Inghilterra. Nel 1965, pubblicarono \"Rubber Soul\", in cui John scrisse \"Nowhere Man\", \"Girl\", \"In My Life\", \"Run for Your Life\" e \"Norwegian Wood\", canzone molto innovativa per il periodo, sia per il testo, ma anche per la strumentazione, poich\u00e9 conteneva un sitar, suonato da George Harrison; infatti i Beatles si dedicheranno sempre maggiormente alla sperimentazione musicale, abbracciando moltissimi stili musicali e introducendo nella musica rock elementi orientali e psichedelici, elementi che renderanno sempre pi\u00f9 caratteristica la musica dei Beatles, sino a renderla unica.\nDa \"Revolver\" al viaggio in India (1966-1968).\nNel 1966, i Beatles realizzarono \"Revolver\", un album rivoluzionario in cui John scrisse canzoni come \"I'm Only Sleeping\", \"She Said She Said\", \"And Your Bird Can Sing\", e in particolare \"Tomorrow Never Knows\", dove la voce di Lennon si sovrapponeva a una miriade di effetti elettronici creati in studio dagli stessi Beatles, John scrisse il testo della canzone isprandosi al libro \"The Psychedelic Experience\", di Timothy Leary, che a sua volta si era ispirato al \"Libro tibetano dei morti\", per scrivere il suo libro; John ebbe modo di leggere questi testi e vi trasse il testo della canzone.\nIl 4 marzo del 1966, venne pubblicato sul quotidiano londinese un articolo che descriveva l'intervista che Maureen Cleave, una giornalista che gi\u00e0 in precedenza aveva realizzato articoli sui Beatles, aveva fatto a John, e durante l'intervista fece una propria osservazione sulle istituzioni religiose: \u00abIl cristianesimo scomparir\u00e0. Si consumer\u00e0 e poi svanir\u00e0 [...] Non so cosa scomparir\u00e0 prima: il rock'n'roll o il cristianesimo\u00bb. In Inghilterra non fu data grande rilevanza all'osservazione di John, ma in seguito una rivista statunitense per giovani pubblic\u00f2 l'intervista, per inserirla in un articolo intitolato \"I dieci adulti che amate o detestate di pi\u00f9\"; le sue osservazioni su Ges\u00f9 e sui Beatles scatenarono negli Stati Uniti ondate di sdegno pubblico, culminate in immensi fal\u00f2 dei loro album, organizzati da fanatici religiosi. I Beatles avrebbero dovuto compiere un tour estivo in America e si pens\u00f2 di annullarlo, ma partirono comunque. Brian Epstein fece una dichiarazione di scuse, dichiarando che le parole di John erano state fraintese, ma i concerti furono molto tesi e i Beatles ricevettero addirittura minacce di morte. John e gli altri Beatles fecero una conferenza stampa per chiarire la situazione e John disse: \nDopo la decisione presa dal gruppo di porre fine ai concerti, che secondo Lennon erano diventati inascoltabili, i Beatles passarono vari anni a registrare in studio. Nella prima met\u00e0 del 1967 il gruppo realizz\u00f2 l'album \"Sgt. Pepper's Lonely Hearts Club Band\", che venne pubblicato il primo giugno; l'album conteneva sonorit\u00e0 complesse e innovative rispetto ai precedenti album, ed \u00e8 considerato uno dei migliori album di tutti i tempi. John compose all'interno di \"Sgt. Pepper\" \"A Day in the Life\", \"Lucy in the Sky with Diamonds\", una canzone ispirata da un disegno del figlio Julian, \"Being for the Benefit of Mr. Kite!\", che scrisse basandosi su un manifesto che pubblicizzava uno spettacolo circense svoltosi nel 1843, e \"Good Morning Good Morning\", un brano che narra della noia della vita casalinga, ispirato da una pubblicit\u00e0 televisiva.\nDopo l'album \"Magical Mystery Tour\" (contenente \"I Am the Walrus\", di John) e il relativo film, i Beatles, nel febbraio del 1968 intrapresero un viaggio in India, per studiare la meditazione trascendentale al seguito del guru Maharishi Mahesh Yogi. In India il gruppo compose molte canzoni, e John in particolare realizz\u00f2 \"Happiness Is a Warm Gun\" (tradotto, \"La felicit\u00e0 \u00e8 una pistola calda\"), e altre canzoni come \"The Continuing Story of Bungalow Bill\" e \"Everybody's Got Something to Hide Except Me and My Monkey\".\nGeorge Harrison e John furono gli ultimi dei quattro Beatles a lasciare l'India, (Paul McCartney e Ringo Starr se ne erano gi\u00e0 andati in precedenza) insospettiti da presunti abusi sessuali da parte del Maharishi. Durante il viaggio di ritorno John scrisse una canzone denigratoria verso il guru, inizialmente incentrata sulla parola \"Maharishi\", ma in seguito George Harrison convinse John a cambiare il titolo in \"Sexy Sadie\".\nIl divorzio da Cynthia.\nCynthia Lennon era consapevole dei numerosi tradimenti compiuti da John in questo periodo, ma fu, secondo la sua ammissione, il crescente consumo di droga a dividerli, non solo l'entrata in scena di Yoko Ono.\nDopo essere tornato dall'India, Lennon chiese il divorzio, accusando Cynthia di infedelt\u00e0, accusa che cadde nel vuoto quando si scopr\u00ec che Yoko era incinta. Lennon si rifiut\u00f2 di concederle pi\u00f9 di 75.000 sterline a titolo di alimenti. Alla fine Cynthia Powell ricevette 100.000 sterline, 2.400 sterline all'anno, la custodia di Julian e Kenwood, la casa di Lennon a Weybridge. Julian non rivedr\u00e0 suo padre sino al 1969.\nDal \"White Album\" a \"Abbey Road\" (1968-1969).\nDopo essere tornato nel Regno Unito, il gruppo si dedic\u00f2 alla creazione di una propria etichetta discografica, la Apple, e alla registrazione di un album doppio intitolato \"The Beatles\", pi\u00f9 comunemente conosciuto come il \"White Album\", nome dovuto alla copertina bianca. In questo periodo cominciano a emergere i primi attriti tra i Beatles, che sommati alla ormai costante presenza in studio di Y\u014dko Ono, la compagna di John, porteranno alla rottura del gruppo. Il \"White Album\" contiene un gran numero di brani composti da John, molti dei quali composti in India, come \"Dear Prudence\", \"Yer Blues\", \"Glass Onion\", \"I'm So Tired\", \"Julia\", una canzone dedicata alla madre; \"Sexy Sadie\", \"Cry Baby Cry\", \"Revolution 1\", \"Revolution 9\", (una composizione sonora formata da registrazioni sovrapposte realizzata da John, George Harrison, e Yoko Ono); e \"Good Night\", composta per il figlio Julian e cantata da Ringo Starr. Nel 1969 cominciarono le sessioni dell'album che poi sarebbe diventato \"Let It Be\", in cui John compose interamente \"Dig a Pony\" e \"Across the Universe\"; in seguito i Beatles realizzarono il loro ultimo album insieme, \"Abbey Road\", dedicandolo all'omonimo studio di registrazione che i Beatles utilizzarono sin dal 1962; John all'interno dell'album compose \"Come Together\", \"I Want You (She's So Heavy)\", \"Because\" e all'interno del \"medley\" che occupa il lato B del disco, i Beatles inserirono tre frammenti di canzoni incomplete composte da John in India: \"Sun King\", \"Mean Mr. Mustard\" e \"Polythene Pam\".\nGli album sperimentali e \"Live Peace in Toronto\".\nDurante il periodo che lo vide insieme ai Beatles, Lennon pubblic\u00f2 insieme a Yoko Ono tre album di musica elettronica sperimentale (almeno per l'epoca), che non avranno grande successo: \"Unfinished Music No.1 - Two Virgins\", \"Unfinished Music No.2 - Life with the Lions\" e \"Wedding Album\"; il primo \u00e8 una composizione sonora realizzata in un modo simile a \"Revolution 9\", dei Beatles. Per\u00f2 l'elemento caratterizzante dell'album \u00e8 l'immagine di copertina, che raffigura John e Yoko nudi; all'epoca la copertina fece scandalo, e alcune case discografiche si rifiutarono di commercializzarlo, l'album fu comunque pubblicato e la copertina venne nascosta da un involucro di carta marrone.\nIl secondo album sperimentale (\"Unfinished Music No.2 - Life with the Lions\") contiene diversi brani ma quello principale \u00e8 \"Cambridge 1969\", che venne registrato all'universit\u00e0 di Cambridge e consiste in oltre venti minuti di John alla chitarra che accompagna Yoko Ono nei suoi urli e singhiozzi, il terzo album (\"Wedding Album\") venne pubblicato in occasione del matrimonio svoltosi a Gibilterra tra John e Yoko. Nel 1969, pubblic\u00f2 l'album dal vivo \"Live Peace in Toronto\", registrato al \"Rock'n'Roll Revival Concert\", a Toronto, con una band appositamente creata, la Plastic Ono Band, che in quell'occasione annoverava come musicisti Eric Clapton alla chitarra solista, Klaus Voormann al basso e Alan White alla batteria. L'album fu il primo live a essere pubblicato da John, anche se in precedenza si era fermamente opposto all'idea di Paul McCartney che i Beatles ricominciassero a fare qualche esibizione dal vivo. Tale album contiene, tra le altre canzoni, le ben note \"Give Peace a Chance\", vero e proprio inno contro le guerre nel mondo, e l'allora inedita \"Cold Turkey\" un brano che si rif\u00e0 alla sua esperienza con l'eroina; infatti il \"cold turkey\", letteralmente \u00abtacchino freddo\u00bb, un riferimento alla crisi d'astinenza, \u00e8 il sudore di chi cerca di disintossicarsi. Nell'album \u00e8 contenuta anche una versione di \"Yer Blues\", un brano dei Beatles pubblicato nel \"White Album\", due brani di Yoko Ono e tre classici del Rock'n'Roll, \"Blue Suede Shoes\", \"Money (That's What I Want)\" e \"Dizzy Miss Lizzy\". Il concerto esiste anche in forma di documentario (\"Sweet Toronto\", D. A. Pennebaker, 1971).\n\"Bed-in\" di protesta.\nNel marzo del 1969, venne ideato l'episodio del \"Bed-In\", un evento di protesta pacifista, attuato da Lennon assieme a Yoko Ono nella camera numero 1902 (poi diventata 702) dell'Hilton Hotel di Amsterdam: i due, che stavano trascorrendo la loro luna di miele, in favore del pacifismo e contro la guerra del Vietnam, rimasero a letto un'intera settimana, dal 25 al 31 marzo, facendosi riprendere da numerosi fotografi. I giornalisti si accalcarono per riuscire a entrare nella camera, credendo che la coppia avrebbe fatto l'amore in pubblico, davanti alle loro macchine fotografiche, ma si trovarono invece di fronte ai due che, in pigiama, rilasciavano interviste e dichiarazioni sulla pace nel mondo e contro le spese militari.\nAl primo bed-in olandese ne segu\u00ec un altro: la coppia in principio aveva scelto New York ma a Lennon era stato impedito l'accesso negli Stati Uniti per l'accusa di utilizzo di cannabis, cos\u00ec il viaggio di nozze prosegu\u00ec in Canada, nella provincia del Qu\u00e9bec, a Montr\u00e9al. Di nuovo John e Yoko rimasero chiusi per una settimana, dal 26 maggio al 2 giugno, nella camera 1742 dell'Hotel Fairmont La Reine Elizabeth. Proprio durante questo \"bed-in\", nella suite dell'hotel canadese il 1\u00ba giugno 1969 sotto la direzione di Andr\u00e9 Perry fu effettuata la registrazione di \"Give Peace a Chance\", uno dei primi singoli targati Plastic Ono Band e inno del movimento pacifista internazionale.\nL'addio ai Beatles, Yoko Ono e la carriera solista.\nLa fine dei Beatles e \"Plastic Ono Band\" (1970).\nQuando John incontr\u00f2 la giapponese Y\u014dko Ono e instaur\u00f2 una relazione con la donna, iniziarono i contrasti all'interno della band. Yoko\u00a0\u2013 gi\u00e0 nota artista d'avanguardia\u00a0\u2013 non era infatti gradita agli altri componenti dei Beatles e uno dei motivi del loro scioglimento consiste proprio nell'allontanamento di John dal gruppo, imputato all'influenza della compagna. Dal 1968 John lavor\u00f2 sempre pi\u00f9 spesso con Yoko. Inizi\u00f2 cos\u00ec la sua carriera da solista, che a poco a poco oscur\u00f2 la sua immagine di Beatle.\nI Beatles si separarono ufficialmente nell'aprile del 1970, ma John, gi\u00e0 emotivamente lontano, non ne risent\u00ec minimamente. Alla fine dell'anno, John e Yoko pubblicarono i rispettivi album come solisti, entrambi accompagnati dalla medesima formazione della Plastic Ono Band, con Ringo Starr, Klaus Voormann e Billy Preston. \"John Lennon/Plastic Ono Band\" contiene, tra le altre, \"Working Class Hero\", un brano fortemente autobiografico e politicamente impegnato sulle pretese origini proletarie e sull'infanzia difficile di Lennon. L'album fu fortemente influenzato dalla Terapia dell'urlo primitivo, del dottor Arthur Janov, John aveva ricevuto una copia del libro di Janov \"The Primal Scream\" e confess\u00f2 di esserne rimasto impressionato e accett\u00f2 di intraprendere la terapia in prima persona. La tesi di Janov, basata sul presupposto che ogni persona sin dall'infanzia inizia a erigere difese psicologiche contro il mondo che lo circonda, consiste nell'abbattere queste barriere e l'unico modo per farlo \u00e8 quello di regredire all'infanzia rivivendo i traumi della propria vita. John in questo modo riusc\u00ec ad affrontare il trauma subito con la morte della madre; da questa esperienza trarr\u00e0 spunto per i brani di \"Plastic Ono Band\". L'album infatti comincia con un brano intitolato \"Mother\" (che inizia con dei rintocchi di campana rallentati) e termina con \"My Mummy's Dead\", una breve canzone anch'essa dedicata alla madre Julia. Il disco esorcizza i miti in cui Lennon aveva creduto durante gli anni sessanta, il brano \"God\" infatti contiene una lunga lista di tutte le cose in cui John non crede pi\u00f9 e una di queste sono i Beatles, simbolicamente messi per ultimi nella lista. John nel brano afferma che \"Il sogno \u00e8 finito\" (\"The dream is over\"), decretando definitivamente la fine degli anni sessanta e dei Beatles.\nAgli inizi del 1971 pubblic\u00f2 il singolo \"Power to the People\", un brano corale che divenne anch'esso un inno della sinistra americana e dei manifestanti pacifisti contro la guerra del Vietnam, sebbene le foto pubblicitarie ritraessero il gruppo rivoluzionario giapponese Zengakuren.\n\"Imagine\" (1971).\nA \"Plastic Ono Band\" segu\u00ec il primo trionfo di Lennon come solista, l'album \"Imagine\", arrivato ai primi posti delle classifiche, sia in Europa sia negli Stati Uniti. L'album sarebbe diventato il suo disco di maggior successo, soprattutto grazie alla grande notoriet\u00e0 della title track, diventata un inno internazionale del pacifismo:\nI videoclip dell'epoca mostrano la villa di Lennon e Yoko come appariva nel pieno del loro \"periodo bianco\": le pareti, il pianoforte, persino gli abiti erano tutti rigorosamente bianchi. L'album fu prodotto da Phil Spector che, tra l'altro, introdusse l'effetto eco a risposta corta, riproposto anche nei due album successivi. La stampa internazionale si occup\u00f2 esaurientemente dell'ennesima polemica a distanza tra Lennon e McCartney, culminata con la canzone \"How Do You Sleep?\".\n\"Some Time in New York City\" (1972).\nNel marzo 1972, la Plastic Ono Band si esib\u00ec dal vivo a New York con Frank Zappa e i Mothers of Invention. Il concerto trova posto sul successivo album solista di Lennon, \"Some Time in New York City\" del 1972, che ha un'impostazione chiaramente politica. Il disco, che ebbe ottimi riscontri di vendite in Gran Bretagna e pessimi negli Stati Uniti, si avvaleva di prestigiose collaborazioni; alle incisioni del lato 3, per esempio, registrato dal vivo al Lyceum londinese, parteciparono Eric Clapton e George Harrison alla chitarra, Billy Preston e Nicky Hopkins alle tastiere, Klaus Voormann al basso, Keith Moon e Jim Gordon alla batteria.\nUn'altra apparizione \"live\" importante fu quella con Yoko Ono e gli Elephant's Memory (gruppo newyorkese, noto soprattutto per la colonna sonora del film \"Un uomo da marciapiede\") al concerto di beneficenza per la fondazione benefica One to One, che si svolse il 30 agosto 1972 al Madison Square Garden di New York. A fine anno, fu poi pubblicato il singolo \"Happy Xmas (War Is Over)\", che sarebbe diventato un tipico standard natalizio.\nI rapporti di Lennon con l'industria discografica furono tumultuosi, poich\u00e9 Lennon pretendeva la totale autonomia e indipendenza delle sue opere, mentre i discografici non accettavano un prodotto finito a scatola chiusa. \u00c8 d'altronde vero che Lennon non finiva mai di stupire il mondo con le sue celeberrime provocazioni, come l'album \"Two Virgins\", da molti ritenuto un'oscenit\u00e0 rivoluzionaria, come la restituzione, tra le lacrime della zia Mimi, dell'onorificenza e del titolo di Membro dell'Ordine dell'Impero Britannico (MBE), le continue battaglie, anche radicali, a favore dei comunisti e di alcuni personaggi molto discussi come John Sinclair e Angela Davis, il suo sostegno, anche finanziario, alle Black Panthers, ai movimenti femministi americani, alla rivista underground \"OZ\", il tutto divulgato anche attraverso i testi e i titoli delle sue canzoni (come nell'album \"Some Time in New York City\"); proprio per questo, i discografici, e non solo loro, non si fidavano troppo delle sue iniziative, definite destabilizzanti.\nLa temporanea separazione da Yoko, il \"Lost Weekend\".\n\"Mind Games\" e \"Walls and Bridges\" (1973-1974).\nDal settembre 1973, John Lennon e Yoko Ono vissero un periodo di separazione che sarebbe durato diciotto mesi, durante i quali Lennon si trasfer\u00ec in California, accompagnato dalla giovane segretaria personale di lei, May Pang. Questo periodo, che Lennon pi\u00f9 tardi defin\u00ec il suo \u00abweekend perduto\u00bb (\"lost weekend\"), al di l\u00e0 di qualche bevuta di troppo con l'allegra brigata di Harry Nilsson, Ringo Starr, Keith Moon e alcuni altri\u00a0\u2013 coi quali l'ex-Beatle fu il protagonista di alcuni coloriti episodi pubblici, puntualmente riportati dalla stampa \u2013 fu in realt\u00e0 molto creativo dal punto di vista musicale. Alla fine del 1973 era uscito \"Mind Games\", il suo primo album autoprodotto, che sembr\u00f2 riportarlo allo stile di \"Imagine\". Poi, dopo aver iniziato e successivamente accantonato una serie di registrazioni di standard di rock and roll anni cinquanta, nell'ottobre 1974 Lennon pubblic\u00f2 l'apprezzato \"Walls and Bridges\", il suo miglior album dai tempi di \"Imagine\". Il disco, grazie al successo del singolo \"Whatever Gets You Thru the Night\", arriv\u00f2 al primo posto in classifica negli Stati Uniti.\nTra gli ospiti presenti in \"Walls and Bridges\", c'era anche Elton John, il quale, convinto delle potenzialit\u00e0 di \"Whatever Gets You Thru the Night\", nella quale doppiava la voce di Lennon, durante le registrazioni aveva fatto promettere a Lennon che, se la canzone fosse arrivata al Numero Uno in America, l'ex-Beatle sarebbe apparso dal vivo come ospite durante un suo concerto. Elton aveva visto giusto. La sera del 28 novembre 1974, per tener fede alla parola data, Lennon fece la sua apparizione al Madison Square Garden di New York e i due suonarono tre pezzi insieme: la hit del momento \"Whatever Gets You Thru the Night\", \"Lucy in the Sky with Diamonds\" dei Beatles (riportata in auge proprio in quel periodo da un singolo-cover di Elton John) e \"I Saw Her Standing There\". Fu quella l'ultima apparizione dal vivo di John Lennon e la si pu\u00f2 trovare anche su disco.\nNel gennaio del 1975 Lennon piazz\u00f2 un altro \"Numero Uno\" negli Stati Uniti, questa volta come coautore, grazie alla canzone \"Fame\" incisa da David Bowie. \u00c8 da sottolineare che Lennon partecip\u00f2 anche alla seduta di registrazione del brano suonando la chitarra e cantando come seconda voce.\n\"Rock 'n' Roll\" e il ritiro dalla vita pubblica (1975).\nNel 1975 Lennon torn\u00f2 a New York a vivere con Yoko Ono. Pubblic\u00f2 un ultimo album, \"Rock 'n' Roll\", contenente classici del rock anni cinquanta, che ebbe una storia emblematica. Innanzitutto ne esistevano due versioni: la prima si chiamava \"Roots\", conteneva due canzoni non comprese nel secondo disco (\"Angel Baby\" e \"Be My Baby\") e avrebbe dovuto essere distribuito, addirittura per corrispondenza, dalla etichetta \"Adam VIII\" di propriet\u00e0 di Morris Levy, detentore dei diritti di gran parte delle canzoni degli anni cinquanta, che decise di pubblicarlo senza il consenso di Lennon. Il disco rimase sconosciuto a causa della scadente campagna promozionale e al boicottaggio dell'autore, che ne blocc\u00f2 la commercializzazione, accelerando l'uscita della propria \"versione\", con il titolo di Rock'n'roll, caratterizzata dalla copertina con la foto che lo ritraeva ai tempi di Amburgo, da qualche traccia diversa e da modalit\u00e0 di distribuzione pi\u00f9 consoni a quelle tradizionali della Apple.\nEbbe una buona accoglienza da parte del pubblico e della critica, grazie alle convincenti interpretazioni di Lennon. Annoveriamo la celeberrima \"Stand by Me\" di Ben E. King, \"Be-Bop-A-Lula\" di Gene Vincent e \"Peggy Sue\" di Buddy Holly. In seguito, Lennon comment\u00f2 che il tutto aveva connotati \"karmici\": si ritirava dalle scene cantando le canzoni con le quali aveva iniziato la sua carriera.\nDopodich\u00e9, infatti, si ritir\u00f2 dalla musica per cinque anni per stare vicino al figlio appena nato, Sean, e all'amore ritrovato, Yoko (anche se qualcuno mormora a causa di una dipendenza dall'eroina), ora che era libero da contratti e in grado di muoversi liberamente al di fuori degli Stati Uniti.\nGli anni del ritiro.\nNegli anni seguenti John si ritir\u00f2 dalla scena pubblica, e rinunci\u00f2 anche a pubblicare dischi. In realt\u00e0 non smise mai di comporre musica, come \u00e8 testimoniato dalle innumerevoli registrazioni che effettuava solitamente con l'ausilio di un pianoforte o di una chitarra.\nBob Gruen, un fotografo della musica rock che in quel periodo frequentava John, riguardo agli anni del ritiro dalla vita pubblica disse:\nLennon continuava comunque a tenersi informato sugli avvenimenti del mondo della musica tramite le innumerevoli visite che aveva nella propria abitazione, anche se la cura del figlio aveva la priorit\u00e0: infatti non ebbe mai intenzione di frequentare alcun amico che potesse fargli riprendere le vecchie abitudini. Per esempio, nel 1977, Mick Jagger, cantante dei Rolling Stones, si trasfer\u00ec in un appartamento nelle vicinanze, ma tutti i tentativi di approccio di Jagger furono ignorati da John. Il cantante comment\u00f2 cos\u00ec gli avvenimenti:\n\"Double Fantasy\" (1980).\nNel 1980, Lennon si rec\u00f2 negli studi di registrazione Hit Factory di New York per registrare un nuovo album, \"Double Fantasy\", che venne pubblicato nel novembre di quello stesso anno.\n8 dicembre 1980: la morte.\nPoche settimane dopo l'uscita del disco, la sera dell'8 dicembre 1980 alle 22.51, al termine di un pomeriggio trascorso al Record Plant Studio, mentre Lennon si accingeva a rincasare con la moglie e si trovava di fronte all'ingresso del Dakota Building (il lussuoso palazzo in cui risiedeva, sulla 72\u00aa strada, nell'Upper West Side a New York), un venticinquenne squilibrato di nome Mark David Chapman esplose contro di lui cinque colpi di pistola colpendolo alle spalle quattro volte (il quinto colpo non and\u00f2 a segno) mentre esclamava: \u00abHey, Mr. Lennon\u00bb. Uno dei proiettili trapass\u00f2 l'arteria succlavia e Lennon fece in tempo a fare ancora qualche passo salendo i gradini che portavano alla guardiola della sicurezza mormorando \"\u00abI was shot\u2026\u00bb\" (\"Mi hanno sparato\"), prima di cadere al suolo perdendo i sensi. Soccorso da una pattuglia di polizia, Lennon perse conoscenza durante la corsa verso il Roosevelt Hospital, dove fu dichiarato morto alle 23:15.\nIl 14 dicembre 1980, milioni di persone in tutto il mondo risposero all'appello di Ono di fermare ogni attivit\u00e0 per 10 minuti di silenzio in onore di Lennon. Trentamila si riunirono a Liverpool, e circa 225.000 persone si recarono a Central Park, vicino al luogo del delitto. In questi dieci minuti, ogni stazione radiofonica di New York City sospese le trasmissioni.\nLe spoglie di Lennon furono cremate al Ferncliff Cemetery di Hartsdale, New York, Contea di Westchester, parte delle sue ceneri furono sparse nell'oceano Atlantico; nessun funerale venne celebrato e non si hanno notizie di una vera tomba dell'artista.\nIn un'intervista del 10 giugno 2007, rilasciata a Radio BBC dalla moglie Yoko Ono, si \u00e8 appreso che Lennon, la sera della sua uccisione, stava andando a salutare il figlio Sean.\nNel testamento, Lennon aveva dichiarato Yoko Ono e il figlio Sean eredi universali e aveva anche disposto che una parte del patrimonio andasse a Julian, dopo il compimento dei 30 anni, appena fosse diventato maturo.\nGli anni successivi.\nDopo il tragico evento \"Double Fantasy\" balz\u00f2 al primo posto in classifica, sia negli Stati Uniti sia nel Regno Unito, e gran parte dei dischi precedenti tornarono in auge. Tra la fine del 1980 e i primi mesi del 1981, Lennon fu infatti presente nelle classifiche con i singoli \"(Just Like) Starting Over\", \"Give Peace a Chance\", \"Happy Xmas (War Is Over)\", \"Imagine\", \"Woman\" e \"Watching the Wheels\", e con gli album \"Double Fantasy\", \"Imagine\", \"Walls and Bridges\", \"Rock 'n' Roll\" e \"Shaved Fish\".\nLa figura di John Lennon ha influenzato notevolmente la prima parte degli anni ottanta, periodo in cui molti artisti gli hanno dedicato canzoni di tributo. In particolare, nel 1981, i Roxy Music gli hanno dedicato, con molto successo, un'azzeccata versione di \"Jealous Guy\", mentre gli ex colleghi George Harrison, Paul McCartney e Ringo Starr lo hanno ricordato, rispettivamente con \"All Those Years Ago\" (1981), \"Here Today\" (1982) e una cover di \"I Call Your Name\" (1990, in occasione del decennale della morte). \nPer commemorare la figura dell'artista sono nate, a seguito della sua morte, iniziative spontanee che ne celebrano la musica e la vita, come successo a Praga con la creazione del Muro a lui dedicato dai fans che nel tempo lo hanno decorato con graffiti e dediche. A New York fu concepito dall'architetto paesaggista Bruce Kelly, capo del \"Central Park Conservancy\", lo Strawberry Fields Memorial, a poca distanza dal Dakota e che venne ufficialmente inaugurato in occasione del quarantacinquesimo anniversario della nascita di Lennon, il 9 ottobre 1985, in presenza della vedova che ha contribuito economicamente alla sua creazione.\nElton John, che aveva frequentato molto Lennon negli ultimi anni, ed era il padrino di suo figlio Sean, gli dedic\u00f2 due canzoni: la strumentale \"The Man Who Never Died\" e la commovente \"Empty Garden (Hey Hey Johnny)\", nell'album \"Jump Up!\" del 1982, che viene eseguita anche dal vivo, accompagnata da un collage di filmati su John. Anche i Queen lo ricordarono, con la canzone \"Life Is Real (Song for Lennon)\", contenuta nell'album \"Hot Space\" del 1982. In Italia fu ricordato dai Pooh, che gli dedicarono la canzone \"Chi fermer\u00e0 la musica\" (1981) e dopo un toccante incontro a New York con Yoko Ono, registrarono e pubblicarono un singolo contenente una cover di \"Happy Xmas (War Is Over)\", cantata a quattro voci da ogni elemento del gruppo.\nPer quanto riguarda la discografia postuma, alla fine del 1982 \u00e8 stata pubblicata la prima antologia, \"The John Lennon Collection\", un album di grande successo. \u00c8 poi segu\u00ecto \"Milk and Honey\" nel 1984, l'ultimo album contenente canzoni nuove, che era stato registrato nell'estate del 1980, contemporaneamente a \"Double Fantasy\". Verso la met\u00e0 del decennio, il figlio primogenito Julian, nato dal primo matrimonio, ha ottenuto un discreto successo come solista. Nel 1986, la registrazione del concerto \"One To One\" del 1972 \u00e8 stata pubblicata sull'album \"Live in New York City\". Successivamente, nel 1988, in risposta a una biografia, non autorizzata e ferocemente negativa nei confronti di Lennon, scritta da Albert Goldman, \u00e8 stato realizzato il film documentario \"\", la cui colonna sonora \u00e8 stata pubblicata sull' dallo stesso titolo.\nNel 1989, a un'asta di Christie's in cui vennero battute alcune \"memorabilia\" dei Beatles, apparve il Jukebox di John Lennon, acquistato poi per 2.500 \u00a3, dall'impresario musicale di Bristol John Midwinter. Lennon aveva acquistato il jukebox nel 1965, inserendovi quaranta canzoni tra le sue preferite, in modo da poterle ascoltare in tourn\u00e9e.\nNel 1990, in coincidenza con le ricorrenze di quello che sarebbe stato il 50\u00ba compleanno dell'artista e del 10\u00ba anniversario della sua scomparsa, l'opera solista di John Lennon \u00e8 stata raccolta nel box quadruplo \"Lennon\". Nel 1997, \u00e8 stata pubblicata l'antologia \"\", che ha sostituito la celebre \"Collection\" del 1982. Alla fine del 1998, \u00e8 stata poi la volta del cofanetto \"John Lennon Anthology\", che presenta un assemblaggio di outtake, prove di studio e demo casalinghi inediti.\nNel 2000, presso L'Avana, in occasione del ventesimo anniversario della morte di Lennon \u00e8 stata inaugurata una statua in bronzo del musicista opera dello scultore cubano Jos\u00e9 Ram\u00f3n Villa Sober\u00f3n. La statua \u00e8 ubicata nel parco che da allora porta il suo nome.\nNel 2001 si tenne un concerto di beneficenza in omaggio all'artista, col nome di \"\" dove si esibirono artisti come Alanis Morissette, Marc Anthony, Nelly Furtado e Craig David. Nel marzo 2002, la sua citt\u00e0 natale, Liverpool, ha deciso di onorarlo, intitolandogli l'aeroporto cittadino e adottando come motto dello stesso una frase tratta dalla canzone \"Imagine\": \"\u00abAbove us only sky\u00bb\" (\"Sopra di noi solo il cielo\").\nNel 2006 fu diffuso un nuovo documentario sulla vita del cantante dal titolo \"U.S.A. contro John Lennon\", diretto da David Leaf. L'opera \u00e8 incentrata sul periodo dell'attivismo politico di Lennon e descrive non solo le sue eclatanti proteste per la pace ma pure le continue \"pressioni\" subite dal cantante da parte dell'amministrazione Nixon affinch\u00e9 lasciasse gli Stati Uniti d'America.\nIl 9 ottobre del 2007 Yoko Ono inaugur\u00f2 un monumento alla memoria di Lennon, l'Imagine Peace Tower, sull'isola di Vidney, nei pressi di Reykjav\u00edk, in Islanda.\nNel marzo 2010 la nota casa automobilistica Citro\u00ebn inser\u00ec un video di John Lennon in uno dei suoi spot. Alle critiche di chi l'aveva definita un'operazione commerciale deprecabile, non in linea con le idee di Lennon, Yoko Ono e Sean Lennon risposero difendendo la scelta, dettata dall'esigenza di mantenere vivo il ricordo del cantante presso l'opinione pubblica.\nIl 9 ottobre 2010, in occasione del settantesimo anniversario della nascita, gli \u00e8 stato dedicato un Monumento per la Pace allo Chavasse Park di Liverpool. La scultura, intitolata \"\u201cPace e Armonia\u201d\", rappresenta una sfera color arancio alla cui sommit\u00e0 si trova una colomba con una piuma nel becco. e riporta la scritta: \"\u201cPace sulla Terra per la preservazione della Vita. In onore di John Lennon 1940-1980\u201d\". All'inaugurazione ha presenziato il figlio Julian accompagnato dalla madre.\nVita privata, relazioni e interessi personali.\nCynthia Powell e il figlio Julian.\nJohn e Cynthia Powell si incontrarono al Liverpool Art College durante il 1957. A met\u00e0 del 1962 Cynthia scopr\u00ec di essere incinta, e i due si sposarono il 23 agosto al Mount Pleasant Register Office di Liverpool, dove si erano sposati i genitori di John. La sera stessa John and\u00f2 a suonare in un locale.\nIl manager Brian Epstein pens\u00f2 che un Beatle sposato potesse essere sgradito alle fan e quindi insistette con John perch\u00e9 il matrimonio fosse tenuto segreto. John Charles Julian Lennon nacque al Sefton General Hospital l'8 aprile 1963, mentre Lennon era in tourn\u00e9e. John lo vide solo per tre giorni, dopodich\u00e9 and\u00f2 in Spagna per una breve vacanza con Epstein, il che dette origine a molti pettegolezzi (Brian Epstein era omosessuale).\nComunque siano andate le cose, resta il fatto che tra John e suo figlio Julian ci fu sempre una certa freddezza e distanza a causa della prematura separazione dei genitori, che ha poi generato in lui molti conflitti irrisolti. Tanto che Julian si affezion\u00f2 molto di pi\u00f9 a Paul McCartney che al padre (McCartney avrebbe dedicato a Julian la canzone \"Hey Jude\". Julian pi\u00f9 tardi avrebbe detto che \"\u00abPaul and I used to hang about quite a bit... more than dad and I did. We had a great friendship going and there seems to be far more pictures of me and Paul playing together at that age than there are pictures of me and my dad\u00bb\" (\"Paul e io eravamo spesso insieme, eravamo molto amici e ho pi\u00f9 foto in cui giocavo con lui che con mio padre da bambino\").\nYoko Ono.\nJohn incontr\u00f2 Yoko mentre quest'ultima stava esponendo alcune sue opere di arte moderna all'Indica Gallery di Londra il 9 novembre 1966. Lennon fu suggestionato dall'ironia e dall'interattivit\u00e0 delle opere esposte, come l'installazione che prevedeva una scala davanti a una tela nera e che per mezzo di specchietti faceva leggere la parola \"Yes\". C'era anche una mela vera (o almeno che sembrava tale) esposta con la targhetta \"Mela\"; quando Lennon venne a sapere che il prezzo della mela era di 200 sterline pens\u00f2 a uno scherzo, ma lo ritenne divertente. Un'altra opera consisteva in un muro dove i visitatori erano invitati a inserire un chiodo con un martello, ma poich\u00e9 l'esibizione sarebbe dovuta iniziare solo il giorno successivo, la Ono viet\u00f2 a Lennon di infilare il primo chiodo. Dopo le insistenze del cantante e dopo un'accesa discussione con il proprietario della galleria, la Ono permise a Lennon di mettere il primo chiodo, ma solo al prezzo di 5 scellini. Al che Lennon replic\u00f2: \"Ti dar\u00f2 5 scellini immaginari se tu mi lasci inserire un chiodo immaginario\". Iniziarono a frequentarsi 2 anni dopo. Nella primavera del 1968 Yoko Ono rimase incinta di Lennon per la prima volta: il figlio, che fu chiamato John Ono Lennon II, venne purtroppo abortito spontaneamente il 21 novembre dello stesso anno, a gravidanza gi\u00e0 avanzata. In seguito al divorzio di Lennon dalla sua prima moglie Cynthia, John Lennon e Yoko Ono si sposarono il 20 marzo 1969. Inizialmente dovevano sposarsi a Parigi, ma poi scelsero la rocca di Gibilterra (al consolato britannico) la quale, essendo territorio inglese, facilit\u00f2 soprattutto le pratiche burocratiche di John. Nel giugno dello stesso anno Lennon annunci\u00f2 che la Ono aspettava un bambino: la gravidanza si interruppe in modo spontaneo il successivo 12 ottobre. Agli inizi di marzo del 1970 Yoko Ono scopr\u00ec di essere nuovamente incinta. Anche questa terza gravidanza non arriv\u00f2 per\u00f2 a termine, dal momento che l'artista perse il bambino il 1\u00ba agosto successivo. In alcune biografie la causa dei ripetuti aborti sofferti dalla Ono \u00e8 stata imputata all'abuso di sostanze stupefacenti di cui sia lei, sia Lennon, erano stati dipendenti. Con tutto ci\u00f2 John Lennon e Yoko Ono ebbero poi, cinque anni dopo, il loro unico figlio, Sean, che nacque prematuro nel giorno del 35\u00ba compleanno di Lennon, il 9 ottobre 1975.\nLennon menzion\u00f2 la Ono in molte delle sue canzoni. Quando era ancora nei Beatles scrisse \"The Ballad of John and Yoko\" e la menzion\u00f2 implicitamente in \"Julia\", una canzone dedicata alla madre, dove un verso recita \"Ocean child calls me, so I sing a song of love\" (traduzione: \"La bambina dell'oceano mi chiama, cos\u00ec canto una canzone d'amore\"); altre canzoni di Lennon su Ono sono: \"Oh Yoko!\", e \"Dear Yoko\".\nRapporti con gli altri Beatles.\nPaul McCartney.\nL'ultima volta che suon\u00f2 con Paul McCartney fu nel 1974 (quattro anni dopo lo scioglimento dei Beatles) in una sessione in uno studio di Los Angeles. Le registrazioni di questa session sono state raccolte in un bootleg album: \"A Toot and a Snore in '74\".\nSecondo quanto affermato da Lennon in un'intervista del 1980, l'ultima volta che i due si videro fu nel 1976, quando Paul si present\u00f2 improvvisamente a casa sua. In quell'occasione, mentre guardavano il \"Saturday Night Live\" alla televisione, il presentatore della trasmissione invit\u00f2 in studio gli ex componenti dei Beatles in cambio di una somma di denaro. I due furono tentati di presentarsi allo studio, posto nelle vicinanze della casa di Lennon, ma desistettero per la stanchezza. Da quell'episodio \u00e8 tratto il film \"Due di noi\" di Michael Lindsay-Hogg, gi\u00e0 regista di \"Let It Be\".\nGeorge Harrison.\nSuon\u00f2 la chitarra e il dobro nell'album di Lennon \"Imagine\" (1971), dando un notevole contributo; chiese la partecipazione di Lennon al suo \"Concert for Bangladesh\", a cui John non volle partecipare senza che fosse invitata anche Yoko Ono. Si incontrarono ancora nel 1974 a New York, strimpellarono insieme qualcosa, probabilmente non si videro pi\u00f9 di persona. Nel 1980 George scrisse il libro autobiografico \"I Me Mine\", dove in effetti Lennon ha un ruolo assolutamente marginale; John si risent\u00ec e lo esplicit\u00f2 alla stampa. Dopo la morte di Lennon, avvenuta nel dicembre del 1980, George realizz\u00f2 \"All Those Years Ago\", un brano dedicato a John, anche se originariamente pensato per Ringo Starr; alla registrazione parteciparono anche lo stesso Ringo, Paul e Linda McCartney.\nAttivismo politico.\nIntimoriti dalle sue prese di posizione \"estremiste\" a favore di personaggi della sinistra radicale come Angela Davis o John Sinclair che avevano un forte impatto sulla giovent\u00f9 statunitense (l'et\u00e0 18-21 aveva appena avuto accesso al voto), nel 1972 il governo Nixon e l'FBI iniziarono una massiccia campagna di discredito nei confronti di John Lennon, negando innanzitutto il permesso di soggiorno in U.S.A, come documenta il film \"U.S.A. contro John Lennon\". Leon Wildes, l'avvocato che lo difese da allora sino al 1976, decise di attuare la strategia legale di presentarlo come \"personalit\u00e0 importante nelle arti, la cui presenza nello stato \u00e8 di interesse nazionale\". Per far questo, chiese e ottenne delle lettere di referenze da varie personalit\u00e0 artistiche, tra cui Andy Warhol, Clive Barnes, Jasper Johns, Stanley Kubrick, Elia Kazan, Claes Oldenburg, Leonard Bernstein e Virgil Thomson.\nDopo vari ed estenuanti rinvii, nel 1975 Lennon ottenne finalmente la ambita Green Card, che gli permetteva di risiedere liberamente sul suolo statunitense. Wildes telefon\u00f2 subito a Lennon, che proprio in quel momento stava recandosi in ospedale perch\u00e9 Yoko stava partorendo. Tra l'altro quel giorno era pure il suo compleanno. \u00abNello stesso giorno\u00bb - ricorda un divertito Wildes - \u00abvinse la causa, comp\u00ec gli anni (35) e divenne padre di Sean\u00bb. Secondo un suo assistente, Fred Seaman, sul finire degli anni settanta Lennon rivide radicalmente le proprie opinioni politiche e inizi\u00f2 a esprimere supporto per Ronald Reagan e critiche per l'allora presidente Jimmy Carter. La credibilit\u00e0 di Seaman (peraltro condannato per il furto di oggetti personali dello stesso Lennon, fra cui i suoi diari) \u00e8 per\u00f2 messa in discussione dall'autrice dell'articolo cos\u00ec come da altri commentatori.\nLa tossicodipendenza.\nImportante \u00e8, per le conseguenze sulla vita e sull'arte di Lennon, la sua dipendenza dall'eroina. La sua prima assunzione insieme a Yoko Ono avvenne durante le incisioni del \"White Album;\" i due dichiararono di aver iniziato a farne uso per scaricare il nervosismo dovuto all'eccessiva attenzione dei giornalisti.\nInoltre, per la paura degli aghi, l'eroina venne sempre da loro inalata e mai iniettata. Una delle prime conseguenze per\u00f2 di tale abuso\u00a0\u2013 che divenne presto una tossicodipendenza \u2013 fu che il carattere di Lennon cambi\u00f2 in peggio, come ha rivelato tra gli altri Geoff Emerick, contribuendo a esasperare quei contrasti all'interno del gruppo che ne portarono allo scioglimento.\nLennon intraprese vari tentativi di disintossicazione (come cantato da lui stesso in \"Cold Turkey\"), ma alla fine, come ha rivelato in un'intervista Yoko Ono, fu un solo fatto a rivelarsi decisivo: il loro fornitore, per elevare il suo profitto, aveva tagliato l'eroina con borotalco per bambini, diluendone di molto gli effetti e questo, unito al timore degli aghi e al carattere di entrambi, facilit\u00f2 di molto la coppia nel processo di disintossicazione.\nStile musicale.\nRicordato per essere l'anima \"rock\" dei Beatles nonch\u00e9 una delle massime personalit\u00e0 del melodismo pop contemporaneo, John Lennon si \u00e8 cimentato in uno stile che oscilla fra la ballata e l'hard rock andando alla ricerca della melodia \"innervata di ritmo, spesso sghembo e irregolare, atipico, diagonale\". Dopo le prime pubblicazioni sperimentali, segnate dalla collaborazione con Yoko Ono, hanno visto la luce i primi veri e propri lavori da solista \"John Lennon/Plastic Ono Band\" (1970) e \"Imagine\" (1971), che spaziano fra brani tormentati e dai contenuti politicizzati a ballate romantiche e vibranti. \"Some Time in New York City\" (1972) presenta toni pi\u00f9 rock e polemici che verranno mantenuti, seppur in maniera attenuata, anche nel controverso \"Mind Games\" (1973) mentre \"Rock &amp; Roll\" (1975) \u00e8 un omaggio a diversi artisti dell'omonimo genere.\nStrumentazione.\nUno dei primi strumenti musicali che furono suonati da John Lennon fu l'armonica, strumento che continu\u00f2 a suonare anche negli anni a venire, e anche nei Beatles \"Love Me Do\" e \"I'm a Loser\" ne sono validi esempi.\nChitarre.\nUtilizz\u00f2 inoltre una chitarra Hofner 5140 Hawaiian Standard, un 1968 Fender Jazz Bass (a 4 corde), un Fender Bass VI (a 6 corde) e il suo Steinway Upright Piano di colore bianco.\nFilmografia e filmati promozionali.\nDurante la sua vita Lennon partecip\u00f2 come attore a diversi film, inizialmente negli anni sessanta con i Beatles o senza di loro e in seguito, insieme alla compagna Yoko Ono realizz\u00f2 diversi filmati di variata natura, alcuni per accompagnare i loro album. Nelle sue apparizioni cinematografiche come attore, \u00e8 sempre stato doppiato (anche nel film d'animazione) dall'attore e doppiatore italiano Cesare Barbetti.\nLibri e opere scritte.\nJohn Lennon nel corso della sua vita si dedic\u00f2 anche alla scrittura, anche se non fu una delle sue principali attivit\u00e0. John scrisse soprattutto durante l'adolescenza un gran numero di racconti satirici e umoristici, simili a quelli che compongono gli unici suoi due libri pubblicati quando era ancora in vita, durante gli anni sessanta (\"In His Own Write\" e \"A Spaniard in the Works\"). Nel 1986 fu pubblicato postumo (in Italia nel 2013), per volont\u00e0 di Yoko Ono, \"Skywriting by Word of Mouthed\"; una raccolta di stralunati racconti brevi influenzati da Lewis Carroll e dalla scrittura surrealista, pagine di diario, annotazioni e aforismi scritti tra il 1976 e il 1980, e inframmezzati da disegni dello stesso Lennon."}
{"id": "2309584", "revid": "121836", "url": "https://it.wikipedia.org/wiki?curid=2309584", "title": "Arrosto della domenica", "text": ""}
{"id": "2309585", "revid": "287204", "url": "https://it.wikipedia.org/wiki?curid=2309585", "title": "Bhalki", "text": "Bhalki \u00e8 una citt\u00e0 dell'India di 35.102 abitanti, situata nel distretto di Bidar, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 18\u00b0 1' 60 N e 77\u00b0 13' 0 E e ha un'altitudine di 586 .\nSociet\u00e0.\nEvoluzione demografica.\nAl censimento del 2001 la popolazione di Bhalki assommava a 35.102 persone, delle quali 18.703 maschi e 16.399 femmine. I bambini di et\u00e0 inferiore o uguale ai sei anni assommavano a 4.900, dei quali 2.580 maschi e 2.320 femmine. Infine, coloro che erano in grado di saper almeno leggere e scrivere erano 23.422, dei quali 14.250 maschi e 9.172 femmine."}
{"id": "2309594", "revid": "287204", "url": "https://it.wikipedia.org/wiki?curid=2309594", "title": "Byadgi", "text": " \nByadgi \u00e8 una citt\u00e0 dell'India di 25.658 abitanti, situata nel distretto di Haveri, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 14\u00b0 40' 60 N e 75\u00b0 28' 60 E e ha un'altitudine di 600 .\nSociet\u00e0.\nEvoluzione demografica.\nAl censimento del 2001 la popolazione di Byadgi assommava a 25.658 persone, delle quali 13.121 maschi e 12.537 femmine. I bambini di et\u00e0 inferiore o uguale ai sei anni assommavano a 3.274, dei quali 1.727 maschi e 1.547 femmine. Infine, coloro che erano in grado di saper almeno leggere e scrivere erano 17.314, dei quali 9.761 maschi e 7.553 femmine."}
{"id": "2309597", "revid": "267975", "url": "https://it.wikipedia.org/wiki?curid=2309597", "title": "Diocesi di Filippopoli in Arabia", "text": ""}
{"id": "2309601", "revid": "287204", "url": "https://it.wikipedia.org/wiki?curid=2309601", "title": "Birur", "text": "Birur \u00e8 una citt\u00e0 dell'India di 22.601 abitanti, situata nel distretto di Chickmagalur, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 13\u00b0 37' 0 N e 75\u00b0 58' 0 E e ha un'altitudine di 832 .\nSociet\u00e0.\nEvoluzione demografica.\nAl censimento del 2001 la popolazione di Birur assommava a 22.601 persone, delle quali 11.452 maschi e 11.149 femmine. I bambini di et\u00e0 inferiore o uguale ai sei anni assommavano a 2.379, dei quali 1.261 maschi e 1.118 femmine. Infine, coloro che erano in grado di saper almeno leggere e scrivere erano 15.754, dei quali 8.683 maschi e 7.071 femmine."}
{"id": "2309603", "revid": "1566286", "url": "https://it.wikipedia.org/wiki?curid=2309603", "title": "Oliver James", "text": "Esordisce al fianco di Colin Firth in Una ragazza ed il suo sogno, di Dennie Gordon, uscito in Italia nel 2003.\nCarriera.\nDopo aver frequentato la Guildford School of Acting nel nativo Surrey, si \u00e8 recentemente trasferito a Los Angeles.&lt;br&gt;\nIl soprannome con cui pi\u00f9 spesso viene chiamato dagli amici e parenti \u00e8 Ollie, \u00e8 alto all'incirca 1.80 cm e ha lavorato solo per un anno prima di ricevere la parte in Una ragazza e il suo sogno.\nNel 2003 esordisce al fianco di Colin Firth e Amanda Bynes in Una ragazza e il suo sogno, film uscito in Italia nel 2004, interpretando la parte di Ian Wallace, un giovane dagli ideali cristallini e puri, che ama la semplicit\u00e0.\nNel 2004 \u00e8 al fianco di Hilary Duff in \"Nata per vincere\" (Raise your Voice - titolo originale), di Sean McNamara, dove veste i panni di Jay Corgan, un ragazzo amante della musica, che Terry Fletcher, interpretata da Hilary Duff, incontra ad una scuola di musica a Los Angeles: la \"Bristol Hillman Music Conservatory.\"\nIl 2009 lo ha visto recitare in \"Rescue Dawn\", di Werner Herzog, pellicola ambientata negli anni della guerra del Vietnam, che gli ha permesso di uscire dalle commedie sentimentali e ad interpretare ruoli pi\u00f9 impegnativi. Lo stesso anno \u00e8 protagonista in diretto da Ellory Elkayem."}
{"id": "2309604", "revid": "36426", "url": "https://it.wikipedia.org/wiki?curid=2309604", "title": "Carcinoma adenoido-cistico", "text": "Il carcinoma adenoido-cistico (AdCC), definito un tempo cilindroma, \u00e8 una neoplasia maligna tipica dell'adulto-anziano, localizzata in varie parti del corpo fra cui la trachea, le ghiandole salivari e la mammella. Di lenta evoluzione, mostra carattere invasivo nei confronti degli organi adiacenti, e a seconda degli studi le metastasi si sviluppano nel 20 o 35% dei casi, soprattutto in fegato e polmoni: caratteristica della comparsa delle metastasi \u00e8 che esse possono formarsi anche a distanza di molti anni.\nStoria e istologia.\nTale forma \u00e8 stata individuata per la prima volta nel 1859; il tumore \u00e8 stato definito cilindroma per via dell'accumulo all'interno dei tubuli di materiale PAS positivo. Inoltre le cellule sono positive per il marcatore c-KIT, e tendono a invadere i nervi.\nTipologia.\nEsistono 3 forme di carcinoma adenoido-cistico, distinte a seconda del pattern di crescita:\nEpidemiologia.\nCostituisce la seconda forma pi\u00f9 comune di tumore tracheale (30 -50% ) ed il tumore pi\u00f9 frequente nella ghiandola salivare sottomandibolare.\nPrognosi.\nSe trovato precocemente pu\u00f2 essere curato meglio, la sopravvivenza a 10 anni \u00e8 del 50%."}
{"id": "2309616", "revid": "287204", "url": "https://it.wikipedia.org/wiki?curid=2309616", "title": "Bhatkal", "text": " \nBhatkal \u00e8 una citt\u00e0 dell'India di 31.785 abitanti, situata nel distretto del Kannada Settentrionale, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 13\u00b0 58' 0 N e 74\u00b0 34' 0 E e ha un'altitudine di 3 .\nSociet\u00e0.\nEvoluzione demografica.\nAl censimento del 2001 la popolazione di Bhatkal assommava a 31.785 persone, delle quali 15.944 maschi e 15.841 femmine. I bambini di et\u00e0 inferiore o uguale ai sei anni assommavano a 4.520, dei quali 2.362 maschi e 2.158 femmine. Infine, coloro che erano in grado di saper almeno leggere e scrivere erano 23.984, dei quali 12.441 maschi e 11.543 femmine."}
{"id": "2309636", "revid": "767487", "url": "https://it.wikipedia.org/wiki?curid=2309636", "title": "Kemenesszentp\u00e9ter", "text": "Kemenesszentp\u00e9ter \u00e8 un comune dell'Ungheria di 754 abitanti (dati 2001). \u00c8 situato nella provincia di Veszpr\u00e9m."}
{"id": "2309639", "revid": "110157", "url": "https://it.wikipedia.org/wiki?curid=2309639", "title": "K\u00e1ptalant\u00f3ti", "text": "K\u00e1ptalant\u00f3ti \u00e8 un comune dell'Ungheria di 410 abitanti (dati 2001). \u00c8 situato nella provincia di Veszpr\u00e9m."}
{"id": "2309641", "revid": "767487", "url": "https://it.wikipedia.org/wiki?curid=2309641", "title": "K\u00e9kk\u00fat", "text": "K\u00e9kk\u00fat \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2309642", "revid": "125436306", "url": "https://it.wikipedia.org/wiki?curid=2309642", "title": "James Marshall (attore)", "text": "Biografia.\nFiglio del produttore/direttore William R.Greenblet e di un'ex ballerina delle Rocketts, nel 1985 terminati gli studi inizia a cimentarsi con la carriera di attore, partecipando in veste di guest star a telefilm come \"Genitori in blue jeans\".\nNel 1990 si aggiudica il ruolo di James Hurley in \"I segreti di Twin Peaks\", ruolo che ricopre anche nel prequel \"Fuoco cammina con me\" e nella serie sequel Twin Peaks.\nLa serie televisiva \u00e8 comunque un ottimo biglietto da visita per il cinema. Martin Sheen lo dirige in \"Uomini al passo\", Rob Reiner gli offre una parte in \"Codice d'onore\", interpreta un giovane pugile invischiato suo malgrado in una rete di incontri clandestini ne \"I gladiatori della strada\" e partecipa in veste non accreditata al film \"High crimes - Crimini di stato\".\nNel 2002 presta la voce al videogioco \"Unlimited Saga\". Nel 2003 \u00e8 guest star in \"\"."}
{"id": "2309643", "revid": "287204", "url": "https://it.wikipedia.org/wiki?curid=2309643", "title": "Bhimarayanagudi", "text": " \nBhimarayanagudi \u00e8 una citt\u00e0 dell'India di 4.791 abitanti, situata nel distretto di Gulbarga, nello stato federato del Karnataka. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 16\u00b0 44' 25 N e 76\u00b0 47' 44 E.\nSociet\u00e0.\nEvoluzione demografica.\nAl censimento del 2001 la popolazione di Bhimarayanagudi assommava a 4.791 persone, delle quali 2.457 maschi e 2.334 femmine. I bambini di et\u00e0 inferiore o uguale ai sei anni assommavano a 577, dei quali 299 maschi e 278 femmine. Infine, coloro che erano in grado di saper almeno leggere e scrivere erano 3.530, dei quali 2.011 maschi e 1.519 femmine."}
{"id": "2309644", "revid": "767487", "url": "https://it.wikipedia.org/wiki?curid=2309644", "title": "Kerta", "text": "Kerta \u00e8 un comune dell'Ungheria di 723 abitanti (dati 2001). \u00c8 situato nella provincia di Veszpr\u00e9m."}
{"id": "2309645", "revid": "110157", "url": "https://it.wikipedia.org/wiki?curid=2309645", "title": "Kir\u00e1lyszentistv\u00e1n", "text": "Kir\u00e1lyszentistv\u00e1n \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2309651", "revid": "729019", "url": "https://it.wikipedia.org/wiki?curid=2309651", "title": "Kisap\u00e1ti", "text": "Kisap\u00e1ti \u00e8 un comune dell'Ungheria di 379 abitanti (dati 2001). \u00c8 situato nella provincia di Veszpr\u00e9m."}
{"id": "2309655", "revid": "287204", "url": "https://it.wikipedia.org/wiki?curid=2309655", "title": "Belvata", "text": " \nBelvata \u00e8 una suddivisione dell'India, classificata come \"census town\", di 5.627 abitanti, situata nel distretto di Mysore, nello stato federato del Karnataka. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 21' 09 N e 76\u00b0 38' 46 E.\nSociet\u00e0.\nEvoluzione demografica.\nAl censimento del 2001 la popolazione di Belvata assommava a 5.627 persone, delle quali 2.913 maschi e 2.714 femmine. I bambini di et\u00e0 inferiore o uguale ai sei anni assommavano a 680, dei quali 367 maschi e 313 femmine. Infine, coloro che erano in grado di saper almeno leggere e scrivere erano 4.035, dei quali 2.215 maschi e 1.820 femmine."}
{"id": "2309656", "revid": "767487", "url": "https://it.wikipedia.org/wiki?curid=2309656", "title": "Kisberzseny", "text": "Kisberzseny \u00e8 un comune dell'Ungheria di 99 abitanti (dati 2001). \u00c8 situato nella provincia di Veszpr\u00e9m."}
{"id": "2309658", "revid": "729019", "url": "https://it.wikipedia.org/wiki?curid=2309658", "title": "Kiscs\u0151sz", "text": "Kiscs\u0151sz \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2309660", "revid": "767487", "url": "https://it.wikipedia.org/wiki?curid=2309660", "title": "Kisl\u0151d", "text": "Kisl\u0151d \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2309661", "revid": "339392", "url": "https://it.wikipedia.org/wiki?curid=2309661", "title": "Tonari No Totoro", "text": ""}
{"id": "2309665", "revid": "767487", "url": "https://it.wikipedia.org/wiki?curid=2309665", "title": "Kispirit", "text": "Kispirit \u00e8 un comune dell'Ungheria di 98 abitanti (dati 2001). \u00c8 situato nella provincia di Veszpr\u00e9m."}
{"id": "2309666", "revid": "287204", "url": "https://it.wikipedia.org/wiki?curid=2309666", "title": "Belgaum Cantonment", "text": " \nBelgaum Cantonment \u00e8 una suddivisione dell'India, classificata come \"cantonment board\", di 23.678 abitanti, situata nel distretto di Belgaum, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 49' 43 N e 74\u00b0 30' 00 E.\nSociet\u00e0.\nEvoluzione demografica.\nAl censimento del 2001 la popolazione di Belgaum Cantonment assommava a 23.678 persone, delle quali 14.018 maschi e 9.660 femmine. I bambini di et\u00e0 inferiore o uguale ai sei anni assommavano a 2.417, dei quali 1.289 maschi e 1.128 femmine. Infine, coloro che erano in grado di saper almeno leggere e scrivere erano 18.650, dei quali 11.806 maschi e 6.844 femmine."}
{"id": "2309667", "revid": "124123", "url": "https://it.wikipedia.org/wiki?curid=2309667", "title": "Julius Fu\u010d\u00edk (compositore)", "text": "Autore prolifico (scrisse infatti oltre 300 brani fra marce, polche e valzer), sovrappose l'attivit\u00e0 di compositore alla direzione di bande militari cui dedic\u00f2 gran parte della propria vita. Per la destinazione militare di gran parte delle sue opere \u00e8 a volte noto come \"il Sousa boemo\".\nEra zio dell'omonimo giornalista e scrittore cecoslovacco Julius Fu\u010d\u00edk, assassinato dal regime nazista.\nBiografia.\nJulius Fu\u010d\u00edk nacque in una Praga ancora parte dell'Impero austroungarico e si dedic\u00f2 alla musica sotto la guida di var\u00ee maestri. Studi\u00f2 il fagotto con Ludwig Milde, il violino con Anton\u00edn Bennewitz e diversi strumenti a percussione; infine prese lezioni di composizione dal grande Dvo\u0159\u00e1k.\nNel 1891 prest\u00f2 servizio militare nel 49\u00ba reggimento austroungarico. Entrato cos\u00ec nell'organico musicale dell'esercito suon\u00f2 prima a Krems an der Donau sotto la direzione di Josef Wagner, poi nella banda militare di Karl Komzak a Vienna. Nel 1895 si conged\u00f2 per occupare un posto di secondo fagottista al Teatro tedesco della capitale boema. L'anno seguente divenne primo direttore dell'orchestra di Praga e della corale Danica della citt\u00e0 croata di Sisak. In questo periodo Fu\u010d\u00edk scrisse un certo numero di pezzi di musica da camera, soprattutto per clarinetto e fagotto.\nNel 1897 rientr\u00f2 nell'esercito come capobanda dell'86\u00ba reggimento di fanteria con base a Sarajevo. Poco dopo compose quello che sarebbe diventato il suo brano pi\u00f9 celebre, l\"'Entrata dei gladiatori\" (\"Vjezd gladi\u00e1tor\u016f\" o \"Einzug der Gladiatoren\"). A dispetto del titolo solenne, concepito da Fu\u010d\u00edk in omaggio alla sua passione per la storia romana, questa marcia \u00e8 universalmente nota per il suo impiego nei circhi equestri, in cui sottolinea l'entrata in scena dei clown. Ci\u00f2 anche grazie alla versione \"Thunder and Blazes\" che ne trasse di l\u00ec a poco il canadese Louis-Phillipe Laurendeau.\nNel 1900, il complesso bandistico diretto da Fu\u010d\u00edk fu trasferito a Budapest, dove il maestro incontr\u00f2 la disponibilit\u00e0 di nove bande militari per l'esecuzione delle sue opere, ma trov\u00f2 anche maggiore competizione per poter mettersi in evidenza. Grazie al pi\u00f9 ampio organico disponibile, Fu\u010d\u00edk si mise a sperimentare la trascrizione di brani per orchestra.\nNel 1909 torn\u00f2 di nuovo in Boemia e divenne direttore di banda del 92\u00ba reggimento di fanteria a Terez\u00edn. Questo complesso era considerato all'epoca uno dei migliori dell'impero, e Fu\u010d\u00edk lo condusse in tourn\u00e9e dando concerti a Praga e Berlino davanti a un pubblico di oltre 10.000 persone.\nDopo essersi sposato e stabilito a Berlino nel 1913, Fu\u010d\u00edk fond\u00f2 una propria banda, la \"Prager Tonk\u00fcnstler-Orchester\", e una casa editrice di musica, l\"'Apollo Verlag\", per distribuire le proprie opere. Allo scoppio della prima guerra mondiale, per\u00f2, le sue fortune iniziarono a declinare. Nelle privazioni del conflitto gli affari andarono male e la stessa salute del maestro ne risent\u00ec.\nJulius Fu\u010d\u00edk mor\u00ec presso Berlino a soli 44 anni. Fu sepolto a Praga.\nOpere.\nLe marce composte da Fu\u010d\u00edk vengono ancora eseguite, nell'odierna Repubblica Ceca, come musica di carattere patriottico. La fama mondiale, invece, si lega soprattutto alla citata marcia op. 68 \"Entrata dei gladiatori\": si tratta per\u00f2 di una fama relativa poich\u00e9, nonostante la popolarit\u00e0 della melodia, il titolo e l'autore sono generalmente dimenticati. Altra composizione di un certo interesse, spesso eseguita e incisa dalle orchestre di fiati, \u00e8 la \"Marcia fiorentina\" (\"Florentinsk\u00fd pochod\"), composta come grande marcia per un'opera rimasta incompiuta."}
{"id": "2309668", "revid": "2128848", "url": "https://it.wikipedia.org/wiki?curid=2309668", "title": "Signora in giardino a Sainte-Adresse", "text": "Signora in giardino a Sainte-Adresse \u00e8 un dipinto a olio su tela di 82,3x101,5 centimetri realizzato nel 1867 dal pittore francese Claude Monet. \u00c8 conservato nel Museo dell'Ermitage di San Pietroburgo.\nNegli ultimi anni '60 Monet inizi\u00f2 a lavorare le tele con grosse e veloci pennellate, applicando spessi strati di colore."}
{"id": "2309670", "revid": "729019", "url": "https://it.wikipedia.org/wiki?curid=2309670", "title": "Teleferica del porto di Barcellona", "text": "La funivia del porto (\"telef\u00e9rico del Puerto\" in spagnolo, \"telef\u00e8ric del Port\" in catalano) \u00e8 una teleferica che collega il porto di Barcellona con la montagna del Montju\u00efc.\nInsieme con la cabinovia del Montju\u00efc \u00e8 una delle due funivie portuali di Barcellona e venne costruita in occasione dell'Esposizione Universale del 1929 dalla ditta tedesca Adolf Bleichert &amp; Co. di Lipsia, al tempo il pi\u00f9 grande costruttore mondiale di funivie e sistemi di trasporto aereo, e inaugurata nel 1931.\nLa funivia attraversa tre stazioni: la Torre Sant Sebasti\u00e0 nel quartiere de La Barceloneta, la Torre Jaume I accanto al World Trade Center nel molo di Barcellona, e la stazione Miramar sul Montju\u00efc.\nStoria.\nLa funivia fu progettata da Carles Bu\u00efgas per creare un collegamento rapido tra la zona del porto e i padiglioni dell'Expo 1929 situati sulle pendici del Montju\u00efc. Tuttavia il progetto non fu terminato in tempo per mancanza di finanziamenti e la linea entr\u00f2 in servizio solo nel 1931, con quattro cabine in funzione contemporaneamente, due tra Miramar e la Torre Jaume I e due tra la Torre Jaume I e la Torre Sant Sebasti\u00e0, con un trasbordo a met\u00e0 tragitto.\nIl servizio venne cancellato durante la guerra civile spagnola, quando furono rimossi i cavi di acciaio di collegamento e le torri vennero usate come punti di osservazione strategica; sulla Torre Jaume I fu installata anche una postazione di mitragliatrici. Al termine della guerra fu proposta la demolizione delle torri, ma l'idea venne abbandonata.\nNel 1960 la Torre Sant Sebasti\u00e0 fu riaperta al pubblico come ristorante. Nel 1963 la linea venne ripristinata, impiegando per l'intero percorso, senza trasbordo, solo due cabine con una capacit\u00e0 di 15 persona ciascuna. L'intero impianto fu ristrutturato nel 1995.\nLa funivia del porto viene utilizzata principalmente dai turisti per la vista panoramica della citt\u00e0, ma soprattutto del porto, che si gode dalle cabine.\nIl servizio \u00e8 gestito da una compagnia privata, Telef\u00e9ricos de Barcelona S.A."}
{"id": "2309672", "revid": "367445", "url": "https://it.wikipedia.org/wiki?curid=2309672", "title": "Transbordador a\u00e9reo de Barcelona", "text": ""}
{"id": "2309673", "revid": "287204", "url": "https://it.wikipedia.org/wiki?curid=2309673", "title": "Bajpe", "text": " \nBajpe \u00e8 una suddivisione dell'India, classificata come \"census town\", di 8.032 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 59' 08 N e 74\u00b0 52' 27 E.\nSociet\u00e0.\nEvoluzione demografica.\nAl censimento del 2001 la popolazione di Bajpe assommava a 8.032 persone, delle quali 3.872 maschi e 4.160 femmine. I bambini di et\u00e0 inferiore o uguale ai sei anni assommavano a 912, dei quali 480 maschi e 432 femmine. Infine, coloro che erano in grado di saper almeno leggere e scrivere erano 6.288, dei quali 3.168 maschi e 3.120 femmine."}
{"id": "2309676", "revid": "287204", "url": "https://it.wikipedia.org/wiki?curid=2309676", "title": "Bommasandra", "text": " \nBommasandra \u00e8 una suddivisione dell'India, classificata come \"census town\", di 7.570 abitanti, situata nel distretto di Bangalore Rurale, nello stato federato del Karnataka. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 13\u00b0 36' 39 N e 77\u00b0 36' 23 E.\nSociet\u00e0.\nEvoluzione demografica.\nAl censimento del 2001 la popolazione di Bommasandra assommava a 7.570 persone, delle quali 4.418 maschi e 3.152 femmine. I bambini di et\u00e0 inferiore o uguale ai sei anni assommavano a 1.104, dei quali 598 maschi e 506 femmine. Infine, coloro che erano in grado di saper almeno leggere e scrivere erano 5.456, dei quali 3.526 maschi e 1.930 femmine."}
{"id": "2309680", "revid": "228587", "url": "https://it.wikipedia.org/wiki?curid=2309680", "title": "Julius Fu\u010d\u00edk", "text": ""}
{"id": "2309682", "revid": "287204", "url": "https://it.wikipedia.org/wiki?curid=2309682", "title": "Julius Fucik", "text": ""}
{"id": "2309688", "revid": "486946", "url": "https://it.wikipedia.org/wiki?curid=2309688", "title": "Danzatrice del ventre", "text": ""}
{"id": "2309691", "revid": "174925", "url": "https://it.wikipedia.org/wiki?curid=2309691", "title": "Pignoramenti", "text": ""}
{"id": "2309695", "revid": "287204", "url": "https://it.wikipedia.org/wiki?curid=2309695", "title": "Byatarayanapura", "text": " \nByatarayanapura \u00e8 una citt\u00e0 dell'India di 180.931 abitanti, situata nel distretto di Bangalore Urbana, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 13\u00b0 04' 38 N e 77\u00b0 35' 37 E.\nSociet\u00e0.\nEvoluzione demografica.\nAl censimento del 2001 la popolazione di Byatarayanapura assommava a 180.931 persone, delle quali 94.683 maschi e 86.248 femmine. I bambini di et\u00e0 inferiore o uguale ai sei anni assommavano a 21.998, dei quali 11.350 maschi e 10.648 femmine. Infine, coloro che erano in grado di saper almeno leggere e scrivere erano 131.958, dei quali 74.072 maschi e 57.886 femmine."}
{"id": "2309698", "revid": "367445", "url": "https://it.wikipedia.org/wiki?curid=2309698", "title": "Torre Jaume I", "text": "La Torre Jaume I \u00e8 una torre a traliccio di 107 metri che si trova a Barcellona, in Spagna.\nVenne progettata dall'architetto Carles Bu\u00efgas come stazione del Transbordador a\u00e9reo, che collega il Montju\u00efc con il porto della citt\u00e0, e costruita nel 1931. La torre \u00e8 il secondo pilastro aereo di sostegno di teleferiche pi\u00f9 alto del mondo e offre un meraviglioso punto di osservazione del centro di Barcellona."}
{"id": "2309700", "revid": "254059", "url": "https://it.wikipedia.org/wiki?curid=2309700", "title": "Collezioni Gonzaga", "text": "Le collezioni Gonzaga o la Celeste Galeria sono storicamente le cospicue raccolte di opere d'arte commissionate e appartenute alla dinastia dei Gonzaga, un tempo esposte in Palazzo Ducale, in Palazzo Te, in Palazzo San Sebastiano e in altri edifici di Mantova e dintorni.\nAttualmente le opere d'arte appartenute ai Gonzaga sono disperse nei musei (e collezioni private) di tutto il mondo. Questa diaspora fu evocata dalla mostra \"Gonzaga. La Celeste Galeria. Il Museo dei Duchi di Mantova\" che dal 2 settembre 2002 al 12 gennaio 2003 riport\u00f2 nei palazzi Te e Ducale una selezione di novanta degli oltre duemila dipinti appartenuti ai Gonzaga (oltre a bronzi, armi, gioie, disegni, ecc.).\nInsieme alle opere pittoriche i signori di Mantova portarono nei palazzi ducali il meglio in materia di oreficeria, pietre preziose e mirabilia. Tra queste il Cammeo Gonzaga che dal 12 ottobre 2008 all'11 gennaio 2009 fu il pezzo pi\u00f9 pregiato della mostra organizzata nell'Orangerie in Palazzo Te, \"Il Cammeo Gonzaga - Arti preziose alla corte di Mantova\", che idealmente proseguiva l'esposizione della \"Celeste Galeria\".\nStoria.\nFu nel XV secolo che si formarono le pi\u00f9 importanti collezioni d'arte ad opera dei Principi del Rinascimento. Tra le maggiori figuravano le raccolte dei Papi, dei Medici e dei Gonzaga. Inizialmente erano indirizzate verso le testimonianze del mondo classico, e quindi sculture, bronzi, monete e medaglie di epoca greca e romana. Ma i Principi, divenuti mecenati, cominciarono a commissionare opere agli artisti contemporanei.\nIspirazione dei Gonzaga furono le Wunderkammer dei Principi di Baviera. A tale modello in particolare guard\u00f2 Isabella d'Este creando un proprio studiolo personale che acquis\u00ec notoriet\u00e0 internazionale. Le collezioni gonzaghesche divennero esse stesse esempio per le corti europee, anche per la proverbiale intuizione dimostrata dai Gonzaga nella scelta delle opere dei contemporanei. Altres\u00ec il collezionismo d'arte divenne strumento di rappresentazione e di comunicazione nel sottile gioco diplomatico al quale doveva necessariamente applicarsi il piccolo stato mantovano. Il massimo splendore si ebbe durante il governo dei duchi Vincenzo I Gonzaga e Ferdinando (figlio di Vincenzo I). Per volont\u00e0 di quest'ultimo le opere d'arte furono inventariate, per l'epoca un inventario predisposto con criteri all'avanguardia, la cui utilit\u00e0 si rivel\u00f2 ancora maggiore perch\u00e9 stava per avere inizio la diaspora delle opere custodite nei palazzi di Mantova.\nLa decadenza della casata gonzaghesca port\u00f2 alla dispersione delle collezioni. Una prima mutilazione fu inferta da Vincenzo II che aveva iniziato dal 1625 lunghe trattative con Carlo I Stuart, re d'Inghilterra. Quest'ultimo, utilizzando la mediazione di un noto mercante d'arte di Venezia, il fiammingo Daniel Nijs (1572-1647), nel 1627, infine, riusc\u00ec a prezzi irrisori a farsi recapitare a Londra gran parte delle collezioni Gonzaga. Paradossalmente questo evento si rivel\u00f2 provvidenziale in quanto consent\u00ec la salvaguardia delle opere ormai \"inglesi\", sottratte alla razzia e ai danneggiamenti che subirono le collezioni d'arte ancora presenti a Mantova nel 1630, quando la citt\u00e0 fu occupata dai Lanzichenecchi che diedero corso al Sacco di Mantova, tragico episodio della guerra di successione di Mantova e del Monferrato. Proveniente dalle Collezioni Gonzaga \u00e8 anche l'ippopotamo tassidermizzato portato al museo di Storia Naturale dell'Universit\u00e0 di Pavia nel 1783 (dove tuttora \u00e8 custodito) che, forse, in origine reggeva il corpo mummificato di Passerino Bonacolsi."}
{"id": "2309707", "revid": "124605402", "url": "https://it.wikipedia.org/wiki?curid=2309707", "title": "Paolo Pavese", "text": "Carriera.\nGiocatore.\nPavese gioca prima da mediano, poi da regista avanzato. Inizia nella Virtus Ferrandina nei campionati regionali della Basilicata, ma ben presto ottiene il salto nella Serie C, categoria in cui passer\u00e0 quasi tutti gli anni di calcio giocato. Si trasferisce quindi prima al , dove nel 1979 contribuisce alla storica, unica promozione in Serie B della compagine bianco-azzurra, segnando anche il primo dei quattro gol nella gara decisiva giocata dai lucani contro la Lucchese. Successivamente va al , e dopo diverse stagioni passate tra i due capoluoghi lucani, passa al Bisceglie (Serie C2). Dopo un transito in quel di Pisticci (C.N.D.), torna a Ferrandina, dove inizia la carriera di allenatore.\nAllenatore.\nL'inizio \u00e8 con il Ferrandina, dove ottiene subito il salto dalla Promozione all'Eccellenza, e sfiora la promozione nei Dilettanti due anni dopo, perdendo agli spareggi contro il Termoli dopo essere arrivato secondo in campionato dietro il Villa d'Agri.\nLe maggiori soddisfazioni arrivano, tuttavia, dalla collaborazione con Luigi De Canio, ex compagno di squadra a Matera e Pisticci. Prima come collaboratore, poi come vice dello stesso De Canio, dopo una parentesi a Carpi in C1 nel 1996-97 (sconfitto in finale dei playoff dal Monza), ha esperienze al , in Serie B (stagione 2001-02, quinto posto e promozione sfiorata per un soffio), alla (stagione 2002-03, subentrati a met\u00e0 stagione, salvi dopo lo spareggio contro l'Atalanta) e al (due salvezze consecutive, stagioni 2004-2005 e 2005-2006), in Serie A. Nel mezzo ci sono due esperienze da primo allenatore nella quarta serie, chiusesi entrambe anzitempo, ancora a Ferrandina nella stagione 1999-2000, e a Bernalda col Magna Grecia nel 2003-2004.\n\u00c8 della stagione 2007-2008 l'avventura inglese al QPR, club inglese di seconda divisione, di propriet\u00e0 di Flavio Briatore, Bernie Ecclestone e del magnate indiano Lakshmi Mittal. Ed \u00e8 proprio alla guida della squadra londinese che Pavese ottiene una delle pi\u00f9 grandi gioie della sua carriera quando, il 2 febbraio 2008, complice l'assenza di De Canio per motivi personali, guida la squadra alla vittoria per 3-0 contro il Bristol City allora capolista. Il duo lucano preleva i londinesi da una posizione a ridosso della zona retrocessione, e li porta fino quasi alla zona playoff, assestandosi infine a centro classifica.\nNel marzo 2009 De Canio e Pavese subentrano a Mario Beretta e Carlo Garavaglia alla guida del Lecce, in Serie A. A causa dell'espulsione di De Canio nella gara del 22 marzo 2009, pareggiata per 2-2 contro l'Atalanta, e alla conseguente squalifica di De Canio stesso, Pavese fa ufficialmente il suo esordio su una panchina di Serie A a San Siro il 5 aprile 2009, in Milan-Lecce (2-0). Stavolta il miracolo non riesce, e la squadra salentina retrocede tra i cadetti.\nPavese \u00e8 confermato a Lecce anche nella stagione 2009-2010, dove vince il campionato di Serie B, tornando quindi nella massima serie dopo appena un anno.\nL'anno successivo non rinnova il contratto con la societ\u00e0 giallorossa.\nNella stagione 2012-13 entra a far parte dello staff tecnico del Genoa nel nuovo ruolo di analista, che ricoprir\u00e0 anche l'anno successivo nella sfortunata parentesi di Catania."}
{"id": "2309708", "revid": "72396", "url": "https://it.wikipedia.org/wiki?curid=2309708", "title": "Peter van Dongen", "text": "Laureato alla Grafische School di Amsterdam ha pubblicato i suoi primi fumetti su riviste alternative e non professionistiche come \"Rebel Comix\" e \"Balloen\".\nIl suo debutto avviene nel 1990 con la pubblicazione di \"Muizentheater\", la storia di due ragazzi della classe operaia che crescono ad Amsterdam durante gli anni della depressione."}
{"id": "2309713", "revid": "287204", "url": "https://it.wikipedia.org/wiki?curid=2309713", "title": "Bommanahalli", "text": "Bommanahalli \u00e8 una citt\u00e0 dell'India di 201.220 abitanti, situata nel distretto di Bangalore Rurale, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 12\u00b0 29' 23 N e 77\u00b0 21' 38 E.\nSociet\u00e0.\nEvoluzione demografica.\nAl censimento del 2001 la popolazione di Bommanahalli assommava a 201.220 persone, delle quali 108.040 maschi e 93.180 femmine. I bambini di et\u00e0 inferiore o uguale ai sei anni assommavano a 24.264, dei quali 12.398 maschi e 11.866 femmine. Infine, coloro che erano in grado di saper almeno leggere e scrivere erano 143.427, dei quali 82.660 maschi e 60.767 femmine."}
{"id": "2309716", "revid": "287204", "url": "https://it.wikipedia.org/wiki?curid=2309716", "title": "Bilgi", "text": "Bilgi \u00e8 una suddivisione dell'India, classificata come \"town panchayat\", di 15.464 abitanti, situata nel distretto di Bagalkot, nello stato federato del Karnataka. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 16\u00b0 21' 14 N e 75\u00b0 38' 52 E.\nSociet\u00e0.\nEvoluzione demografica.\nAl censimento del 2001 la popolazione di Bilgi assommava a 15.464 persone, delle quali 7.807 maschi e 7.657 femmine. I bambini di et\u00e0 inferiore o uguale ai sei anni assommavano a 2.453, dei quali 1.287 maschi e 1.166 femmine. Infine, coloro che erano in grado di saper almeno leggere e scrivere erano 8.932, dei quali 5.176 maschi e 3.756 femmine."}
{"id": "2309718", "revid": "287204", "url": "https://it.wikipedia.org/wiki?curid=2309718", "title": "Bhogadi", "text": " \nBhogadi \u00e8 una suddivisione dell'India, classificata come \"census town\", di 4.813 abitanti, situata nel distretto di Mysore, nello stato federato del Karnataka. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 12\u00b0 17' 51 N e 76\u00b0 35' 43 E.\nSociet\u00e0.\nEvoluzione demografica.\nAl censimento del 2001 la popolazione di Bhogadi assommava a 4.813 persone, delle quali 2.529 maschi e 2.284 femmine. I bambini di et\u00e0 inferiore o uguale ai sei anni assommavano a 545, dei quali 268 maschi e 277 femmine. Infine, coloro che erano in grado di saper almeno leggere e scrivere erano 3.085, dei quali 1.773 maschi e 1.312 femmine."}
{"id": "2309720", "revid": "287204", "url": "https://it.wikipedia.org/wiki?curid=2309720", "title": "Bajala", "text": " \nBajala \u00e8 una suddivisione dell'India, classificata come \"census town\", di 9.960 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 51' 33 N e 74\u00b0 53' 13 E.\nSociet\u00e0.\nEvoluzione demografica.\nAl censimento del 2001 la popolazione di Bajala assommava a 9.960 persone, delle quali 4.889 maschi e 5.071 femmine. I bambini di et\u00e0 inferiore o uguale ai sei anni assommavano a 1.188, dei quali 610 maschi e 578 femmine. Infine, coloro che erano in grado di saper almeno leggere e scrivere erano 7.540, dei quali 3.942 maschi e 3.598 femmine."}
{"id": "2309721", "revid": "729019", "url": "https://it.wikipedia.org/wiki?curid=2309721", "title": "Francisco Gil de Taboada", "text": "Dopo il compito di vicer\u00e9 torn\u00f2 in Spagna, dove divenne membro della junta di governo dopo che re Ferdinando VII fu obbligato ad abdicare da Napoleone. Fu anche direttore generale della Marina Reale Spagnola.\nGiovent\u00f9.\nFrancisco Gil de Taboada y Lemos nacque nel 1733 (anche se alcune fonti riportano il 1736 o il 1737) in Galizia, Spagna.\nDivenne membro dei Cavalieri Ospitalieri all'et\u00e0 di 16 anni. Entr\u00f2 nella marina come cadetto a Cadice il 27 ottobre 1752. Fu promosso tenente \"de navio\" il 3 settembre 1767. In questo periodo navig\u00f2 nel Mediterraneo, nell'Atlantico e nel Pacifico.\nFu promosso comandante nel 1770 e capitano nel 1776. Dal 5 gennaio 1774 al 1\u00ba febbraio 1777 fu governatore spagnolo delle Isole Falkland. Il 17 febbraio 1779 fu nominato capitano della neonata Compagnia del Dipartimento dei Cadetti della Marina di Ferrol. Ricopr\u00ec questa posizione finch\u00e9 non fu nominato vicer\u00e9 e capitano generale della Nuova Granada e presidente della \"Audiencia\" di Bogot\u00e0 da Valdez, ministro delle Indie (1788). Da questo momento divenne comandante di uno squadrone.\nVicer\u00e9 della Nuova Granada.\nAssunse l'incarico nel gennaio del 1789, e lo mantenne fino a luglio, quando divenne vicer\u00e9 del Per\u00f9 e presidente della Audiencia di Lima. Il 4 marzo 1789 divenne tenente generale.\nVicer\u00e9 del Per\u00fa.\nIn Peru introdusse riforme amministrative, incoraggi\u00f2 lo sviluppo della letteratura e delle arti, organizzando spedizioni di esplorazione.\nOltre ad essere un ufficiale in carriera della marina che aveva combattuto in Algeria, Normandia, Gibilterra e Sicilia, Gil de Taboada fu anche un uomo di lettere. In Per\u00f9 si distinse per il proprio supporto alle arti, alle scienze ed alle esplorazioni. Sostenne la fondazione del giornale \"El Mercurio Peruano\" nel 1791 e fond\u00f2 l'Accademia delle Belle Arti. Nello stesso periodo combatt\u00e9 la diffusione delle idee rivoluzionarie francesi e proib\u00ec la circolazione della \"Dichiarazione dei diritti dell'uomo e del cittadino\". Fond\u00f2 un centro anatomico ed un ospedale, support\u00f2 la scuola di navigazione ed ordin\u00f2 il primo censimento della popolazione. Reincorpor\u00f2 la regione di Puna nel Vicereame del Per\u00f9.\nAlla fine del suo mandato di vicer\u00e9, nel 1796, torn\u00f2 in Spagna. Qui fu soggetto al \"juicio de residencia\" che indag\u00f2 sullo stato delle finanze coloniali durante la sua amministrazione. Si trattava di un procedimento comune alla fine di un mandato di vicer\u00e9. Il verdetto fu in suo favore.\nRitorno in Spagna.\nNel 1799 fu nominato direttore generale della marina, posizione che ricopr\u00ec in contemporanea con altre alte posizioni fino al 1807.\nIl 6 febbraio 1805, dopo la nomina del generale Domingo Grandallana a comandante dello squadrone a el Ferrol, Gil de Taboada divenne segretario di stato e della marina ad interim. Nel novembre dello stesso anno fu promosso capitano generale della marina. Il 22 aprile 1806 fu nominato ministro della marina (non pi\u00f9 ad interim).\nMantenne questi titoli sotto all'autorit\u00e0 di Carlo IV. Il 17 marzo 1808 l'ammutinamento di Aranjuez obblig\u00f2 Carlos ad abdicare lasciando lo scettro al figlio, Ferdinando VII. I ribelli di Aranjuez attaccarono anche l'odiato Primo Ministro Manuel Godoy. Questo e gli eventi che seguirono cambiarono faccia alla politica spagnola, ed ebbe enormi ripercussioni nelle colonie spagnole delle Americhe.\nMembro della junta di governo.\nI ministri del governo, tra cui Gil de Taboada, furono confermati da Ferdinando.\nSu invito di Napoleone, sia Carlo che Ferdinando lasciarono la Spagna per la Francia, attraversando il confine il 21 aprile 1808. Giunsero a Bayonne, dove Napoleone li obblig\u00f2 ad abdicare reclamando la corona spagnola che diede al fratello Giuseppe Bonaparte. Fu l'inizio di un esilio durato sette anni per i re spagnoli.\nPrima di lasciare Bayonne, Ferdinando VII aveva creato una junta di governo (\"Junta Suprema de Gobierno\") composta dai suoi ministri e presieduta da Infante Antonio, zio di Fernando VII. Gil de Taboada era ancora ministro della marina. Quando Gioacchino Murat chiese che Godoy (imprigionato presso il castello di Villaviciosa fin dalla deposizione) lasciasse il comando ai francesi, Gil si oppose fermamente.\nTemendo l'invasione francese, Gil sugger\u00ec di far spostare da Madrid la junta di governo. Infante Antonio, il giorno successivo alla popolare Rivolta del due di maggio, fu obbligato a raggiungere Carlo e Ferdinando a Bayonne. Antonio scrisse a Gil dicendo che la junta avrebbe dovuto continuare a lavorare, ma Murat chiese di averne il controllo. Molti membri lo accettarono il 4 maggio, ma Gil non lo fece. Pochi giorni dopo diede le dimissioni.\nDopo la battaglia di Bail\u00e9n (18-22 luglio 1808) in cui i francesi furono sconfitti ed obbligati a ritirarsi da Madrid, Gil de Taboada giur\u00f2 di nuovo come membro della junta di governo, stavolta nella \"Junta Suprema Central\". Questo avvenne il 29 settembre 1808 ad Aranjuez. Quando i francesi rioccuparono la capitale richiesero un giuramento di alleanza a Giusueppe Bonaparte, col titolo di re Giuseppe I di Spagna. Gil, ora ottantenne, si rifiut\u00f2. Girarono voci secondo cui sarebbe stato incriminato per il suo rifiuto, ma Giuseppe lo neg\u00f2, dicendo che un uomo vecchio cos\u00ec valoroso non doveva essere molestato.\nQuando Gil de Taboada mor\u00ec l'anno seguente, la guarnigione francese di Madrid gli accord\u00f2 onori funebri dovuti agli uomini di alto livello."}
{"id": "2309722", "revid": "729019", "url": "https://it.wikipedia.org/wiki?curid=2309722", "title": "Friedrich Fromm", "text": "Biografia.\nI primi anni.\nFriedrich Fromm nacque a Charlottenburg, Berlino. Frequent\u00f2 le scuole a Magonza, Strasburgo e Berlino, e si iscrisse all'universit\u00e0 di Berlino. Allo scoppio della prima guerra mondiale era inquadrato nel 55\u00ba reggimento di artiglieria della Turingia, con il grado di tenente, e nel 1916 fu trasferito alla 38\u00aa brigata di artiglieria, con il grado di capitano.\nIl nazismo.\nGioc\u00f3 un ruolo importante nella struttura di potere del regime nazista fin dall'inizio. Dal 1933 fu responsabile per l'aggiornamento umano e materiale dell'esercito tedesco. Inoltre, dal 1939, divenne generale d'armata e comandante in capo dell'esercito di riserva (\"Ersatzheer\"). Durante la seconda guerra mondiale, fu incaricato dell'addestramento e dei rimpiazzi nella Wehrmacht.\nQuando l'Operazione Barbarossa era in fase di stallo al di fuori di Mosca nel dicembre 1941 e il contrattacco russo ebbe inizio, Hitler prese il comando diretto dell'esercito e riorganizz\u00f2 la struttura di comando delle forze armate. L'ufficio di capo d'armamento dell'esercito sotto il Generaloberst Fromm fu creato, subordinato al comandante in capo dell'esercito (capo dell'OKH, cio\u00e8 Hitler). Aveva abbastanza potere a sua disposizione per controllare lo stato tedesco, perch\u00e9 la sua posizione controllava appalti dell'esercito e la produzione, e comand\u00f2 le truppe dell'esercito all'interno della Germania.\nAll'inizio del 1942, a quanto pare, consigli\u00f2 di rimanere sulla difensiva per tutto l'anno, a causa delle scorte dell'esercito esauste e alla diversione di produzione e di dare la priorit\u00e0 all'Afrikakorps, dopo l'iniziale successo di Barbarossa nell'estate del 1941.\nIl complotto del 20 luglio 1944.\nFu messo al corrente dell'organizzazione di un colpo di Stato per rovesciare il regime di Hitler e per concordare una pace con gli alleati da alcuni dei suoi sottoposti, tra i quali vi erano il colonnello Claus Schenk von Stauffenberg, capo di stato maggiore della riserva, e il generale Friedrich Olbricht, suo diretto sottoposto, che richiesero, senza ottenerlo, il suo aiuto. Dopo che il complotto fall\u00ec, temendo per la sua vita, reag\u00ec ordinando di giustiziare immediatamente tutti i cospiratori di cui era a conoscenza, disobbedendo agli ordini del F\u00fchrer di catturarli vivi.\nIl processo.\nDopo aver fatto giustiziare i primi cospiratori, torn\u00f2 nel suo ufficio per la notte dopo un imminente attacco aereo segnalato. L\u00ec fu accolto da diversi ufficiali nazisti, tra cui il ministro della propaganda Joseph Goebbels, e cerc\u00f2 di rivendicare il merito di aver posto fine al colpo di Stato.\nLa sua reazione mise per\u00f2 in evidenza il suo timore di affrontare i congiurati e quindi indirettamente il suo coinvolgimento in esso. Cos\u00ec, la mattina del 22 luglio, fu arrestato su ordine di Heinrich Himmler dagli ufficiali nazisti e rinchiuso in carcere in attesa del processo farsa. Fu dimesso dall'esercito tedesco il 14 settembre e, come civile, condannato a morte e considerato indegno per il servizio militare dal Volksgerichtshof il 7 marzo 1945. Poich\u00e9 il giudice Wilhelm Crohne non riusc\u00ec a dimostrare un diretto coinvolgimento nell'attentato, fu accusato e condannato per \"codardia di fronte al nemico\". La perdita di dignit\u00e0 per il servizio militare port\u00f2 a una perdita permanente di tutti gli onori, gradi e ordini, ma Hitler commut\u00f2 personalmente la pena di morte dall'impiccagione a una \"pi\u00f9 onorevole\" fucilazione.\nLa morte.\nIl 12 marzo 1945, fu giustiziato nel carcere di Brandenburg-G\u00f6rden da un plotone di esecuzione come parte dell'epurazione post-cospirazione. Le sue ultime parole prima di morire furono riportate: \"Muoio perch\u00e9 \u00e8 stato ordinato. Ho sempre voluto solo il meglio per la Germania\"."}
{"id": "2309738", "revid": "204012", "url": "https://it.wikipedia.org/wiki?curid=2309738", "title": "Danni somatici stocastici", "text": ""}
{"id": "2309744", "revid": "599013", "url": "https://it.wikipedia.org/wiki?curid=2309744", "title": "Piccole suore della Sacra Famiglia (Sherbrooke)", "text": "Le Piccole Suore della Sacra Famiglia (in francese \"Petites S\u0153urs de la Sainte-Famille de Sherbrooke\") sono un istituto religioso femminile di diritto pontificio: i membri di questa congregazione pospongono al loro nome la sigla P.S.S.F.\nStoria.\nNel 1864 Camille Lefebvre (1831\u20131895), padre della Congregazione di Santa Croce, apr\u00ec a Saint-Joseph di Memramcook, nel Nuovo Brunswick, una scuola e un collegio gestiti da suoi confratelli: Lefebvre si rivolse alle Suore Marianite, fondate da Basile Moreau nel 1837 per il servizio domestico nelle comunit\u00e0 e nelle scuole dei religiosi della Congregazione di Santa Croce e poi specializzatesi nell'insegnamento, affinch\u00e9 inviassero a Saint-Joseph delle religiose per la formazione del personale femminile destinato ai servizi ausiliari nel collegio.\nDalla casa di Notre Dame, nell'Indiana, nel 1874 giunsero in Canada Marie-L\u00e9onie Paradis (1880-1912) e una consorella: la Paradis organizz\u00f2 una comunit\u00e0 di quattordici donne per il servizio domestico che nel 1877 vestirono l'abito religioso. Il sodalizio venne riconosciuto dalla Congregazione di Santa Croce come istituto autonomo il 31 maggio 1880 ma, essendosi il vescovo di Saint John rifiutato di concedere alle suore il decreto di erezione, la comunit\u00e0 si trasfer\u00ec a Sherbrooke, dove venne approvata dal vescovo locale Paul-Stanislas La Rocque il 26 gennaio 1896.\nLa fondatrice \u00e8 stata beatificata da papa Giovanni Paolo II nel 1984.\nAttivit\u00e0 e diffusione.\nLe Piccole Suore della Sacra Famiglia si dedicano alle opere parrocchiali (catechesi, animazione) e al servizio domestico presso collegi, seminari e comunit\u00e0 religiose.\nOltre che in Canada, sono presenti in Honduras, in Italia e negli Stati Uniti d'America: la sede generalizia \u00e8 a Sherbrooke.\nAl 31 dicembre 2005 l'istituto contava 412 religiose in 25 case."}
{"id": "2309745", "revid": "1442080", "url": "https://it.wikipedia.org/wiki?curid=2309745", "title": "Gotan Project Live", "text": "Gotan Project Live \u00e8 un album doppio dei Gotan Project che contiene registrazioni dal vivo tratte da buona parte dei brani del gruppo fino al 2008.\nTracce.\n\"CD 1\"\n\"CD 2\""}
{"id": "2309746", "revid": "280255", "url": "https://it.wikipedia.org/wiki?curid=2309746", "title": "Memorial Gilkey", "text": ""}
{"id": "2309748", "revid": "118031", "url": "https://it.wikipedia.org/wiki?curid=2309748", "title": "Divico", "text": ""}
{"id": "2309750", "revid": "123675226", "url": "https://it.wikipedia.org/wiki?curid=2309750", "title": "Page 6", "text": "Page 6 (sottotitolata \"Atari User's Magazine\", e successivamente conosciuta come New Atari User) \u00e8 stata una rivista indipendente britannica rivolta agli utenti degli home computer della famiglia Atari 8-bit. \u00c8 stata pubblicata tra il 1982 e il 1998. La rivista supportava sia gli home computer Atari a 8 bit sia la successiva linea degli Atari ST.\nStoria.\nLa rivista ebbe origine dalla newsletter del Birmingham user's Group, un club indipendente con base in Inghilterra. Les Ellingam era l'editore della newsletter che decise di produrre la rivista e rimase l'editore di \"Page 6\" per tutti gli 85 numeri pubblicati. Quando la \"Europress\" cedette la pubblicazione dell'originale \"Atari User\" magazine nel 1988, \"Page 6\" compr\u00f2 i diritti e cambi\u00f2 il nome della rivista prima in \"Page 6 Atari User\" poi in \"New Atari User\".\nIl titolo.\nLa rivista deriva il suo nome dalla area di memoria negli home computer Atari 8 bit che copre le locazioni tra 1536 e 1791.\nEssendo la memoria divisa in \"pagine\" di 256 byte le locazioni di memoria comprese tra gli indirizzi 1536 (256x6) e 1791 (256x7) sono conosciute come pagina 6.\nLa pagina 6 non \u00e8 usata ne dal sistema operativo ne dai programmi in BASIC, per questo motivo in questa area \u00e8 possibile memorizzare brevi programmi in linguaggio macchina senza che questi vengano sovrascritti"}
{"id": "2309752", "revid": "30610", "url": "https://it.wikipedia.org/wiki?curid=2309752", "title": "Lucio Cassio", "text": ""}
{"id": "2309757", "revid": "320578", "url": "https://it.wikipedia.org/wiki?curid=2309757", "title": "Fede bahai", "text": ""}
{"id": "2309759", "revid": "1149807", "url": "https://it.wikipedia.org/wiki?curid=2309759", "title": "Rock Band Unplugged", "text": "Rock Band Unplugged \u00e8 il primo capitolo per piattaforme portatili della serie di \"Rock Band\" sviluppato da Backbone Entertainment in collaborazione con Harmonix Music Systems e pubblicato da MTV Games e distribuito da Electronic Arts. Il gioco \u00e8 pubblicato in esclusiva su PSP ed \u00e8 stato distribuito il 9 giugno 2009.\nModalit\u00e0 di gioco.\nContrariamente a quanto avviene in \"\" e capitoli successivi su Nintendo DS, \"Rock Band Unplugged\" non si affida a nessuna periferica esterna in quanto modificher\u00e0 sensibilmente il tipo di \"gameplay\": seguendo ci\u00f2 che la stessa Harmonix aveva gi\u00e0 realizzato in passato con \"Frequency\" prima e \"Amplitude\" poi, sullo schermo vengono visualizzate tutte e quattro le parti strumentali contemporaneamente e il giocatore sar\u00e0 libero di suonare le note saltando da un \"manico\" all'altro in tempo reale e suonando cos\u00ec di volta in volta le note dello strumento che preferisce. Dato che non ci sono microfoni per la voce, la traccia vocale di ogni canzone \u00e8 composta da note che ripropongano la linea vocale dei vari brani.\nIl titolo ripropone sia la possibilit\u00e0 di giocare una partita veloce che quella di fare una carriera solista non dissimile da quella dei titoli della serie \"maggiore\". Non \u00e8 invece presente il multiplayer.\nTracce.\nIl gioco \u00e8 composto da 41 canzoni, presenti nella loro versione originale. Di seguito la tracklist completa.\n1960s:\n1970s:\n1980s:\n1990s:\n2000s:\n\u00c8 stato inoltre ufficializzato il supporto alla possibilit\u00e0 di acquistare nuove canzoni da un apposito store online utilizzando la connessione Wi-Fi della piattaforma."}
{"id": "2309761", "revid": "729019", "url": "https://it.wikipedia.org/wiki?curid=2309761", "title": "Osteocondrosi", "text": "Con il termine osteocondrosi o osteocondrite si indica un gruppo di patologie che riguardano l'osso (\"osteo-\") e la cartilagine (\"condro\") e che hanno una eziopatogenesi degenerativa (\"-osi\").\nSono una condizione patologica idiopatica dell'et\u00e0 evolutiva, autolimitante, con alterazioni dell'ossificazione a livello della cartilagine di accrescimento, che si consuma dando origine a osteonecrosi.\nLocalizzazione ossea.\nLe osteocondrosi anatomicamente possono essere distinte in:\nClassificazione per sede.\nL'osteocondrosi non si manifesta in un singolo osso. A seconda dell'osso interessato, si classificano le seguenti forme di osteocondrosi:\nL'osteocondrite dissecante \u00e8 una forma particolare di osteocondrosi, spesso diffusa in molte ossa diverse e dove la cartilagine d\u00e0 origine a frammenti."}
{"id": "2309764", "revid": "599013", "url": "https://it.wikipedia.org/wiki?curid=2309764", "title": "Suore di Nostra Signora del Calvario", "text": "Le Suore di Nostra Signora del Calvario (in francese \"S\u0153urs de Notre-Dame du Calvaire de Gramat\") sono un istituto religioso femminile di diritto pontificio: i membri di questa congregazione pospongono al loro nome la sigla N.D.C.\nStoria.\nLa congregazione venne fondata a Gramat il 15 ottobre 1833 dal parroco locale Pierre Bonhomme (1803-1861), per la cura dei malati a domicilio e le opere parrocchiali: le prime religiose della comunit\u00e0 (detta in origine congregazione della Presentazione della Vergine) furono alcune figlie spirituali di Bonhomme (tra loro Hortense e Ad\u00e8le Pradel, ritenute cofondatrici delle suore del Calvario), ma crebbero presto di numero e aprirono diverse scuole parrocchiali nelle zone rurali della diocesi di Cahors.\nL'istituto ottenne il pontificio decreto di lode l'8 marzo 1911 e venne approvato definitivamente dalla Santa Sede il 27 dicembre 1927.\nIl fondatore \u00e8 stato beatificato da papa Giovanni Paolo II nel 2003.\nAttivit\u00e0 e diffusione.\nLe Suore di Nostra Signora del Calvario si dedicano all'istruzione e all'educazione cristiana della giovent\u00f9: gestiscono anche scuole per disabili mentali e sordomuti.\nOltre che in Francia, sono presenti in Argentina, Brasile, Costa d'Avorio, Guinea, Filippine: la sede generalizia \u00e8 a Gramat.\nAl 31 dicembre 2005 l'istituto contava 246 religiose in 50 case."}
{"id": "2309767", "revid": "767487", "url": "https://it.wikipedia.org/wiki?curid=2309767", "title": "Cross Lanes", "text": "Cross Lanes \u00e8 un \"census-designated place\" degli Stati Uniti d'America, nella Contea di Kanawha, nello Stato della Virginia Occidentale. \u00c8 un sobborgo della capitale di stato Charleston."}
{"id": "2309782", "revid": "767487", "url": "https://it.wikipedia.org/wiki?curid=2309782", "title": "Beatrice Antolini", "text": "Biografia.\nSi appassiona presto a tutti i generi musicali e allo studio di diversi strumenti iniziando ad autoprodursi ed arrangiare i propri brani e mostrando sin da subito il suo poliedrico talento.\nVive a Bologna dal 2001, dove studia, si laurea e contemporaneamente si diploma in teatro continuando anche gli studi musicali classici, pubblica il suo primo album \u201c\"Big Saloon\"\u201d arrangiato prodotto e registrato da lei stessa nel 2006 che riscuote un grande successo sia da parte della critica che per i live che Beatrice inizia a proporre in tutto il territorio italiano con l'agenzia DNA concerti che sar\u00e0 suo partner per 10 anni. Ottiene un contratto con l'etichetta indipendente Madcap Collective di Paolo Moretti (Little Brown), Federico Zanatta (Nurse, Father Murphy) e Andrea Rottin (Oswald, Andrea Rottin, Oswaldovi, Atlantic Cable) nel 2006.\n\"Big Saloon\", esce nel novembre 2006 (Madcap/Silly Boy Ent, con distribuzione Audioglobe). Lo stile di Antolini miscela diversi generi: su tutti pop classico, elettronica, funk e rock progressivo. In tutte le canzoni utilizza voce, piano e synth.\nNel 2007 suona le tastiere nel pezzo \"Electric Princess\" tratto da \"The midnight room\" dei Jennifer Gentle di Marco Fasolo. Nello stesso anno collabora con i Baustelle, suonando in \"Amen\" (sua \u00e8 \"No Stainway\") e nel 2008 con Bugo. Il 7 febbraio 2008 il suo album d'esordio viene ristampato e rimasterizzato da Davide Cristiani e dalla stessa Antolini e pubblicato con una nuova copertina da Madcap Collective e Silly Boy Entertaiment.\nIl 17 ottobre 2008 viene pubblicato il suo secondo album, \"A due\" (Urtovox Records), disco che ottiene molte recensioni entusiastiche, ed \u00e8 sempre arrangiato suonato e prodotto da Beatrice stessa e diventa il suo marchio di fabbrica, viene presentato e distribuito in Inghilterra e ottiene la copertina della rivista \"Il Mucchio Selvaggio\" di agosto. Beatrice Antolini sceglie di promuovere \"A due\" attraverso il progetto \"liveCASTour\" ideato da Michele Faggi e il webzine \"indie-eye\", che diffonde in rete un concerto a porte chiuse, distribuito in 8 clip video destinate ad 8 portali generalisti (Myspace Italia, Kataweb Musica, Rockit, Blogosfere, MusicZOne, Qoob TV, Mtv.it, Indie-eye.it) In questo disco, lo stile si fa pi\u00f9 aggressivo e si avvicina alla musica psichedelica e sperimentale.\nNel 2009 realizza per conto di RollingStone Magazine Italia, una speciale intervista a PJ Harvey e John Parish in occasione della pubblicazione del loro disco \"A Woman a Man Walked By\". Sempre nello stesso anno partecipa al progetto Il paese \u00e8 reale, ideato da Manuel Agnelli con gli Afterhours, inserendo il brano \"Venetian Hautboy\" nella compilation \"\" ed \u00e8 ospite di importanti rassegne come il Moog Fest Europe, il concerto del Primo Maggio di Roma e l'uno maggio Taranto, Italia Wave a Livorno, Musicultura a Macerata, il Festival delle Passioni di Mantova,e Pianohour, organizzato da Musicus Concentus alla Sala Vanni di Firenze. Sempre nel 2009 collabora con il gruppo romano Velvet in due brani: \"Connection\", inserito nella versione vinile dell'album \"Nella lista delle cattive abitudini\" e \"Confusion is best\", inserito nell'EP digitale omonimo.\nNel settembre 2009 partecipa, accompagnata da Andrea \"Andy\" Fumagalli al \"Moog Fest\" presso l'Auditorium di Roma.\nVince il PIMI 2009 (premio promosso dal MEI di Faenza) come \"migliore artista solista\", che le viene conferito il 27 novembre a Faenza. Riceve l'invito da Sonicvisions a partecipare a un importante festival al RockHal lussemburghese.\nNel 2010 partecipa in qualit\u00e0 di turnista/polistrumentista al tour degli A Toys Orchestra, e il 5 novembre 2010 pubblica \"BioY,\" il suo terzo album, prodotto e suonato dalla stessa Antolini.\nL'album, che in due brani comprende anche la partecipazione al sax di Andrea Fumagalli dei Bluvertigo, viene accolto ancora una volta con i favori del pubblico e della critica e anticipa il tour che vede la cantautrice girare l'Italia.\nNel 2011 a Cagliari, viene notata dalla musicista e poetessa Lydia Lunch, una delle voci storiche della scena no wave di fine anni '70 e inizio anni '80, che la inviter\u00e0 a suonare in alcuni concerti. Quest'esperienza culminer\u00e0 poi con la formazione di un trio di nome Sister Assassin, con l'aggiunta della sassofonista statunitense Jessie Evans.\nNel 2012 \u00e8 chitarrista per il compositore australiano Ben Frost in \"Music for Six Guitars\", presentato all'interno della rassegna di musica contemporanea MITO organizzata nella Stazione Centrale di Milano.\nNei primi mesi del 2013 registra il suo quarto album. Il 5 aprile 2013 viene diffuso il singolo \"Pinebrain\". Il disco, intitolato \"Vivid\", viene pubblicato dalla neonata etichetta Qui Base Luna il 14 maggio 2013.\nNel corso del 2017 \u00e8 turnista alle tastiere e synth nel tour del disco \"Terza Stagione\" del rapper Emis Killa, oltre che nel tour della cantante bolognese Angela Baraldi. Lavora inoltre come produttrice artistica e arrangiatrice per cantautori e remix tra cui Mara Redeghieri e spettacoli e continua la sua produzione con il disco \"L'AB\", anche stavolta suonato arrangiato e prodotto dalla stessa Antolini come tutta la sua produzione. Alla fine dello stesso anno pubblica il singolo \"Second Life\" che, seguito a gennaio 2018 dal secondo singolo \"Forget To Be\", sar\u00e0 poi incluso nel nuovo album \"L'AB\", in uscita il 16 febbraio 2018 per La Tempesta Dischi.\nIl 18 marzo 2018 Vasco Rossi annuncia che Beatrice Antolini far\u00e0 parte della sua band come polistrumentista alle percussioni, tastiere, chitarra e cori nel \"Vascononstop Live tour 2018\". Partecipa al Dopofestival 2019 di Sanremo con Rocco Papaleo in qualit\u00e0 di pianista/synth nella resident band. Viene riconfermata anche per il Vascononstop 2019 da cui sar\u00e0 tratto anche un Docufilm in DVD. Partecipa a Festival di Sanremo 2020 in qualit\u00e0 di direttore d\u2019orchestra per la canzone di Achille Lauro \"Me ne frego\" che si posizioner\u00e0 ottava in classifica."}
{"id": "2309788", "revid": "228587", "url": "https://it.wikipedia.org/wiki?curid=2309788", "title": "Rapido", "text": ""}
{"id": "2309789", "revid": "1305772", "url": "https://it.wikipedia.org/wiki?curid=2309789", "title": "Masia", "text": "La masia \u00e8 un tipo di costruzione rurale, molto comune nella vecchia Catalogna, che deriva dalle antiche ville romane. Si tratta di una costruzione isolata legata ad una azienda agricola di carattere familiare.\nGli elementi utilizzati per la loro costruzione sono cambiati nel corso del tempo e a seconda della loro localizzazione geografica. Durante il Medioevo, le pietre delle costruzioni erano tenute insieme dal fango, finch\u00e9 non venne sostituito dalla calce o dal cemento. Nei luoghi in cui la pietra scarseggiava veniva invece usato l'adobe.\nLa maggior parte delle case presenta la facciata principale rivolta a sud e la loro pianta di solito non superava i cinque metri, con una copertura di travi di legno collocate perpendicolarmente alla facciata rivestita con piastrelle o mattonelle. Nelle zone pirenaiche si usava una copertura in ardesia. Sovente povere d'interesse artistico, molte \"masies\" si sono convertite in agriturismi."}
{"id": "2309790", "revid": "767487", "url": "https://it.wikipedia.org/wiki?curid=2309790", "title": "Alan Fitzgerald", "text": "Ha suonato il basso nelle band Montrose e Gamma, entrambe guidate dal chitarrista Ronnie Montrose. Ha inoltre suonato le tastiere nei primi album solisti di Sammy Hagar. Negli anni ottanta ha raggiunto il successo come tastierista dei Night Ranger. Ha collaborato come tastierista anche in alcuni tour dei Van Halen."}
{"id": "2309795", "revid": "1573940", "url": "https://it.wikipedia.org/wiki?curid=2309795", "title": "Callosciurinae", "text": "I Callosciurini (Callosciurinae ) sono una delle cinque sottofamiglie nella quale viene suddivisa la famiglia degli Sciuridi. Hanno una pelliccia che \u00e8 senza dubbio tra le pi\u00f9 belle dell'intera famiglia per le stupende tonalit\u00e0 di colore che la caratterizzano: rosso, bruno, dorato, giallo con disegni bianchi e neri; in talune specie ogni singolo pelo \u00e8 formato da \u00abanelli\u00bb di sei diversi colori. La sottofamiglia comprende numerosi generi e specie, ed \u00e8 diffusa soprattutto nei territori indomalesi, sebbene alcune specie siano originarie anche dell'Africa. Si riconosce per una serie di particolarit\u00e0 craniche comuni a tutti i suoi rappresentanti. I Callosciurini non accumulano provviste e non cadono in letargo durante la stagione secca.\nTassonomia.\nI Callosciurini comprendono 14 generi con 64 specie:"}
{"id": "2309804", "revid": "1573940", "url": "https://it.wikipedia.org/wiki?curid=2309804", "title": "Ratufa", "text": "Ratufa \u00e8 un genere della famiglia degli Sciuridi originario dell'Asia sud-orientale; costituisce da solo la sottofamiglia dei Ratufini (Ratufinae ). Le specie che vi appartengono misurano 25-45 cm di lunghezza e superano in dimensione, quindi, la maggior parte dei Mustelidi. Possono pesare fino a 2 o, eccezionalmente, 3 kg, e proprio per questo motivo sono note come scoiattoli giganti; ciononostante, sono superati in dimensione dagli scoiattoli volanti pi\u00f9 grandi.\nTassonomia.\nGli scoiattoli giganti venivano tradizionalmente considerati parenti stretti dei Callosciurini, ma negli ultimi anni l'analisi cladistica ha dimostrato che questi animali non sono imparentati strettamente con nessuna delle sottofamiglie esistenti. Si tratta, a quanto pare, di un \"sister group\" di tutti gli altri scoiattoli, e per questo motivo sono stati appunto classificati in una sottofamiglia a parte, i Ratufini.\nAttualmente il genere \"Ratufa\" comprende quattro specie:\nDescrizione.\nGli scoiattoli giganti presentano tutti un mantello colorato. Lo scoiattolo gigante nero \u00e8 nero sulle regioni superiori e giallo su quelle inferiori. Lo scoiattolo gigante indiano ha una colorazione di fondo rosso scura, con macchie nere su dorso, spalle e zampe, e regioni inferiori bianco-gialle. Le zampe sono molto robuste e terminano con artigli affilati.\nDistribuzione e habitat.\nGli scoiattoli giganti abitano le cime degli alberi delle foreste pluviali tropicali dell'Asia meridionale (India e Sri Lanka) e del Sud-est asiatico (Indocina e varie isole dell'arcipelago malese).\nBiologia.\nGli scoiattoli giganti sono molto vivaci e possono effettuare salti di 6 m di lunghezza da un ramo all'altro. Riposano dentro le cavit\u00e0 degli alberi e solo durante la stagione riproduttiva costruiscono nidi fatti di ramoscelli. Questi possono assumere dimensioni gigantesche e avere un diametro di sei metri.\nCome tutti gli altri scoiattoli, anch'essi si nutrono di noci, frutta, corteccia e, occasionalmente, uova di uccelli. A differenza di molti scoiattoli, per\u00f2, non possono rimanere in equilibrio sulle zampe posteriori.\nGli scoiattoli giganti sono animali solitari che vivono insieme solo durante la stagione degli amori, per poi separarsi di nuovo. Dopo un periodo di gestazione di 30 giorni nascono 1-5 piccoli, che raggiungono la maturit\u00e0 sessuale a due anni di et\u00e0. Uno scoiattolo gigante indiano \u00e8 vissuto in cattivit\u00e0 fino a vent'anni, et\u00e0 straordinariamente avanzata per un roditore.\nConservazione.\nLa IUCN classifica tutte le specie di scoiattolo gigante come prossime alla minaccia, tranne una, lo scoiattolo gigante indiano. In passato lo scoiattolo gigante dello Sri Lanka occupava anche gran parte dell'India meridionale, ma oggi sul continente rimangono solo poche centinaia di esemplari, sparsi in piccole popolazioni. Delle quattro sottospecie di scoiattolo gigante indiano, una, lo scoiattolo gigante di Dang (\"Ratufa indica dealbata\"), endemica del Gujarat, non viene pi\u00f9 avvistata dagli anni '40 ed \u00e8 con ogni probabilit\u00e0 estinta."}
{"id": "2309811", "revid": "1573940", "url": "https://it.wikipedia.org/wiki?curid=2309811", "title": "Callosciurus", "text": "Callosciurus () \u00e8 il genere della famiglia degli Sciuridi che comprende i cosiddetti scoiattoli magnifici o tricolori, originari del Sud-est asiatico.\nTassonomia e distribuzione.\nLa maggior parte delle specie di \"Callosciurus\" abita le foreste pluviali dell'Indocina e dell'Indonesia; alcune specie o sottospecie sono endemiche di ristrette regioni. Complessivamente, l'areale naturale si spinge a nord fino a una fascia che va dall'India settentrionale a Taiwan e a sud fino alle isole di Giava e Bali. Alcuni \"Callosciurus\" si sono abituati ad ambienti antropizzati e possono essere avvistati in parchi e giardini cittadini. Talvolta sono stati introdotti in aree lontane dalle loro terre d'origine e non di rado vi si sono naturalizzati. Anche in Italia esistono due piccole popolazioni introdotte di \"C. finlaysonii\". Il genere comprende le seguenti specie:\nDescrizione.\nIl corpo dei \"Callosciurus\" misura 12,7-28 cm e la coda 7,6-25,4 cm; pesano 150-500 g. Il nome del genere significa \u00abscoiattoli bellissimi\u00bb ed \u00e8 piuttosto appropriato per questi animali, che sono tra i mammiferi pi\u00f9 vivacemente colorati. Sebbene la forma del corpo sia generalmente la stessa, la colorazione varia molto da una specie all'altra. Alcune sono di un bianco quasi candido o color crema chiaro, con una tinta rosea o color cannella chiaro in alcune stagioni. Altre sono di colore grigio misto al marrone, con le regioni inferiori di un bruno-rossastro brillante e talvolta con i piedi marroni e le cosce bianche. Altre ancora sono tricolori: la sommit\u00e0 del capo, il dorso, la coda e i fianchi sono di colore nero lucido o marrone, le regioni inferiori sono di colore bruno-rossastro chiaro o scuro e dove le due colorazioni si incontrano corre una linea bianca o grigia. La specie \"C. finlaysonii\" pu\u00f2 essere completamente nera o completamente bianca, o con le regioni inferiori bianche, rosse o nere. Nel caso in cui queste ultime sono rosse, anche l'intero animale \u00e8 rosso o rossastro; se esse non sono rosse, la radice della coda \u00e8 di colore chiaro. \"C. erythraeus\" \u00e8 generalmente olivastro sopra e bruno-rossastro o bianco sotto.\nIn questi animali la pelliccia non \u00e8 particolarmente morbida, ma \u00e8 pur sempre molto folta. In alcune specie anche la coda \u00e8 piuttosto folta, ma appiattita, dal momento che i peli della regione inferiore sono brevi. Nell'aspetto esterno questi scoiattoli non sono distinguibili da quelli dei generi \"Sciurus\" e \"Ratufa\", tranne per il fatto di avere colori pi\u00f9 brillanti degli \"Sciurus\" e di essere pi\u00f9 piccoli dei \"Ratufa\". Le femmine hanno quattro o sei mammelle.\nBiologia.\nLe specie di \"Callosciurus\" sono per lo pi\u00f9 arboricole e costruiscono i propri nidi con materiali vegetali. Sono solitarie e partoriscono da uno a cinque piccoli. La loro dieta comprende generalmente noci, frutta e semi, ma anche insetti e uova di uccelli.\nConservazione.\nI Sakai, della penisola malese, chiamano il \"C. caniceps\" \"tupai taratak\" per il richiamo d'allarme che emette. A Taiwan il \"C. erythraeus\" viene venduto in gran numero a persone che credono che ospitarne uno in casa porti fortuna. Dall'isola di Taiwan la stessa specie \u00e8 stata introdotta su alcune piccole isole del Giappone e nella Francia meridionale. A causa della deforestazione e della caccia, \"C. inornatus\" e \"C. finlaysonii\" sono scomparsi dal Laos. Le specie pi\u00f9 rare, tuttavia, elencate come vulnerabili dalla IUCN, sono \"C. adamsi\" e \"C. melanogaster\"."}
{"id": "2309812", "revid": "767487", "url": "https://it.wikipedia.org/wiki?curid=2309812", "title": "Luciano Lupi", "text": "Carriera.\nCalciatore.\nLupi esord\u00ec in Serie A il 31 gennaio 1943, nella sconfitta esterna per 4-1 del Genova 1893 contro il .\nI liguri chiusero la stagione al quinto posto.\nDopo un breve passaggio al Rapallo Ruentes, Lupi ha legato il suo nome alle migliori stagioni del , negli anni dell'immediato secondo dopoguerra. Milita infatti nella compagine lombarda per 11 stagioni ottenendo 2 promozioni in massima serie (nel 1950-51 e nel 1952-53, e disputando due stagioni in A, entrambe concluse dalla squadra lilla all'ultimo posto.\nCon 66 apparizioni in Serie A, \u00e8 il giocatore \"lilla\" pi\u00f9 presente in massima serie: ha inoltre collezionato 251 presenze e 7 reti in Serie B\nHa concluso l'avventura nei \"lilla\" al termine della stagione 1956-57, l'ultimo finora disputato dai lombardi fra i cadetti.\nChiuse la carriera agonistica in Liguria, alla Sestrese, retrocedendo nel Campionato Nazionale Dilettanti al termine della stagione 1957-1958.\nAllenatore.\nCessata l'attivit\u00e0 agonistica ha intrapreso quella di allenatore, guidando fra l'altro il Saronno e il Legnano (in serie C), ma anche i rivali della Pro Patria ed il in Serie B."}
{"id": "2309823", "revid": "172126", "url": "https://it.wikipedia.org/wiki?curid=2309823", "title": "Chichen Itsa", "text": ""}
{"id": "2309829", "revid": "359348", "url": "https://it.wikipedia.org/wiki?curid=2309829", "title": "Giulio Turcato", "text": "Biografia.\nCompie studi d'arte a Venezia, frequentando il liceo artistico e la scuola di nudo artistico. Dopo periodi a Palermo e Milano, nel 1942 espone la sua prima opera (una \"Maternit\u00e0\") alla Biennale di Venezia.\nArriva nel 1943 a Roma, dove frequenta l'Osteria Fratelli Menghi, noto punto di ritrovo per pittori, registi, sceneggiatori, scrittori e poeti tra gli anni '40 e '70. A Roma, assieme ad Emilio Vedova e Toti Scialoja, espone alla Galleria dello Zodiaco e alla Quadriennale di Roma.\nPartecipa alla Resistenza italiana e dopo la guerra decide di stabilirsi definitivamente a Roma, recandosi per\u00f2 a Parigi nel 1946 dove studia l'arte di Kandinsky e Picasso.\nNel 1947 firma il manifesto \"Forma 1\"; nel 1948 partecipa alla Rassegna nazionale di arti figurative (V Quadriennale Nazionale d'Arte) di Roma.\nSuccessivamente, aderisce al gruppo del Fronte nuovo delle arti, e partecipa in questo gruppo alla Biennale del 1948; poi, a seguito di dissapori, dovuti sia al diverso stile dei componenti del \"fronte\" sia a una diversa concezione dei limiti dell'impegno politico richiesto alla figura dell'artista, Turcato se ne distacca per aderire nel 1952 al cosiddetto Gruppo degli otto, insieme ad alcuni dei pi\u00f9 noti esponenti dell'astrattismo informale italiano (Afro, Birolli, Corpora, Santomaso, Morlotti, Emilio Vedova, Mattia Moreni) insieme ai quali partecipa quell'anno a una discussa edizione della Biennale, che si aggiunge alla sua partecipazione del 1950 nella quale vinse il Premio Acquisto con l'opera \"Miniera\".\nNel 1949-1950, Turcato aderisce al progetto di Giuseppe Verzocchi, volto a creare una Collezione di quadri dedicata al lavoro nella pittura contemporanea, inviando, oltre ad un autoritratto, l'opera \"Gli scaricatori\". La Collezione \u00e8 attualmente conservata presso Palazzo Romagnoli a Forl\u00ec.\nIntanto il suo astrattismo stava ormai trovando una dimensione unica e originale. Con un percorso forse inverso a quello di Emilio Vedova, ormai proiettato verso la violenza del segno, Turcato andava \"raffreddando\" le sue creazioni, con colori che paiono sgorgare lentamente dalla tela, usando materiali quali la sabbia (a cui conferisce un caratteristico aspetto cangiante), ricorrendo al monocromo e all'uso della gommapiuma, con la quale confeziona gelide e affascinanti \"Superfici lunari\".\nL'attivit\u00e0 espositiva e la fortuna critica di Turcato hanno pochi eguali nell'arte italiana del '900: egli \u00e8 presente alla Biennale anche nel 1954, 1956, 1958 (Sala personale e vincitore del Premio Nazionale), 1966 (Sala personale), 1968, 1972 (Sala personale), 1982, 1986, 1988, 1993 e ancora un'ultima volta nel 1995, portando a 15 le sue partecipazioni alla rassegna veneziana.\nNel 1951 si aggiudica il primo premio al Premio del Golfo a La Spezia, con l'opera \"Cantiere\", ora esposta al Centro d'arte moderna e contemporanea (CAMeC). Nel 1953 vince un \"premio acquisto\" in occasione della prima edizione del Premio Spoleto. Nel 1955, nel corso di una delle numerose Quadriennali romane a cui fu invitato, la Galleria Nazionale di Arte Moderna di Roma acquist\u00f2 un suo \"Reticolo\" per l'inserimento nelle collezioni permanenti. In altri anni vinse anche il primo premio e il premio della Presidenza del Consiglio.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane. Nel 1963-64 espone alla mostra \"Peintures italiennes d'aujourd'hui\", organizzata in medio oriente e in nordafrica.\nEspone con personali in tutto il mondo, tra cui le rassegne \"documenta\" di Kassel e la Biennale di San Paolo. Fra i musei, espone al MoMa di New York, al Padiglione d'Arte Contemporanea di Milano, alla Staatsgalerie Moderner Kunst di Monaco, al Mus\u00e9e de l'Athen\u00e9e di Ginevra, il Philadelphia Museum of Art e molti altri."}
{"id": "2309834", "revid": "124158575", "url": "https://it.wikipedia.org/wiki?curid=2309834", "title": "Conbipel", "text": "Conbipel \u00e8 una catena di negozi di abbigliamento per uomo, donna e bambino, fondata in Piemonte.\nStoria.\nConbipel \u00e8 sorta nel 1958 a Cocconato, in provincia di Asti, a opera di Franco Massa, piccolo imprenditore della pelletteria. Quella che all'inizio era solo un'attivit\u00e0 artigianale si \u00e8 nel tempo evoluta, fino a diventare - grazie anche ai numerosi spot televisivi negli anni Ottanta e Novanta - un'azienda leader nel confezionamento di capi in pelle di alta qualit\u00e0.\nNel corso degli anni la produzione si \u00e8 ampliata anche oltre il settore della pelletteria tramite l'introduzione della lavorazione del tessile e l'apertura di numerosi negozi, cos\u00ec da arrivare a 180 punti vendita, tutti in Italia. Alcuni di essi contengono spazi per sfilate. Conbipel ha inoltre sviluppato il format di negozi per soli uomini.\nNel 2007 Conbipel \u00e8 diventata propriet\u00e0 di uno dei pi\u00f9 importanti fondi di investimento americani, la Oaktree Capital Management di Los Angeles (a un prezzo di circa 200 milioni di euro). \nDopo aver attraversato un periodo di crisi con una conseguente robusta ristrutturazione e il tentativo, non andato in porto, di cedere gi\u00e0 nel 2016 il controllo dell'azienda, Conbipel ha cambiato di nuovo propriet\u00e0 nel marzo 2019 quando il 62% di Oaktree Capital Management \u00e8 stato acquisito da Brookfield Asset Management, un fondo canadese con sede a Toronto, per 4,7 miliardi di dollari. In questo modo \u00e8 stato creato uno dei maggiori fondi mondiali di investimenti alternativi.\nLa nuova propriet\u00e0 ha annunciato l'intenzione di rilanciare il marchio Conbipel con un piano quinquennale ma nel marzo 2020 la societ\u00e0 ha presentato al tribunale di Asti domanda di concordato in bianco. Il tribunale ha designato un commissario giudiziale per trovare nuovi investitori. Nell'ottobre 2020, dopo che in settembre \u00e8 svanito l'interesse per l'acquisto da parte di una societ\u00e0 turca (la Cagla Tekstil), Conbipel, che conta in Piemonte 433 dipendenti, \u00e8 stata posta in amministrazione straordinaria."}
{"id": "2309835", "revid": "186518", "url": "https://it.wikipedia.org/wiki?curid=2309835", "title": "Cocconato d'Asti", "text": ""}
{"id": "2309846", "revid": "465036", "url": "https://it.wikipedia.org/wiki?curid=2309846", "title": "Somasco", "text": ""}
{"id": "2309857", "revid": "110157", "url": "https://it.wikipedia.org/wiki?curid=2309857", "title": "Ponti (azienda)", "text": "Ponti \u00e8 un\u2019azienda alimentare italiana che opera nei settori dell\u2019Aceto di Vino, dell\u2019Aceto Balsamico di Modena I.G.P., dell\u2019Aceto di Mele, dei Sottaceti, dei Sottoli e dei Condimenti per riso e pasta. Attiva come impresa familiare fin dal 1787, \u00e8 leader del mercato dell\u2019aceto in Italia ed esporta in oltre 70 Paesi del mondo.\nStoria.\nLe origini.\nDa nove generazioni la famiglia Ponti vive e produce aceto sulle Colline Novaresi, un\u2019area del Piemonte orientale dove si pratica la viticoltura fin dall\u2019antichit\u00e0.\nUna ricerca condotta dallo storico Sergio Monferrini sulle fonti di archivio locali ha consentito di stabilire che i \"del Ponte\" \u2013 questo era il cognome in origine\u00a0\u2013 sono presenti a Sizzano fin dal 1695 come vignaioli e commercianti, ma \u00e8 nel 1787 che il loro nome si lega a quello dell\u2019aceto. In questa data si cita infatti una \u00ab\"somministrazione\" (cio\u00e8 una vendita) \"di aceto\u00bb\" da parte di Giovanni Battista del Ponte, titolare di una \u00ab\"fabrica dell\u2019aceto\u00bb\" che sar\u00e0 ereditata nel 1795 dal nipote Vittore. L\u2019anno 1787, presente su tutte le etichette Ponti, segna l\u2019inizio di un\u2019attivit\u00e0 caratterizzata fin da subito da una precisa connotazione industriale, tra le pi\u00f9 antiche in Italia.\nVerso una dimensione nazionale.\nLa tradizione di famiglia prosegue con Giovanni Ponti (1837-1900), conosciuto a Sizzano con il soprannome dialettale di \"Giuanin d\u2019la asei\" (Giovannino dell\u2019aceto), e con il figlio Antonio, che amplia la piccola attivit\u00e0 paterna e ottiene lusinghieri riconoscimenti in molte esposizioni in Italia e all\u2019estero, come alla Fiera Internazionale di Parigi del 1911, dove riceve il Diploma d\u2019onore per \u201cvini e aceti\u201d.\nNel 1939 Antonio, al quale si \u00e8 affiancato il figlio Guido, avvia la produzione delle conserve vegetali all\u2019aceto e all\u2019olio d\u2019oliva. \nNel 1948 Guido Ponti riceve il diploma della Regia Scuola di Viticoltura e di Enologia di Alba e diventa uno dei maggiori esperti di questo settore a livello nazionale, introducendo in azienda tecnologie innovative. Il 1948 \u00e8 anche l\u2019anno in cui viene inaugurato lo stabilimento di Ghemme, che ancora oggi \u00e8 la sede operativa di Ponti.\nEspansione e diversificazione.\nNel 1965 Cesare e Franco Ponti iniziano a collaborare con il padre Guido. L\u2019avvento dell\u2019ottava generazione coincide con una politica di forte espansione. L\u2019azienda acquisisce i maggiori acetifici concorrenti e nel 1974 inaugura il secondo stabilimento di produzione di aceto a Dosson di Casier, che sar\u00e0 seguito, nel 1989, da quello di Anagni. Ponti diventa il principale produttore italiano di aceto.\nContemporaneamente inizia la diversificazione dell\u2019attivit\u00e0. \u00c8 del 1983 la nascita di Peperlizia, che all\u2019inizio identifica esclusivamente i Peperoni di Carmagnola conservati in agrodolce. Negli anni successivi la linea Peperlizia si allarga ad altre specialit\u00e0, tra cui il contorno di carciofi Carcioghiotto.\nLa fase di espansione prosegue nel 1991 con l\u2019acquisizione della Modenaceti S.r.l. di Vignola, specializzata nella produzione di aceto balsamico. Inizia un percorso che far\u00e0 di Ponti un leader nel settore dell\u2019Aceto Balsamico di Modena I.G.P. Nel 1992 viene lanciato sul mercato l\u2019Aceto di Mele Ponti.\nInnovazione, sostenibilit\u00e0 e mercato globale.\nNel 2000 entra in azienda il figlio di Franco, Giacomo, rappresentante della nona generazione della famiglia, che imprime alla Ponti una svolta tecnologica e ne avvia il processo di internazionalizzazione.\nNel 2008 Ponti acquisisce Achillea, societ\u00e0 specializzata nella produzione biologica di aceto di mele, succhi di frutta e marmellate, e lancia sul mercato la Glassa all\u2019Aceto Balsamico di Modena IGP.\nNel 2010 Lara Ponti, figlia di Cesare, affianca il cugino Giacomo, indirizzando l\u2019azienda verso una produzione sempre pi\u00f9 sostenibile e responsabile.\nNel 2014 viene fondata Ponti France con sede a Parigi e nel 2015 Ponti Usa con sede a New York. Nello stesso anno l\u2019azienda partecipa all\u2019EXPO di Milano.\nI pi\u00f9 recenti prodotti Ponti, in linea con l\u2019evoluzione del gusto e le nuove tendenze alimentari, sono i contorni vegetali Zero Olio (2013), il condimento delicato DolceAgro (2019) e la gamma di aceti e conserve di verdure Bio.\nNel 2019 Ponti commissiona alla Nutrition Foundation of Italy (NFI) un rapporto sulle evidenze scientifiche degli ultimi vent\u2019anni relative ai benefici dell\u2019aceto sulla salute dell\u2019uomo.\nNel 2020 un\u2019operazione di rebranding porta in etichetta la data di nascita dell\u2019azienda, il 1787. Viene introdotto il sistema di classificazione degli Aceti Balsamici di Modena I.G.P. Ponti certificato da SGS. Nel 2020 il fatturato della societ\u00e0, controllata e guidata dalla nona generazione della famiglia Ponti, \u00e8 stato di 128 milioni di euro. Stanziati 25 milioni per favorire l'export.\nProduzione e stabilimenti.\nIl core business di Ponti \u00e8 l\u2019aceto di vino, che viene prodotto negli stabilimenti di Ghemme, Dosson di Casier e Anagni. All\u2019Aceto di Vino Classico Ponti si affiancano Aroma Antico, che nasce da vini esclusivamente italiani, e i Monovitigno da Chianti D.O.C.G. e Pinot Bianco dell\u2019Oltrep\u00f2 Pavese D.O.C.\nNegli stessi impianti viene prodotto l\u2019Aceto di Mele Ponti, utilizzando il sidro ottenuto nello stabilimento Achillea di Paesana.\nL\u2019Aceto Balsamico di Modena I.G.P. Ponti nasce nell\u2019acetaia di Vignola, ai piedi della collina modenese, dalla maturazione di Aceto di Vino Ponti e di mosto d\u2019uva cotto e concentrato in tini, botti e barrique di legni diversi, secondo le regole del Disciplinare di Produzione imposte dal Consorzio Tutela Aceto Balsamico di Modena. Nel 2020 Ponti ha introdotto sulle etichette di tutti i suoi Aceti Balsamici di Modena I.G.P. un esclusivo sistema di classificazione certificato da SGS che consente al consumatore di valutare e scegliere il prodotto in base a tre parametri che influiscono sul gusto dell\u2019aceto. Questi parametri sono il periodo di maturazione, che conferisce profumi e sapori peculiari, la quantit\u00e0 di mosto d\u2019uva, che dona dolcezza e aromi, e la densit\u00e0, che determina il grado di morbidezza dell\u2019Aceto Balsamico e incide sul suo sapore.\nI Sottoli, i Sottaceti e i Condimenti per riso e pasta sono prodotti a Ghemme in uno stabilimento tecnologicamente all\u2019avanguardia.\nSostenibilit\u00e0.\nDal 2017 Ponti pubblica ogni anno un Report di Sostenibilit\u00e0 che misura quanto l\u2019impatto ambientale e sociale delle sue attivit\u00e0 sia in linea con gli Obiettivi di Sviluppo Sostenibile (\"Sustainable Development Goals\") individuati dall\u2019Organizzazione delle Nazioni Unite. Nei processi produttivi questo si riflette in una migliore gestione delle materie prime, delle risorse idriche, dei rifiuti e dell\u2019energia (il 100% dell\u2019energia elettrica utilizzata proviene da fonti rinnovabili). Dal punto di vista sociale, Ponti si impegna nella valorizzazione del capitale umano e nel sostegno del territorio e delle comunit\u00e0 locali.\nCampagne pubblicitarie.\nPonti inizia a pubblicizzare i suoi prodotti con campagne televisive nazionali nel 1979. Il primo spot \u00e8 dedicato all\u2019Aceto di Vino Aroma Antico, seguito da Peperlizia (popolare lo slogan \u201cPeperlizia. Il contorno che ti vizia\u201d), Aceto Balsamico di Modena I.G.P., Glassa e Aceto di Mele. Tutte queste campagne sono firmate dall\u2019Agenzia Armando Testa. Nel 2007 viene scelto come testimonial l\u2019attore e regista Ricky Tognazzi, protagonista di una saga che lo vede tra l\u2019altro promuovere l\u2019Aceto Balsamico di Modena I.G.P. Ponti in versione lillipuziana (2010). Dal 2013, \u201cattori\u201d degli spot sono gli stessi prodotti Ponti che si trasformano in personaggi antropomorfi animati. Nel 2018 viene lanciata la prima campagna istituzionale che ruota intorno al claim \u201cIl potere di una goccia\u201d."}
{"id": "2309860", "revid": "767487", "url": "https://it.wikipedia.org/wiki?curid=2309860", "title": "The Code (film 2009)", "text": "The Code (\"Thick as Thieves\") \u00e8 un film del 2009 diretto da Mimi Leder, con protagonisti Morgan Freeman e Antonio Banderas.\nIl film, destinato al mercato del home video, \u00e8 uscito negli Stati Uniti il 17 aprile 2009, in Italia \u00e8 uscito il 18 febbraio 2009 (noleggio) e in Blu-ray disc l'8 aprile 2009 (vendita).\nTrama.\nKeith Ripley, ladro calcolatore ed esperto, dopo la morte del suo socio Viktor Korolenko si ritrova a dover pagare un ingente debito alla mafia russa al posto dell'amico. Decide cos\u00ec di tentare il colpo della sua vita contattando Gabriel Martin, un giovane ladro, scaltro ed affascinante, con il quale intende rubare il famoso tesoro della zarina Aleksandra F\u00ebdorovna Romanova, noto come le uova Faberg\u00e9."}
{"id": "2309863", "revid": "125659413", "url": "https://it.wikipedia.org/wiki?curid=2309863", "title": "Tour di Tiziano Ferro", "text": "Questa pagina contiene tutte le informazioni inerenti ai tour del cantautore italiano Tiziano Ferro.\n\"Rosso relativo Tour 2002/03\".\nIl Rosso relativo Tour 2002/03 \u00e8 la prima tourn\u00e9e musicale di Tiziano Ferro, a supporto del suo primo album in studio \"Rosso relativo\".\nIl tour \u00e8 partito da Latina il 26 gennaio 2002 e terminato a Madrid il 24 marzo 2003.\nL'incasso del concerto del 14 settembre 2002 allo Stadio Comunale di Latina, dal costo di 5 euro a biglietto, viene devoluto in beneficenza. Durante il concerto presenta il brano \"Latina\", espressamente composto per la sua citt\u00e0 natale.\n\"111% Tour 2004/05\".\nIl 111% Tour 2004/05 \u00e8 la seconda tourn\u00e9e musicale di Tiziano Ferro, a supporto del suo secondo album in studio \"111\".\nIl tour, diviso in 3 parti (\"Club Tour\", \"Summer Tour\" e \"Latin Tour\"), \u00e8 partito da Porto Sant'Elpidio il 21 marzo 2004 e terminato a San Luis Potos\u00ed il 7 agosto 2005.\nIl 5 maggio 2004 al PalaLottomatica di Roma Tiziano Ferro duetta con Laura Pausini nei brani \"E ritorno da te\" e \"Imbranato\".\nDate.\nIl tour ottiene un grande consenso di pubblico, tanto che due date vengono spostate in spazi pi\u00f9 ampi:\n\"Nessuno \u00e8 solo Tour 2007\".\nIl Nessuno \u00e8 solo Tour 2007 \u00e8 la terza tourn\u00e9e musicale di Tiziano Ferro, a supporto del suo terzo album in studio \"Nessuno \u00e8 solo\".\nIl tour \u00e8 partito da Ancona il 20 gennaio 2007 e terminato a Cattolica il 18 agosto dello stesso anno.\nIl 30 gennaio 2007 al Mediolanum Forum d'Assago a Milano Tiziano Ferro duetta con Laura Pausini nel brano \"Non me lo so spiegare\", mentre il 17 febbraio duetta con Raffaella Carr\u00e0 al PalaLottomatica di Roma nel brano \"Rumore\".\n\"Alla mia et\u00e0 Tour 2009/10\".\nL'Alla mia et\u00e0 Tour 2009/10 \u00e8 la quarta tourn\u00e9e musicale di Tiziano Ferro, a supporto del suo quarto album in studio \"Alla mia et\u00e0\".\nIl tour \u00e8 partito da Rimini il 18 aprile 2009 e sarebbe dovuto terminare a Montr\u00e9al il 27 settembre 2009. A maggio 2010 si sono per\u00f2 aggiunte tre ulteriori date in Spagna.\nLa tourn\u00e9e gode di zero emissioni grazie a una serie di iniziative verdi realizzate da Enel. Avverr\u00e0 la forestazione di alcune aree urbane delle citt\u00e0 che ospiteranno il tour. Ogni albero piantato genera nella sua vita l'assorbimento di 0,5-1 tonnellate di CO2.\nDurante la tourn\u00e9e, Tiziano Ferro \u00e8 testimonial e promotore per l'Associazione Volontari Italiani del Sangue AVIS.\nAl termine della terza parte del tour, il 20 novembre viene pubblicato in Italia il DVD \"Alla mia et\u00e0 Live in Rome\", registrato durante i due concerti tenuti da Ferro allo Stadio Olimpico di Roma il 24 e il 25 giugno 2009.\n\"L'amore \u00e8 una cosa semplice Tour 2012\".\nL'amore \u00e8 una cosa semplice Tour 2012 \u00e8 la quinta tourn\u00e9e musicale di Tiziano Ferro, a supporto del suo quinto album in studio \"L'amore \u00e8 una cosa semplice\".\nIl tour \u00e8 partito da Torino il 10 aprile 2012 e terminato a Monte Carlo l'11 agosto dello stesso anno.\nScenografia.\nIl palco \u00e8 di forma quadrata, con una lunga passerella e 3 megaschermi. Il concerto \u00e8 aperto da un cubo illuminato calato dall'alto con all'interno Tiziano Ferro. Durante l'interpretazione di \"Il sole esiste per tutti\", l'artista tiene in mano una sfera che riflette luce al pubblico; interpreta \"TVM\", \"Quiero vivir con vos\" e \"L'olimpiade\" in un medley swing acustico.\nNel mezzo della scaletta viene mostrato un video tributo ai suoi fan per celebrare i 10 anni di carriera, composto da brevi parti di pi\u00f9 filmati come videoclip musicali, riprese di eventi e collaborazioni, accompagnato dalla base di \"Gi\u00e0 ti guarda Alice\".\nRiconoscimenti.\nCon \"L'amore \u00e8 una cosa semplice Tour 2012\" Tiziano Ferro si aggiudica a dicembre 2012 un \"Onstage Award\" nella categoria Miglior tour dell'anno e una nomination ai Rockol Awards nella categoria Miglior concerto/festival.\n\"Lo stadio Tour 2015\".\nLo stadio Tour 2015 \u00e8 la sesta tourn\u00e9e musicale di Tiziano Ferro, a supporto della sua prima raccolta \"TZN - The Best of Tiziano Ferro\".\nIl tour \u00e8 partito da Torino il 20 giugno 2015 e terminato a Firenze il 22 dicembre dello stesso anno.\nLa notizia del nuovo tour viene annunciata il 20 ottobre 2014 attraverso il profilo ufficiale Facebook dell'artista. In sole 24 ore vengono venduti oltre 50.000 biglietti.\nLa prima parte della tourn\u00e9e si \u00e8 svolta tra giugno e luglio 2016 per la prima volta interamente su stadi italiani. La seconda parte, \"European Tour 2015\", si \u00e8 invece svolta in inverno in palazzetti tra Italia, Belgio e Svizzera.\nRiconoscimenti.\nGrazie a \"Lo stadio Tour 2015\", nel marzo 2016 il cantautore si \u00e8 aggiudicato un Onstage Award per il miglior tour italiano.\n\"Il mestiere della vita Tour 2017\".\nIl mestiere della vita Tour 2017 \u00e8 la settima tourn\u00e9e musicale di Tiziano Ferro, a supporto del suo sesto album in studio \"Il mestiere della vita\".\nIl tour \u00e8 partito da Lignano Sabbiadoro l'11 giugno e terminato a Firenze il 15 luglio.\nLa notizia del nuovo tour viene comunicata il 6 ottobre 2016 attraverso il profilo ufficiale Facebook dell'artista, mentre il 1\u00ba dicembre viene annunciata una nuova doppia data a Roma. Il 30 gennaio \u00e8 stata annunciata una terza data a Milano, mentre il 23 febbraio una nuova doppia data a Bari.\nRiconoscimenti.\nGrazie a \"Il mestiere della vita Tour 2017\", il cantautore \u00e8 stato premiato a gennaio 2018 con un Rockol Award per il Miglior tour italiano e ad aprile con un Onstage Award nella medesima categoria.\n\"TZN Tour 2023\".\nTZN Tour 2023 \u00e8 l'ottava tourn\u00e9e musicale di Tiziano Ferro, a supporto del suo settimo album in studio \"Accetto miracoli\".\nIl tour, inizialmente previsto per il 2020, \u00e8 stato rimandato al 2023 a causa della pandemia di COVID-19. La notizia viene comunicata il 3 giugno 2019 attraverso il profilo ufficiale Facebook dell'artista. In sole 24 ore dall'apertura ufficiale delle prevendite vengono venduti 75.000 biglietti.\nIl 20 novembre 2019 vengono annunciate 10 date europee attualmente sospese."}
{"id": "2309865", "revid": "124715372", "url": "https://it.wikipedia.org/wiki?curid=2309865", "title": "Cappella di San Giorgio (castello di Windsor)", "text": "La cappella di San Giorgio (\"St George's Chapel\" in inglese) \u00e8 la cappella del castello di Windsor, una delle residenze reali britanniche, appartenente alla regina Elisabetta II; \u00e8 inoltre la cappella principale dell'Ordine della Giarrettiera\nLa cappella \u00e8 collocata nella parte inferiore del castello, e attualmente ricade sotto la responsabilit\u00e0 religiosa del College di Saint George che \u00e8 diretto da un capitolo consistente in un decano e quattro canonici (\"Dean and Canons of Windsor\"), assistiti dal clero tradizionale. Nel 1931, inoltre, sorse The Society of the Friends of St George's and Descendants of the Knights of the Garter, una societ\u00e0 di carit\u00e0 istituita per mantenere le funzioni nella cappella.\nStoria.\nNel 1348 re Edoardo III d'Inghilterra fond\u00f2 due nuovi collegi religiosi, di cui uno dedicato a santo Stefano a Westminster e l'altro dedicato a san Giorgio a Windsor, appunto. Il nuovo collegio di Windsor venne legato alla cappella di Sant'Edoardo il Confessore, che era stata costruita all'inizio del XIII secolo da Enrico III d'Inghilterra. La cappella venne quindi ridedicata a tre santi: alla Madonna, a sant'Edoardo il Confessore e a san Giorgio martire. Edoardo III diede inoltre disposizione perch\u00e9 venissero apportate migliorie alla cappella.\nLa cappella di San Giorgio divenne quindi anche chiesa madre dell'Ordine della Giarrettiera, che ancora oggi vi celebra un servizio religioso speciale ogni giugno. Le insegne araldiche dell'ordine si trovano negli stalli superiori del coro, dove i cavalieri prendono posto durante le funzioni.\nIl periodo 1475-1528 vide un radicale sviluppo della cappella di San Giorgio, per merito specifico dei re Edoardo IV, Enrico VII ed Enrico VIII. La gotica cappella di Sant'Edoardo venne quindi espansa in una vera e propria cattedrale sotto la supervisione di Richard Beauchamp, vescovo di Salisbury, e sotto la direzione dell'architetto Henry Janyns. Venne nel contempo rinnovato anche il numero dei sacerdoti stabilmente presenti, di cui 16 vicari e diaconi preposti al canto, 13 chierici laici, 2 chierici epistolari e 13 sacerdoti.\nLa cappella di San Giorgio era una meta popolare di pellegrinaggio durante il periodo medioevale. La cappella aveva infatti la pretesa di contenere svariate reliquie di grande valore, come ad esempio i corpi di John Schorne ed Enrico IV, oltre a un frammento della vera Croce.\nLa cappella fu uno dei bersagli principali durante la guerra civile inglese. I parlamentari pretesero infatti di irrompere nella cappella saccheggiandola e depredandola di molti dei suoi tesori, fatto che avvenne il 23 ottobre 1642. Altri saccheggi si ebbero nell'anno successivo quando venne distrutta la casa del clero, oltre a parte dei tetti e venne rubato anche il non ancora terminato monumento funebre ad Enrico VIII che, pi\u00f9 di ogni altro, quasi cento anni prima aveva voluto che tale cappella fosse d'esempio per molte chiese inglesi. Dopo l'esecuzione, Carlo I, nel 1649, venne sepolto in una piccola nicchia al centro del coro della cappella, ove gi\u00e0 si trovavano le sepolture di Enrico VIII e della sua terza moglie, Jane Seymour. Dopo la caduta di Oliver Cromwell e la restaurazione della monarchia, i successori di Carlo I si adoperarono per una ricostruzione della cappella, riparando i danni che la rivoluzione aveva apportato.\nIl regno della Regina Vittoria, nello specifico, vide numerosi cambiamenti all'architettura della cappella. La parte est in fondo al coro venne dedicata alla devozione per il Principe Alberto; la Lady Chapel, il cui progetto era stato abbandonato da Enrico VII, venne completata; venne eletto un mausoleo reale nel coro; vennero costruiti dei gradini per consentire un'entrata pi\u00f9 formale alla cappella.\nIl \"Garter Service\".\nI membri dell'Ordine della Giarrettiera, annualmente in giugno, si ritrovano a Windsor per il \"Garter Service\", ovvero la celebrazione di una cerimonia comune che ha sede proprio nella cappella di San Giorgio. Dopo un pranzo negli appartamenti di Stato del Castello di Windsor, i membri procedono a piedi nella parte inferiore verso la cappella, indossando le loro insegne e il costume tipico dell'Ordine.\nQuesta cerimonia era stata molto comune nei secoli passati, ma era divenuta meno frequente nel XVIII secolo e completamente discontinua dopo il 1805. La cerimonia venne ravvivata nel 1948 dal re Giorgio VI il quale volle recuperarla per celebrare il seicentesimo anniversario della fondazione dell'Ordine, stabilendola come evento annuale.\nAraldica.\nDopo il loro definitivo accoglimento all'interno dell'Ordine, i membri ottengono l'assegnazione di uno stallo nel coro, nel quale vengono dipinte le loro armi di famiglia.\nSopra il seggio si trova la spada del membro e un elmo decorato con un mantello e sormontato dalla corona corrispondente al titolo. Sopra ancora si trova una bandiera con lo stemma della famiglia a cui appartiene il membro che ha il possesso del seggio. Sul seggio \u00e8 indicato con una placchetta di bronzo il nome specifico del detentore del seggio, le armi e la data d'installazione.\nAlla morte di un membro, la sua spada, l'elmo, il mantello, la corona, lo stemma e la bandiera vengono rimossi dallo stallo e tale cerimonia deve tradizionalmente essere fatta prima che il seggio venga assegnato a qualcun altro. Ad ogni modo non vengono per\u00f2 rimosse le placche bronzee con il nome dei possessori, i quali rimangono permanentemente affisse al seggio per ricordare coloro che ne hanno tenuto sede nel corso della storia dell'Ordine.\nCantoria.\nLa Schola Chantorum della Cappella di San Giorgio di Windsor \u00e8 forse una delle pi\u00f9 importanti e ambiziose istituzioni medioevali inglesi nell'ambito musicale. Essa dispone di un gran numero di cantori, vista anche la grande presenza di cappelle e altari nella chiesa, anche se di norma essi prestano servizio nelle cerimonie che si svolgono sull'altare maggiore. Interessante \u00e8 notare come Enrico VIII sia stato un promotore di tale istituzione, amando molto la musica.\nLo status di istituzione reale salv\u00f2 questa istituzione dalla soppressione che la riforma protestante attu\u00f2 su molti altri cori, con l'intento di differenziare la Chiesa anglicana da quella cattolico-romana.\nMatrimoni.\nLa cappella, inoltre, \u00e8 stata nel corso dei secoli sede di importanti matrimoni reali e non. Tra questi si ricordano quelli di:\nAll'elenco si pu\u00f2 aggiungere che qui il principe Carlo e Camilla Shand ottennero nel 2005, dopo il loro matrimonio, una benedizione ufficiale da Rowan Williams, arcivescovo di Canterbury.\nSepolture.\nNella cappella si sono svolte molte cerimonie funebri e vi si trovano molte sepolture storiche. La cappella \u00e8 stata anche prescelta dalla Regina Elisabetta II come luogo per la sua sepoltura. Tra i reali ivi sepolti si ricordano:"}
{"id": "2309867", "revid": "339392", "url": "https://it.wikipedia.org/wiki?curid=2309867", "title": "Lettere e Filosofia", "text": ""}
{"id": "2309872", "revid": "339392", "url": "https://it.wikipedia.org/wiki?curid=2309872", "title": "St. George's Chapel", "text": ""}
{"id": "2309875", "revid": "767487", "url": "https://it.wikipedia.org/wiki?curid=2309875", "title": "Giovanni Prevosti", "text": "Carriera.\nGiocatore.\nHa giocato in Serie A con il Brescia, disputando 8 gare e segnando un goal; il debutto in massima serie nella stagione 1945-1946 \u00e8 avvenuto il 21 ottobre 1945 in Brescia-Modena (1-0).\nSuccessivamente ha disputato tre campionati con il Catania. \u00c8 giunto nel 1947 con gli altri bresciani Faustino Ardesi e Dante Rigamonti. Ha contribuito alla promozione degli etnei in Serie B nella stagione 1948-1949 e totalizzando 9 presenze con una rete nella serie cadetta. Ha poi giocato tre stagioni nel , una nell'Enna, nel Matera, nell' ed ha chiuso la sua carriera di calciatore a Patern\u00f2, dove ha iniziato quella di allenatore.\nAllenatore.\nDa allenatore, ha guidato la Polisportiva Patern\u00f2 in Prima Categoria, \u00e8 stato promosso in Serie D con la Massiminiana, \u00e8 stato vice di Luigi Valsecchi al Catania.\nNel 1974 esordisce sulla panchina della Libertas Nesima; nel 1975 \u00e8 confermato dalla nuova societ\u00e0 Jolly Catania. Nel 1977 vince l'Interregionale, laureandosi campione d'Italia di categoria. In Serie A diventa direttore tecnico al fianco di Saro Coci; cos\u00ec vince lo scudetto femminile. Nel 1979 la squadra chiude terza e lui \u00e8 comunque a supporto di Coci, guidando la squadra nel finale."}
{"id": "2309877", "revid": "1305772", "url": "https://it.wikipedia.org/wiki?curid=2309877", "title": "\u0158\u00edp", "text": "\u0158\u00edp \u00e8 un rilievo di origine vulcanica della Repubblica Ceca, alto 455,2\u00a0m, posto nella pianura centrale della Boemia dove, secondo la leggenda, si stabil\u00ec il primo nucleo del popolo ceco, 25\u00a0km a sud est di Litom\u011b\u0159ice. \u00c8 considerato sacro dalla popolazione ceca. Sulla sommit\u00e0 \u00e8 stata realizzata una piccola chiesa a pianta circolare dedicata a San Giorgio.\nGeologicamente, \u0158\u00edp \u00e8 ci\u00f2 che rimane di un vulcano risalente al Cenozoico ed \u00e8 composto di nefelina di basalto che contengono granuli di olivina, anfibolo, leucite e, tra gli altri, magnetite (una anomalia magnetica locale pu\u00f2 essere rilevata sulla collina). La collina \u00e8 rimasta spoglia fino al 1879 quando Mo\u0159ic Lobkowitz vi piant\u00f2 degli alberi. Oggi, quasi tutta la montagna \u00e8 coperta da una foresta di querce e carpino, con alcuni aceri, frassini e tigli. Alcune rare piante termofile possono essere trovate nei pochi punti liberi da alberi sulla cima della collina, come la \"Gagea bohemica\" e l\"'Iris pumila\".\n\u0158\u00edp, essendo visibile da grande distanza, ha sempre rappresentato un importante punto di orientamento nella campagna boema ed ha posto l'attenzione su di s\u00e9 dai tempi pi\u00f9 antichi. Il nome della montagna \u00e8 di origine pre-slava e probabilmente deriva dalla radice germanica *\"r\u012bp-\" che significa \"un'elevazione, una collina\".\nLa leggenda.\nSecondo una leggenda tradizionale, menzionata per la prima volta nella cronaca di Cosma di Praga all'inizio del XII secolo, \u0158\u00edp fu il luogo dove i primi popoli slavi, condotti da Praotec \u010cech (Progenitore Ceco) si stabilirono. La terra prese il nome appunto da questo personaggio. Nel XVI secolo la leggenda fu ripresa da V\u00e1clav H\u00e1jek di Libo\u010dany che affermava che Bohemus era sepolto nel vicino villaggio di Ctin\u011bves e successivamente da Alois Jir\u00e1sek nella sua opera \"Antiche leggende boeme\" del 1894.\nEdifici.\nIn cima al collesi trova una chiesa romanica dedicata a San Giorgio, fatta erigere da Sob\u011bslav I nel 1126 per commemorare la vittoria della battaglia di Chlumec, in cui aveva sconfitto l'imperatore Lotario II. Il luogo divenne una popolare meta di pellegrinaggi e \"scenografia\" per manifestazioni nazionali e incontri di massa; il 10 maggio 1868 venne presa dal monte una pietra usata per le fondazioni del Teatro Nazionale di Praga. L'aspetto odierno della chiesa \u00e8 il risultato di una ricostruzione purista degli anni Settanta del XIX secolo.\nAccanto alla chiesa vi \u00e8 un chiosco per i turisti costruito nel 1907 e ancora attivo. Secondo lo spirito patriottico di quel periodo, una targa di legno sul chiosco recita: \"Quello che la Mecca \u00e8 per un islamico, \u0158\u00edp dovrebbe essere per un Ceco!\" (in ceco: \"Co Mohammedu Mekka, to \u010cechu m\u00e1 b\u00fdt \u0158\u00edp!\"). Dentro la chiesa c'\u00e8 una scultura di pietra del famoso artista contemporaneo ceco Stanislav Hanz\u00edk del (1979) raffigurante l'immagine del \"Buon Pastore\" che simboleggia l'arrivo dei padri cechi in quel luogo e l'inizio della storia della nazione."}
{"id": "2309879", "revid": "181699", "url": "https://it.wikipedia.org/wiki?curid=2309879", "title": "Robert Dormer, I conte di Carnarvon", "text": "Robert era figlio di Robert Dormer, primo barone Dormer; ricevette il titolo di barone a soli sei anni, quando il padre mor\u00ec (1616). Nel 1628, all'et\u00e0 di diciotto anni, il re Carlo I Stuart lo nomin\u00f2 conte di Carnarvon.\nQuando scoppi\u00f2 la guerra civile inglese, che vide contrapposte le forze del re contro quelle del Parlamento, il conte di Carnarvon si schier\u00f2 dalla parte di Carlo I e divenne un fervente realista. Nel 1643 il conte partecip\u00f2 alla prima battaglia di Newbury, durante la quale il re in persona guid\u00f2 le sue truppe, accompagnato dal nipote Rupert. Nel corso della battaglia il conte di Carnarvon perse la vita. Venne sepolto nella citt\u00e0 di Wing, nel Buckinghamshire.\nRobert Dormer spos\u00f2 Anna Herbert, figlia del quarto conte di Pembroke dalla quale ebbe un figlio, Charles."}
{"id": "2309885", "revid": "1904508", "url": "https://it.wikipedia.org/wiki?curid=2309885", "title": "Henry Herbert, I conte di Carnarvon", "text": "Biografia.\nInfanzia.\nHenry Herbert era figlio dell'Onorevole Lord William Herbert, quinto figlio dell'ottavo conte di Pembroke e di Catherine Elizabeth Tewes. Studi\u00f2 a Eton e al Magdalene College di Cambridge.\nCarriera politica.\nEntr\u00f2 a far parte della House of Commons come rappresentante della citt\u00e0 di Wilton nel 1768 e mantenne la carica sino al 1780. Successivamente divenne Pari del regno ottenendo il titolo di barone Porchester di High Clere. Nel 1793 re Giorgio III gli assegn\u00f2 il titolo di conte di Carnarvon. Tra il 1806 e il 1807, Lord Carnarvon fu Master of the Horse. Nel 1806 fu inoltre ammesso nel Privy Council.\nMatrimonio.\nSpos\u00f2 Lady Elizabeth Alicia Maria Wyndham, figlia di Charles Wyndham, II conte di Egremont, il 15 luglio 1771. La coppia ebbe sei figli.\nMorte.\nMor\u00ec il 3 giugno 1811, all'et\u00e0 di 69 anni.\nDiscendenza.\nHenry Herbert e Lady Elizabeth Alicia Maria Wyndham ebbero sei figli:"}
{"id": "2309888", "revid": "339392", "url": "https://it.wikipedia.org/wiki?curid=2309888", "title": "Cinzia Th Torrini", "text": ""}
{"id": "2309903", "revid": "326822", "url": "https://it.wikipedia.org/wiki?curid=2309903", "title": "Simba, \u00e8 nato un re", "text": ""}
{"id": "2309907", "revid": "1543377", "url": "https://it.wikipedia.org/wiki?curid=2309907", "title": "Omina", "text": "Gli omina (Latino. Al singolare \"\u014dmen\") casualmente, nella tradizione degli antichi romani, sono segni che si mostrano come presagi per interpretare il futuro.\nNe parla Cicerone nel \"De divinatione\", come superstizioni.\nNell'antichit\u00e0 vengono indicati altres\u00ec quali segni del cielo, come si legge nelle serie di tavolette mesopotamiche Enuma Anu Enlil, per prevedere un fatto che deve accadere."}
{"id": "2309912", "revid": "358322", "url": "https://it.wikipedia.org/wiki?curid=2309912", "title": "Digital watermark", "text": ""}
{"id": "2309913", "revid": "358322", "url": "https://it.wikipedia.org/wiki?curid=2309913", "title": "Digital watermarking", "text": ""}
{"id": "2309923", "revid": "767487", "url": "https://it.wikipedia.org/wiki?curid=2309923", "title": "Mamasapano", "text": "Mamasapano \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nMamasapano \u00e8 formata da 18 baranggay:"}
{"id": "2309925", "revid": "729019", "url": "https://it.wikipedia.org/wiki?curid=2309925", "title": "Mangudadatu", "text": "Mangudadatu \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nLa municipalit\u00e0 \u00e8 stata creata con l'atto regionale N. 204 raftificato il 30 dicembre 2006, con parte della municipalit\u00e0 di Buluan.\nMangudadatu \u00e8 formata da 8 baranggay:"}
{"id": "2309926", "revid": "86343", "url": "https://it.wikipedia.org/wiki?curid=2309926", "title": "Pagagawan", "text": ""}
{"id": "2309928", "revid": "3115", "url": "https://it.wikipedia.org/wiki?curid=2309928", "title": "Georg Christian Adler", "text": "Biografia.\nNato in una famiglia di umanisti di religione luterana nel 1724, 'Georg Christian Adler studi\u00f2 teologia all'universit\u00e0 di Halle. Nel 1755, dopo aver sposato \"Johanna Elisa Schultze\" (1729-1806), fu chiamato ad Arnis, una piccolissima citt\u00e0 dello Schleswig-Holstein, in qualit\u00e0 di predicatore. Qui nel 1756 nacque suo figlio Jacob Georg Christian che diventer\u00e0 un illustre orientalista e biblista. Da Arnis, nel 1758 venne trasferito a Gro\u00df Sarau, sempre nello Schleswig-Holstein, e l'anno successivo ad Altona, nei pressi di Amburgo, dove nel 1791 fu nominato governatore ecclesiastico, e dove mor\u00ec nel 1804."}
{"id": "2309930", "revid": "729019", "url": "https://it.wikipedia.org/wiki?curid=2309930", "title": "Datu Montawal", "text": "Datu Montawal (in passato Pagagawan) \u00e8 una municipalit\u00e0 di Prima classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nDatu Montawal \u00e8 formata da 11 baranggay:"}
{"id": "2309933", "revid": "767487", "url": "https://it.wikipedia.org/wiki?curid=2309933", "title": "Pagalungan", "text": "Pagalungan \u00e8 una municipalit\u00e0 di Prima classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nPagalungan \u00e8 formata da 12 baranggay:"}
{"id": "2309936", "revid": "767487", "url": "https://it.wikipedia.org/wiki?curid=2309936", "title": "Paglat", "text": "Paglat \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano.\nPaglat \u00e8 formata da 8 baranggay:"}
{"id": "2309938", "revid": "155634", "url": "https://it.wikipedia.org/wiki?curid=2309938", "title": "ABA Liga 2006-2007", "text": "La ABA Liga 2006-2007 fu la 6\u00aa edizione della Lega Adriatica. La vittoria finale fu ad appannaggio dei serbi del Partizan Belgrado sui conterranei del FMP \u017deleznik.\nVonteego Cummings, del Partizan Belgrado, venne nominato MVP della gara-1, mentre Zoran Erceg del FMP \u017deleznik, ottenne tale riconoscimento nella gara-2 di finale."}
{"id": "2309943", "revid": "767487", "url": "https://it.wikipedia.org/wiki?curid=2309943", "title": "Kissz\u0151l\u0151s", "text": "Kissz\u0151l\u0151s \u00e8 un comune dell'Ungheria di 132 abitanti (dati 2001). \u00c8 situato nella provincia di Veszpr\u00e9m."}
{"id": "2309944", "revid": "110157", "url": "https://it.wikipedia.org/wiki?curid=2309944", "title": "Kolont\u00e1r", "text": "Kolont\u00e1r \u00e8 un comune dell'Ungheria di 850 abitanti (dati 2001). \u00c8 situato nella provincia di Veszpr\u00e9m.\nL'abitato, insieme alla cittadina di Devecser \u00e8 stato uno dei due centri pi\u00f9 colpiti dall'Incidente della fabbrica di alluminio di Ajka"}
{"id": "2309947", "revid": "287204", "url": "https://it.wikipedia.org/wiki?curid=2309947", "title": "Ko\u0161arkarski klub Helios Dom\u017eale", "text": "Il K.K. Helios Dom\u017eale \u00e8 una societ\u00e0 cestistica avente sede a Dom\u017eale, in Slovenia. Fondata nel 1949, gioca nel campionato sloveno.\nDisputa le partite interne nella Dvorana Komunalnega centra, che ha una capacit\u00e0 di 1.200 spettatori."}
{"id": "2309948", "revid": "4711", "url": "https://it.wikipedia.org/wiki?curid=2309948", "title": "KK Helios Dom\u017eale", "text": ""}
{"id": "2309951", "revid": "767487", "url": "https://it.wikipedia.org/wiki?curid=2309951", "title": "K\u00f6vesk\u00e1l", "text": "K\u00f6vesk\u00e1l \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2309953", "revid": "767487", "url": "https://it.wikipedia.org/wiki?curid=2309953", "title": "K\u0151v\u00e1g\u00f3\u00f6rs", "text": "K\u0151v\u00e1g\u00f3\u00f6rs \u00e8 un comune dell'Ungheria di 914 abitanti (dati 2001). \u00c8 situato nella provincia di Veszpr\u00e9m."}
{"id": "2309954", "revid": "767487", "url": "https://it.wikipedia.org/wiki?curid=2309954", "title": "K\u00fcls\u0151vat", "text": "K\u00fcls\u0151vat \u00e8 un comune dell'Ungheria di 866 abitanti (dati 2001). \u00c8 situato nella provincia di Veszpr\u00e9m."}
{"id": "2309955", "revid": "287204", "url": "https://it.wikipedia.org/wiki?curid=2309955", "title": "Esame organolettico", "text": "L'esame organolettico \u00e8 un tipo di analisi che si basa sul modo in cui viene percepita dagli organi di senso, ossia attraverso l'odore, il sapore, il colore, la consistenza.\nSi pu\u00f2 utilizzare il termine \"esame organolettico\" ogni qualvolta si voglia effettuare una valutazione sensoriale di un alimento liquido o solido: esso consiste nel valutare e giudicare l'alimento o la bevanda sottoposta ad esame e nel dare ad essa-esso un voto e un giudizio in base ai parametri gustativi scaturiti durante l'esame stesso.\nDi solito il riferimento \u00e8 prevalentemente utilizzato nel mondo dell'enogastronomia e dall'enologia quando si fa riferimento alla degustazione degli alimenti e delle bevande in generale.\nL'esame organolettico di un alimento pu\u00f2 essere svolto anche da soli, ma quasi sempre si preferisce avere un panel composto da vari esperti in modo da avere un quadro pi\u00f9 completo ed esaustivo delle caratteristiche dell'alimento preso in esame.\nL'esame organolettico degli oli vergini ed extravergini di oliva viene effettuato da un panel composto da un minimo di 8 assaggiatori, questi identificano pregi e difetti organolettici dell'olio, esprimendo un voto su di esso.\nGli assaggiatori sono allenati e coordinati da un capo-panel (panel-leader), soggetto preparato a tale finalit\u00e0.\nFasi dell'esame.\nL'esame organolettico si compone di 3 fasi:\nScheda di valutazione.\nDurante l'esame organolettico l'assaggiatore che fa parte del panel \u00e8 tenuto solitamente alla compilazione di una scheda di valutazione. In questa scheda sono elencati i descrittori sensoriali di interesse per la valutazione dell'alimento, ai quali \u00e8 associata una scala di valutazione. L'assaggiatore utilizza questa scala per quantificare i descrittori e creare quindi un profilo sensoriale o organolettico dell'alimento."}
{"id": "2309956", "revid": "767487", "url": "https://it.wikipedia.org/wiki?curid=2309956", "title": "Kup (Ungheria)", "text": "Kup \u00e8 un comune dell'Ungheria di 460 abitanti (dati 2001). \u00c8 situato nella provincia di Veszpr\u00e9m."}
{"id": "2309957", "revid": "767487", "url": "https://it.wikipedia.org/wiki?curid=2309957", "title": "K\u00fcng\u00f6s", "text": "K\u00fcng\u00f6s \u00e8 un comune dell'Ungheria di 575 abitanti (dati 2001). \u00c8 situato nella provincia di Veszpr\u00e9m."}
{"id": "2309958", "revid": "767487", "url": "https://it.wikipedia.org/wiki?curid=2309958", "title": "Lesencefalu", "text": "Lesencefalu \u00e8 un comune dell'Ungheria di 326 abitanti (dati 2001). \u00c8 situato nella provincia di Veszpr\u00e9m."}
{"id": "2309959", "revid": "767487", "url": "https://it.wikipedia.org/wiki?curid=2309959", "title": "Lesenceistv\u00e1nd", "text": "Lesenceistv\u00e1nd \u00e8 un comune dell'Ungheria di 1.002 abitanti (dati 2001). \u00c8 situato nella provincia di Veszpr\u00e9m."}
{"id": "2309960", "revid": "300067", "url": "https://it.wikipedia.org/wiki?curid=2309960", "title": "Toni Dijan", "text": ""}
{"id": "2309961", "revid": "767487", "url": "https://it.wikipedia.org/wiki?curid=2309961", "title": "Lesencetomaj", "text": "Lesencetomaj \u00e8 un comune dell'Ungheria di 1.207 abitanti (dati 2001). \u00c8 situato nella provincia di Veszpr\u00e9m."}
{"id": "2309968", "revid": "110157", "url": "https://it.wikipedia.org/wiki?curid=2309968", "title": "Lit\u00e9r", "text": "Lit\u00e9r \u00e8 un comune dell'Ungheria di 2.064 abitanti (dati 2008). \u00c8 situato nella provincia di Veszpr\u00e9m."}
{"id": "2309973", "revid": "1305772", "url": "https://it.wikipedia.org/wiki?curid=2309973", "title": "Complesso di colpa", "text": ""}
{"id": "2309975", "revid": "110157", "url": "https://it.wikipedia.org/wiki?curid=2309975", "title": "The Dalles", "text": "The Dalles \u00e8 un centro abitato (\"City\") degli Stati Uniti d'America, situato nella contea di Wasco dello Stato dell'Oregon. Nel 2006 la popolazione era di 12.520 abitanti.\nGeografia fisica.\nSecondo i rilevamenti dello United States Census Bureau, The Dalles si estende su una superficie di 14,4 km\u00b2."}
{"id": "2309977", "revid": "767487", "url": "https://it.wikipedia.org/wiki?curid=2309977", "title": "L\u00f3k\u00fat", "text": "L\u00f3k\u00fat \u00e8 un comune dell'Ungheria di 534 abitanti (dati 2001). \u00c8 situato nella provincia di Veszpr\u00e9m."}
{"id": "2309980", "revid": "767487", "url": "https://it.wikipedia.org/wiki?curid=2309980", "title": "Simon Petrov", "text": ""}
{"id": "2309982", "revid": "767487", "url": "https://it.wikipedia.org/wiki?curid=2309982", "title": "Lovas (Ungheria)", "text": "Lovas \u00e8 un comune dell'Ungheria di 365 abitanti (dati 2001). \u00c8 situato nella provincia di Veszpr\u00e9m."}
{"id": "2309986", "revid": "767487", "url": "https://it.wikipedia.org/wiki?curid=2309986", "title": "Lov\u00e1szpatona", "text": "Lov\u00e1szpatona \u00e8 un comune dell'Ungheria di 1.356 abitanti (dati 2001). \u00c8 situato nella provincia di Veszpr\u00e9m."}
{"id": "2309990", "revid": "729019", "url": "https://it.wikipedia.org/wiki?curid=2309990", "title": "Magyargencs", "text": "Magyargencs \u00e8 un comune dell'Ungheria di 618 abitanti (dati 2001). \u00c8 situato nella provincia di Veszpr\u00e9m."}
{"id": "2309991", "revid": "767487", "url": "https://it.wikipedia.org/wiki?curid=2309991", "title": "Magyarpol\u00e1ny", "text": "Magyarpol\u00e1ny \u00e8 un comune dell'Ungheria di 1.184 abitanti (dati 2001). \u00c8 situato nella provincia di Veszpr\u00e9m."}
{"id": "2309994", "revid": "767487", "url": "https://it.wikipedia.org/wiki?curid=2309994", "title": "Malomsok", "text": "Malomsok \u00e8 un comune dell'Ungheria di 576 abitanti (dati 2001). \u00c8 situato nella provincia di Veszpr\u00e9m."}
{"id": "2309995", "revid": "3343", "url": "https://it.wikipedia.org/wiki?curid=2309995", "title": "Uza-les-Forges", "text": ""}
{"id": "2309996", "revid": "125720511", "url": "https://it.wikipedia.org/wiki?curid=2309996", "title": "Mirza Begi\u0107", "text": "Carriera.\nLe sue prime stagione ai massimi livelli europei hanno luogo nelle file dell'Olimpia Lubiana, dal 2007 al 2009, registrando il suo debutto in Eurolega. Dal 2009 al 2010 gioca con i lituani dello Zalgiris Kaunas. Approda nel gennaio 2011 al Real Madrid, dove rester\u00e0 per tre stagioni. Nel 2013 i madrileni raggiungono la finale di Eurolega, persa contro l'Olympiakos, ma si aggiudicano il campionato spagnolo Liga ACB sconfiggendo i rivali del Barcelona. Nella stagione 2013-14 \u00e8 ingaggiato dai greci dell'Olympiakos, reduci da due trionfi in \"back-to-back\" nelle precedenti due edizioni dell'Eurolega.\nLa sua consistenza difensiva e a rimbalzo, insieme con gli ottimi fondamentali offensivi sotto canestro, gli hanno garantito stabilmente il ruolo di centro nella nazionale slovena. Ai Campionati europei 2011, edizione in cui la Slovenia ottenne un buon settimo piazzamento, guid\u00f2 il torneo nella classifica dei migliori stoppatori.\nA settembre 2020 annuncia il suo ritiro dal basket agonistico."}
{"id": "2309998", "revid": "767487", "url": "https://it.wikipedia.org/wiki?curid=2309998", "title": "Marcalgergelyi", "text": "Marcalgergelyi \u00e8 un comune dell'Ungheria di 450 abitanti (dati 2001). \u00c8 situato nella provincia di Veszpr\u00e9m."}
{"id": "2309999", "revid": "287204", "url": "https://it.wikipedia.org/wiki?curid=2309999", "title": "Mirza Begic", "text": ""}
{"id": "2310002", "revid": "729019", "url": "https://it.wikipedia.org/wiki?curid=2310002", "title": "Marcalt\u0151", "text": "Marcalt\u0151 \u00e8 un comune dell'Ungheria di 876 abitanti (dati 2001). \u00c8 situato nella provincia di Veszpr\u00e9m."}
{"id": "2310003", "revid": "767487", "url": "https://it.wikipedia.org/wiki?curid=2310003", "title": "M\u00e1rk\u00f3", "text": "M\u00e1rk\u00f3 \u00e8 un comune dell'Ungheria di 1.141 abitanti (dati 2001). \u00c8 situato nella provincia di Veszpr\u00e9m."}
{"id": "2310004", "revid": "767487", "url": "https://it.wikipedia.org/wiki?curid=2310004", "title": "Megyer", "text": "Megyer \u00e8 un comune dell'Ungheria di 64 abitanti (dati 2001). \u00c8 situato nella provincia di Veszpr\u00e9m."}
{"id": "2310007", "revid": "767487", "url": "https://it.wikipedia.org/wiki?curid=2310007", "title": "Mencshely", "text": "Mencshely \u00e8 un comune dell'Ungheria di 272 abitanti (dati 2001). \u00c8 situato nella provincia di Veszpr\u00e9m."}
{"id": "2310009", "revid": "767487", "url": "https://it.wikipedia.org/wiki?curid=2310009", "title": "Lu\u00eds Trochillo", "text": "Caratteristiche tecniche.\nGiocava come centrocampista offensivo, e grazie alla sua bassa statura era abile nel dribbling; per questa sua caratteristica fu soprannominato \"Pequeno Polegar\" (pollicino).\nCarriera.\nClub.\nConquist\u00f2 in tutto 21 titoli, tra i quali il Torneio Rio-S\u00e3o Paulo (1950, 1953 e 1954), Campionato Paulista (1951 e 1952) e il Campeonato Paulista do 4\u00ba Centen\u00e1rio, nel 1954.\nNonostante fosse uno dei giocatori pi\u00f9 in vista del suo periodo, Luisinho non ebbe grande successo in Nazionale, come Ademir da Guia del Palmeiras, Canhoteiro del San Paolo e Dirceu Lopes del Cruzeiro, tutti grandi idoli dei rispettivi club ma non protagonisti in Nazionale.\nLuisinho e l'ex cannoniere Neco sono gli unici giocatori del Corinthians ad avere un busto dedicato a loro all'interno del Parque S\u00e3o Jorge."}
{"id": "2310012", "revid": "110157", "url": "https://it.wikipedia.org/wiki?curid=2310012", "title": "Mez\u0151lak", "text": "Mez\u0151lak \u00e8 un comune dell'Ungheria di 1.076 abitanti (dati 2001). \u00c8 situato nella provincia di Veszpr\u00e9m."}
{"id": "2310014", "revid": "179980", "url": "https://it.wikipedia.org/wiki?curid=2310014", "title": "Lu\u00edz Trochillo", "text": ""}
{"id": "2310016", "revid": "729019", "url": "https://it.wikipedia.org/wiki?curid=2310016", "title": "Mih\u00e1lyh\u00e1za", "text": "Mih\u00e1lyh\u00e1za \u00e8 un comune dell'Ungheria di 839 abitanti (dati 2001). \u00c8 situato nella provincia di Veszpr\u00e9m."}
{"id": "2310019", "revid": "767487", "url": "https://it.wikipedia.org/wiki?curid=2310019", "title": "Mindszentk\u00e1lla", "text": "Mindszentk\u00e1lla \u00e8 un comune dell'Ungheria di 327 abitanti (dati 2001). \u00c8 situato nella provincia di Veszpr\u00e9m."}
{"id": "2310021", "revid": "1305772", "url": "https://it.wikipedia.org/wiki?curid=2310021", "title": "Luisinho", "text": ""}
{"id": "2310022", "revid": "767487", "url": "https://it.wikipedia.org/wiki?curid=2310022", "title": "Monostorap\u00e1ti", "text": "Monostorap\u00e1ti \u00e8 un comune dell'Ungheria di 1.095 abitanti (dati 2001). \u00c8 situato nella provincia di Veszpr\u00e9m."}
{"id": "2310023", "revid": "767487", "url": "https://it.wikipedia.org/wiki?curid=2310023", "title": "Monoszl\u00f3", "text": "Monoszl\u00f3 \u00e8 un comune dell'Ungheria di 162 abitanti (dati 2001). \u00c8 situato nella provincia di Veszpr\u00e9m."}
{"id": "2310025", "revid": "729019", "url": "https://it.wikipedia.org/wiki?curid=2310025", "title": "Nagyacs\u00e1d", "text": "Nagyacs\u00e1d \u00e8 un comune dell'Ungheria di 731 abitanti (dati 2001). \u00c8 situato nella provincia di Veszpr\u00e9m."}
{"id": "2310027", "revid": "729019", "url": "https://it.wikipedia.org/wiki?curid=2310027", "title": "Nagyal\u00e1sony", "text": "Nagyal\u00e1sony \u00e8 un comune dell'Ungheria di 516 abitanti (dati 2001). \u00c8 situato nella provincia di Veszpr\u00e9m."}
{"id": "2310028", "revid": "767487", "url": "https://it.wikipedia.org/wiki?curid=2310028", "title": "Nagyd\u00e9m", "text": "Nagyd\u00e9m \u00e8 un comune dell'Ungheria di 421 abitanti (dati 2001). \u00c8 situato nella provincia di Veszpr\u00e9m."}
{"id": "2310031", "revid": "767487", "url": "https://it.wikipedia.org/wiki?curid=2310031", "title": "Nagyeszterg\u00e1r", "text": "Nagyeszterg\u00e1r \u00e8 un comune dell'Ungheria di 1.255 abitanti (dati 2001). \u00c8 situato nella provincia di Veszpr\u00e9m."}
{"id": "2310032", "revid": "767487", "url": "https://it.wikipedia.org/wiki?curid=2310032", "title": "Nagygyim\u00f3t", "text": "Nagygyim\u00f3t \u00e8 un comune dell'Ungheria di 598 abitanti (dati 2001). \u00c8 situato nella provincia di Veszpr\u00e9m."}
{"id": "2310035", "revid": "729019", "url": "https://it.wikipedia.org/wiki?curid=2310035", "title": "Nagypirit", "text": "Nagypirit \u00e8 un comune dell'Ungheria di 325 abitanti (dati 2001). \u00c8 situato nella provincia di Veszpr\u00e9m."}
{"id": "2310037", "revid": "767487", "url": "https://it.wikipedia.org/wiki?curid=2310037", "title": "Nagytevel", "text": "Nagytevel \u00e8 un comune dell'Ungheria di 544 abitanti (dati 2001). \u00c8 situato nella provincia di Veszpr\u00e9m."}
{"id": "2310038", "revid": "110157", "url": "https://it.wikipedia.org/wiki?curid=2310038", "title": "Nagyv\u00e1zsony", "text": "Nagyv\u00e1zsony \u00e8 un comune dell'Ungheria di 1.803 abitanti (dati 2001). \u00c8 situato nella provincia di Veszpr\u00e9m."}
{"id": "2310045", "revid": "104458", "url": "https://it.wikipedia.org/wiki?curid=2310045", "title": "Justyna Kowalczyk", "text": "Vincendo la medaglia di bronzo nella 30\u00a0km a tecnica libera ai XX Giochi olimpici invernali di \u00e8 divenuta il primo atleta polacco a vincere una medaglia nello sci di fondo ai Giochi olimpici.\nBiografia.\nHa debuttato in campo internazionale ai Mondiali juniores di \u0160trbsk\u00e9 Pleso nel 2000, senza conseguire risultati di rilievo; ha in seguito partecipato alla rassegna iridata giovanile fino a Sollefte\u00e5 2003, dove ha vinto l'argento nella sprint.\nIn Coppa del Mondo ha esordito il 9 dicembre 2001 nella sprint a tecnica libera di Cogne (64\u00aa), ha ottenuto il primo podio il 7 gennaio 2006 nella 10\u00a0km a tecnica classica di Otep\u00e4\u00e4 (3\u00aa e la prima vittoria nella medesima localit\u00e0 e nella medesima gara il 27 gennaio 2007. Ha vinto quattro coppe di cristallo assolute (nel 2009, nel 2010, nel 2011 e nel 2013) e cinque coppe di specialit\u00e0.\nIn carriera ha preso parte a quattro edizioni dei Giochi olimpici invernali, (non conclude la 10 km, 3\u00aa nella 30 km, 44\u00aa nella sprint, 8\u00aa nell'inseguimento), (5\u00aa nella 10 km, 1\u00aa nella 30 km, 2\u00aa nella sprint, 3\u00aa nell'inseguimento), (1\u00aa nella 10 km, non conclude la 30 km, 6\u00aa nell'inseguimento, 5\u00aa nella sprint a squadre, 7\u00aa nella staffetta) e (14\u00aa nella 30 km, 22\u00aa nella sprint, 17\u00aa nell'inseguimento, 7\u00aa nella sprint a squadre, 10\u00aa nella staffetta), e a nove dei Campionati mondiali, vincendo otto medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nPU = inseguimento\nMS = partenza in linea\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nSP = sprint\nHS = partenza a handicap\nMS = partenza in linea\nPU = inseguimento\nTC = tecnica classica\nTL = tecnica libera"}
{"id": "2310050", "revid": "161374", "url": "https://it.wikipedia.org/wiki?curid=2310050", "title": "Kowalczyc Justyna", "text": ""}
{"id": "2310053", "revid": "1305772", "url": "https://it.wikipedia.org/wiki?curid=2310053", "title": "Marsure", "text": "Marsure pu\u00f2 indicare alcuni toponimi friulani:"}
{"id": "2310054", "revid": "245248", "url": "https://it.wikipedia.org/wiki?curid=2310054", "title": "Kowalczyk Justyna", "text": ""}
{"id": "2310055", "revid": "108196443", "url": "https://it.wikipedia.org/wiki?curid=2310055", "title": "Monte Angilaaq", "text": "Il monte Angilaaq (1.951 ) \u00e8 una montagna appartenente alla Cordigliera Artica, situata nel territorio del Nunavut in Canada.\n\u00c8 la montagna pi\u00f9 alta dell'isola di Bylot e si trova nelle Byam Martin Mountains, che sono un'estensione settentrionale delle Baffin Mountains ."}
{"id": "2310056", "revid": "3115", "url": "https://it.wikipedia.org/wiki?curid=2310056", "title": "Show business", "text": ""}
{"id": "2310061", "revid": "216401", "url": "https://it.wikipedia.org/wiki?curid=2310061", "title": "Member of the Order of the British Empire", "text": ""}
{"id": "2310071", "revid": "3115", "url": "https://it.wikipedia.org/wiki?curid=2310071", "title": "Il Cantico dei Cantici", "text": ""}
{"id": "2310084", "revid": "124446504", "url": "https://it.wikipedia.org/wiki?curid=2310084", "title": "Crociata decennale", "text": "La Crociata decennale, (1953-1963), fu un piano mondiale lanciato da Shoghi Effendi, il Custode della religione bah\u00e1'\u00ed fondata da Bah\u00e1'u'll\u00e1h, per facilitarne e organizzarne la diffusione.\nShoghi Effendi lanci\u00f2 un forte appello a tutti i bah\u00e1'\u00ed, soprattutto persiani e americani, affinch\u00e9, come pionieri, si disperdessero nel mondo per diffondere le Fede bah\u00e1'\u00ed e svilupparne e organizzarne le comunit\u00e0.\nL'obiettivo, che comport\u00f2 un enorme sforzo organizzativo, fu congeniale all'insegnamento e al consolidamento della religione. Il piano culmin\u00f2 nel 1963 con la prima elezione della Casa Universale di Giustizia, la suprema istituzione della religione bah\u00e1'\u00ed.\nI quattro principali obiettivi furono:\nAi pionieri della \"Crociata decennale\" che aprirono nuovi territori alla Fede bahai fu dato il titolo di Cavalieri di Bah\u00e1'u'll\u00e1h.\nPrima che il piano fosse completato, Shoghi Effendi mor\u00ec, nel 1957, e le Mani della Causa continuarono la Crociata decennale seguendo le istruzioni di Shoghi Effendi fino all'istituzione elettiva, il 21 aprile 1963, della Casa Universale di Giustizia.\nLa Casa Universale di Giustizia annunci\u00f2 nei suoi primi messaggi che sarebbero stati nel tempo lanciati altri altri piani pluriennali diretti allo sviluppo della Fede bah\u00e1'\u00ed.\nLa Casa Universale di Giustizia fece il bilancio dei risultati della \"Crociata decennale\" che furono particolarmente fecondi, grazie allo spirito di generosit\u00e0 della comunit\u00e0 e al formidabile sacrificio dei pionieri bah\u00e1'\u00ed. Il numero delle Assemblee Spirituali Nazionali pass\u00f2 da 12 a 56 e quelle Locali aumentarono di almeno 600 unit\u00e0, specialmente in Iran, Europa e America del Nord, arrivando a essere circa 4600 in tutto il mondo."}
{"id": "2310091", "revid": "729019", "url": "https://it.wikipedia.org/wiki?curid=2310091", "title": "Emangioma sclerosante", "text": "L' emangioma sclerosante \u00e8 una rara neoplasia di carattere benigno che colpisce la cute, si ritrova maggiormente nelle gambe e in minore frequenza nelle mani e nei piedi. Pu\u00f2 formarsi in seguito a traumi multipli che vedono la formazione di un ematoma non riassorbito.\nCaratteristiche.\nSi mostra lesione singola, di piccole dimensioni (dimensioni della massa non superiori ai 3 cm), la sua progressione \u00e8 lenta e nel caso di escissione completa non porta a recidive.\nTerapia.\nIl trattamento chirurgico pu\u00f2 essere risolutivo."}
{"id": "2310095", "revid": "320578", "url": "https://it.wikipedia.org/wiki?curid=2310095", "title": "Crociata di dieci anni", "text": ""}
{"id": "2310102", "revid": "466539", "url": "https://it.wikipedia.org/wiki?curid=2310102", "title": "Gianfranco Moroldo", "text": "Biografia.\nLegato indissolubilmente all'Europeo, Moroldo \u00e8 noto per i suoi fotoreportage dal fortissimo impatto visivo, seppur costruiti con scarnezza ed essenzialit\u00e0. \u00c8 celebre soprattutto per essere stato il miglior \"narratore per immagini\" italiano della Guerra del Vietnam, lavorando spesso in coppia con Oriana Fallaci per conto dell'Europeo. \"Un gigante del giornalismo e della fotografia internazionali\", come ha scritto Simona Barazzetti sul coccodrillo apparso nelle pagine del Corriere della Sera. Ha seguito i principali conflitti internazionali e disastri naturali come il terremoto in Sicilia e in Friuli o l'alluvione di Firenze.\n\u00c8 autore del libro di memorie \"Passaporto numero 953647H. Professione: a rischio\", uscito per la Rizzoli nel 1992."}
{"id": "2310114", "revid": "150308", "url": "https://it.wikipedia.org/wiki?curid=2310114", "title": "Sottogonna", "text": "La sottogonna \u00e8 un capo di biancheria femminile che, come dice il nome, veniva e in alcuni casi viene ancora portato al di sotto della gonna. Allacciata alla vita e di lunghezza inferiore a quella della gonna assume aspetti differenti nella storia della moda a seconda della finalit\u00e0 che le era richiesta."}
{"id": "2310116", "revid": "827882", "url": "https://it.wikipedia.org/wiki?curid=2310116", "title": "Karima Shapandar", "text": "Karima Shapandar, conosciuta anche come Sentinella Omega (\"Omega Sentinel\"), \u00e8 un personaggio dei fumetti creato da Chris Claremont (testi) e Brett Booth (disegni), pubblicato dalla Marvel Comics. Apparsa per la prima volta sulle pagine della serie \"X-Men Unlimited\" (vol. 1) n. 27 (giugno 2000), Karima \u00e8 un'ex-agente di polizia trasformata in un ibrido Sentinella-umano al tempo di \"Operazione: Zero Tolerance\" che ha sopraffatto la sua programmazione iniziale entrando a far parte di numerosi X-gruppi.\nBiografia del personaggio.\nSentinella Omega.\nImpegnata a pattugliare le strade di Calcutta alla ricerca di Sanjit Shaara, Karima ne incontr\u00f2 il fratello Neal e durante questo periodo i due cominciarono una relazione prima di venir catturati da Bastion. Appreso che Sanjit era stato trasformato in una Prima Sentinella, con il compito di cacciare ed uccidere mutanti, nel corso dell\"'Operazione: Zero Tolerance\" e che presto lo stesso destino sarebbe toccato anche a loro, si mostrarono stupefatti quando i poteri di Neal si manifestarono e l'uomo diede vita ad una esplosione che distrusse l'intero edificio mentre il fratello, combattuta e vinta la sua programmazione, cerc\u00f2 di distruggere la maggior parte dei cyborg per sgombrare loro la strada perendo per\u00f2 nell'impresa. Dopo il ritrovamento del corpo di Sanjit, Karima confid\u00f2 al compagno che il suo processo di trasformazione aveva avuto buon esito ed anche se aveva sconfitto la sua programmazione una relazione tra loro era impossibile; preg\u00f2 quindi Neal, che le aveva dichiarato il proprio amore, di dimenticarla e ricostruirsi una vita.\nTempo dopo Karima riapparve in stato di coma all'interno di una capsula sulla devastata isola di Genosha, dove grazie al Xavier e a Magneto il suo corpo e la sua mente furono riattivate. Deciso di rimanere, assunse l'incarico di tutore dell'ordine e vi rimase fino agli eventi che portarono alla decimazione.\nX-Men.\nRitrovato il corpo di Karima, parzialmente smantellato, assieme a quello di Lady Mastermind all'interno della Clinica Fordyce le due vengono trasportate allo Xavier Institute dove Bestia si occupa del suo riassemblaggio. Riattivatasi, Karima afferma di non riuscire ad accedere alla memoria relativa agli eventi precedenti al suo risveglio e, dopo essere stata reclutata da Rogue nel suo team di X-Men, combatte prima contro i Figli della Cripta e poi contro il genetista Pandemia a cui si deve la sua cattura e smantellamento. Prende parte all'imprigionamento di Sabretooth e si scontra con l'alieno Ecatombe sull'isola di Providence, dove Rogue viene infettata dal virus \"Ceppo 88\" e ricoverata poi a casa di Mystica. Una volta al sicuro fra le quattro mura domestiche, durante una scansione dei suoi sistemi riceve un'e-mail contenente la versione digitalizzata dell'entit\u00e0 parassita Malice che prende cos\u00ec possesso del suo corpo attaccando gli X-Men assieme ai Marauders, abilmente celati dalle illusioni di Lady Mastermind, che riescono a portar via Rogue. Poco dopo affronta l'Uomo Ghiaccio e Cannonball nella cittadina di Flint per il possesso dei \"Diari di Destiny\", indispensabili per confermare a Sinistro alcuni avvenimenti futuri, che verranno in ultimo distrutti da Gambit.\nMessiah Complex.\nAssieme alla Marauder Malice giunge Cooperstown in Alaska, luogo di nascita del primo mutante dall'M-Day, dove si scontra con i Purificatori inviati con lo scopo di uccidere qualsiasi bambino per porre cos\u00ec fine alla minaccia dell'anticristo mutante. In seguito la si ritrova nel covo di Sinistro dove durante la battaglia con gli X-Men mette fuori uso il fattore rigenerante di Wolverine prima di essere sconfitta da Nightcrawler. Riappare quindi ad Eagle Plaza, residenza di Forge, dove assieme ad altri Marauders impedisce ad Alfiere di uccidere la neonata. Infine, sull'isola Muir durante lo scontro con X-Men, X-Factor, X-Force e New X-Men, viene trafitta e messa fuori combattimento dalla Lama dell'anima di Pixie (che \"esorcizza\" Malice dal suo sistema operativo).\nDivisi resistiamo.\nRitornata in s\u00e9, Karima si aggrega agli Accoliti di Exodus che avevano precedentemente recuperato il corpo di Xavier per poterlo guarire dal proiettile che Alfiere accidentalmente gli aveva esploso contro. Dopo l'arrivo di Magneto, Karima aiuta Xavier a riprendere a risvegliarsi dal coma prima che Frenzy tenti di ucciderlo. Scampato il pericolo, assiste allo scontro telepatico tra Xavier e Exodus terminato con la vittoria del primo e con il suo rifiuto di guidare gli Accoliti. Lasciata la base, Karima e Magneto si offrono di accompagnare Xavier in giro per il mondo alla ricerca della sua perduta memoria, ma l'uomo rifiuta e chiede loro di non seguirlo.\nRitornato tempo dopo al quartier generale degli Accoliti, Xavier convince Exodus a sciogliere il gruppo. Assieme ad Amelia Voght e Random, Karima si trasferisce a San Francisco dove assiste al funerale di Cable al termine di Secondo avvento.\nFiabe della ricostruzione.\nIncaricati di aiutare nella ricostruzione di San Francisco, semi-distrutta da Bastion, Ciclope incarica un team di X-Men compresa Karima inviandoli sulla terraferma. Gi\u00e0 durante il viaggio in barca, la Sentinella confida a Psylocke di avere malfunzionamenti col suo software, inconsapevole di soffrire gli effetti del virus rilasciato dai Nimrod del futuro, che al cantiere dove prestano aiuto s'ingigantiscono fino a riattivare i protocolli anti-mutanti della sua programmazione originale. Scontrandosi prima con Colosso, passa ad attaccare Hope Summers fino a quando, danneggiata dagli attacchi di Satiro, la sua parte umana riprendere il controllo pregandolo di ucciderla. Rilasciando una vasta ondata telecinetica, Satiro le causa imponenti danni possibilmente uccidendola cerebralmente; il suo corpo viene quindi preservato in una camera di stasi all'interno del laboratorio del X-Club.\nPoteri e abilit\u00e0.\nInfettata dai naniti, Karima vide il proprio corpo digitalizzarsi gradualmente fino a giungere alla completa trasformazione in Sentinella. Ha mostrato di possedere forza e velocit\u00e0 sovrumana, di numerose armi retrattili nascoste all'interno del suo corpo, poli repulsori localizzati sui palmi delle mani dai quali genera grandi quantit\u00e0 di elettricit\u00e0 e raggi energetici. Dopo la sua ricostruzione per mano di Bestia, ha anche mostrato particolari doti tecnopatiche grazie alle quali pu\u00f2 collegarsi e controllare vari macchinari, oltre che un emergency kit e un avanzato sistema di supporto vitale.\nPrima di essere trasformata apprese le principali tecniche di auto-difesa e fu addestrata nell'uso di molte armi da fuoco.\nAltre versioni.\nHouse of M.\nIn questo universo creato da Scarlet, Karima appare sempre come Sentinella Omega ma si trova a capo dello squadrone di Sentinelle deputato al mantenimento dell'ordine per conto della casata di Magnus.\nX-Men: The End.\nIn questo universo alternativo, Karima compare brevemente a fianco degli X-Men durante un combattimento."}
{"id": "2310117", "revid": "287204", "url": "https://it.wikipedia.org/wiki?curid=2310117", "title": "Passo di Dukla", "text": "Il passo di Dukla (in slovacco: \"Dukliansky priesmyk\", in polacco: \"Prze\u0142\u0119cz Dukielska\"; 502\u00a0m s.l.m.) \u00e8 un valico montano dei Carpazi.\nDescrizione.\nIl colle \u00e8 strategicamente significativo e si trova sulla catena montuosa dei Carpazi ai confine tra Polonia e Slovacchia, presso il confine occidentale dell'Ucraina. \u00c8 il valico montano pi\u00f9 basso dei Carpazi; si trova a sud di Dukla, in Polonia, e a nord-est di Pre\u0161ov, in Slovacchia. Il passo di Dukla \u00e8 noto come l'area in cui si incontrano le culture degli slavi occidentali e orientali.\nIl passo di Dukla fu il teatro di alcune battaglie svoltesi sul fronte orientale sia della prima che della seconda guerra mondiale (battaglia del Passo di Dukla)."}
{"id": "2310128", "revid": "199745", "url": "https://it.wikipedia.org/wiki?curid=2310128", "title": "Primula odorosa", "text": ""}
{"id": "2310129", "revid": "124650285", "url": "https://it.wikipedia.org/wiki?curid=2310129", "title": "Blackbird (The Beatles)", "text": "Blackbird \u00e8 un brano dei Beatles, contenuto nell'album \"The Beatles\" (meglio noto come \"White Album\" o \"Album Bianco\").\nIl brano.\nOrigine e storia.\nLa canzone, composta in Scozia, \u00e8 una delle pi\u00f9 famose di Paul McCartney presenti nell'album, entrata stabilmente nel suo repertorio post Beatles. All'epoca alcuni (fra i quali Charles Manson) la interpretarono in chiave politica, leggendovi richiami al Movimento del Black Power americano. \nIn lingua inglese (slang britannico), tra l'altro, \"bird\" significa anche ragazza; di qui il significato \"ragazza di colore\" (black-bird). Lo stesso autore, in un'intervista del 2001 (e precedentemente in una conversazione con Donovan nel 1969), rifer\u00ec di aver preso spunto per il testo della canzone da alcuni fatti di cronaca che vedevano protagonista il movimento per i diritti civili dei neri statunitensi nella prima met\u00e0 del 1968.\nDurante il concerto tenutosi il 25 giugno 2013 a Verona, lo stesso McCartney ha presentato la canzone come \"inerente ai diritti civili\".\n\"Blackbird\", inoltre, apre una trilogia di canzoni consecutive del \"White Album\" aventi nel titolo un nome d'animale: \"Blackbird\", merlo, \"Piggies\", porcellini, \"Rocky Raccoon\" in cui \"raccoon\" significa procione.\nStruttura.\nIl brano \u00e8 scritto utilizzando la tecnica del Finger-picking (tecnica di arpeggio resa celebre da chitarristi folk come Bert Jansch). Nel ritiro del Maharishi a Rishikesh, nella primavera del 1968, non disponendo di strumenti elettrici, i Beatles potevano usare solo le loro chitarre acustiche, quindi potevano soltanto accompagnarsi col plettro o arpeggiando con le dita, cos\u00ec come fanno i chitarristi folk per arricchire la melodia.\nLa musica \u00e8 una variazione sulla Bourr\u00e9e in Mi Minore di Johann Sebastian Bach, in origine scritta per liuto. Si tratta di un pezzo piuttosto famoso che pare aver ispirato anche \"Jenny Wren\", scritta da McCartney nel 2005. Anche in Bach \u00e8 presente il canto contemporaneo di bassi e melodia, ma nel pezzo di McCartney compare un Sol suonato sulla terza corda a vuoto, che viene mantenuto per tutta l'esecuzione, compreso il ritornello.\nUno dei segreti dello stile di chitarra acustica arpeggiata \u00e8 che consente di utilizzare l'opportunit\u00e0 di modificare l'accordatura dello strumento, creando accordi e scale inusuali, e persino melodie. Il chitarrista Richard Digance afferma in proposito che \"Blackbird\" deve la sua particolarit\u00e0 a un'accordatura nella quale le corde del mi sono abbassate al re, e gli accordi sono costruiti soprattutto sulla seconda e sulla quarta corda. Altri strumentisti dimostrano invece che il finger-picking di Paul McCartney viene eseguito con l'accordatura standard. McCartney, anche nei concerti pi\u00f9 recenti, l'ha eseguita con un'accordatura standard.\nRegistrato nello Studio Due degli Abbey Road Studios, il brano fu poi mixato (includendovi il canto di un merlo tratto dalla nastroteca di effetti sonori degli studi) in sei ore. Ispirato dall'esperienza vissuta da McCartney quando fu svegliato da un merlo che inizi\u00f2 a cantare prima dell'aurora, il testo dell'autore trasforma il brano in una metafora di risveglio interiore a un livello pi\u00f9 profondo.\nQuanto al ticchettio in lontananza, c'\u00e8 chi sostiene che si tratti di un metronomo. David Quantick, fra gli altri, afferma invece che possa essere \u00absemplicemente il battito del piede dello stesso McCartney\u00bb."}
{"id": "2310130", "revid": "33689", "url": "https://it.wikipedia.org/wiki?curid=2310130", "title": "Home Computer (rivista)", "text": ""}
{"id": "2310132", "revid": "125419631", "url": "https://it.wikipedia.org/wiki?curid=2310132", "title": "Armoriale dei comuni della provincia di Imperia", "text": "Questa pagina contiene le armi (stemmi e blasonature) dei comuni della provincia di Imperia."}
{"id": "2310135", "revid": "486946", "url": "https://it.wikipedia.org/wiki?curid=2310135", "title": "Nurnen", "text": ""}
{"id": "2310136", "revid": "6923", "url": "https://it.wikipedia.org/wiki?curid=2310136", "title": "Alfabeto cirillico serbo", "text": "L'alfabeto cirillico serbo (, \"srpska \u0107irilica\", ) \u00e8 una versione dell'alfabeto cirillico utilizzata per la lingua serba, sviluppato nel 1818 dal linguista serbo Vuk Karad\u017ei\u0107. \u00c8 uno dei due alfabeti standard moderni utilizzati per mettere per iscritto la lingua serba, la lingua bosniaca e la lingua montenegrina insieme all'alfabeto latino. Il cirillico \u00e8 l'alfabeto ufficiale della Serbia dal 2006.\nKarad\u017ei\u0107 us\u00f2 come base per il suo alfabeto il cirillico, seguendo fedelmente il principio di Johann Adelung dello \"scrivi come parli e leggi com'\u00e8 scritto\" (in serbo \u041f\u0438\u0448\u0438 \u043a\u0430\u043e \u0448\u0442\u043e \u0433\u043e\u0432\u043e\u0440\u0438\u0448 \u0438 \u0447\u0438\u0442\u0430\u0458 \u043a\u0430\u043a\u043e \u0458\u0435 \u043d\u0430\u043f\u0438\u0441\u0430\u043d\u043e, \"Pi\u0161i kao \u0161to govori\u0161 i \u010ditaj kako je napisano\"). Le varianti serbe dell'alfabeto cirillico e dell'alfabeto latino hanno una corrispondenza perfetta uno a uno per ogni lettera, con i digrafi Lj, Nj, e D\u017e che contano come singole lettere nella variante latina.\nL'alfabeto cirillico viene percepito come pi\u00f9 tradizionale e gode dello \"status\" ufficiale in Serbia (designato dalla Costituzione come \"scrittura ufficiale\", a differenza dello \"status\" dell'alfabeto latino come \"scrittura in uso ufficiale\", cos\u00ec designato da un atto di livello minore), Bosnia ed Erzegovina, Montenegro e Kosovo (insieme all'alfabeto latino). Nel corso del XX secolo l'alfabeto latino ha acquisito maggior uso, specialmente in Bosnia ed Erzegovina e Montenegro.\nL'alfabeto cirillico serbo \u00e8 stato utilizzato come base per creare l'alfabeto cirillico macedone, insieme alle opere di Krste Misirkov e Venko Markovski.\nL'alfabeto.\nLa tabella seguente fornisce la forma maiuscola e minuscola di ognuna delle 30 lettere che compongono l'alfabeto cirillico serbo, con le forme equivalenti dell'alfabeto latino serbo ed il loro valore secondo l'alfabeto fonetico internazionale (IPA):\nStoria.\nI due alfabeti slavi, il glagolitico ed il cirillico, per tradizione, furono inventati dai fratelli missionari cristiani bizantini Cirillo e Metodio alla met\u00e0 del IX secolo d.C., durante l'evangelizzazione dei popoli slavi. Il glagolitico sembra il pi\u00f9 antico dei due, antecedendo probabilmente l'introduzione del cristianesimo, solo ufficializzato da Cirillo ed arricchito per esprimere anche i suoni non appartenenti alla lingua greca. L'alfabeto cirillico probabilmente \u00e8 stato una creazione dei discepoli di Cirillo, forse alla scuola letteraria di Preslav alla fine dello stesso secolo.\nLa prima forma di Cirillico fu l\"ustav\", basata sulla scrittura onciale greca, arricchita da nuove legature e da lettere prese in prestito dall'alfabeto glagolitico, per esprimere le consonanti non presenti in greco. Non si faceva ancora distinzione tra lettere maiuscole e minuscole. La lingua slava letteraria si basava sul dialetto antico slavo di Salonicco.\nLa riforma di Karad\u017ei\u0107.\nVuk Stefanovi\u0107 Karad\u017ei\u0107 (1787\u20131864) fugg\u00ec dalla Serbia durante la rivoluzione serba nel 1813, alla volta di Vienna. Qui conobbe Jernej Kopitar, un linguista interessato alla slavistica. Kopitar e Sava Mrkalj aiutarono Karad\u017ei\u0107 a riformare la lingua serba e la sua ortografia. Port\u00f2 a compimento l'alfabeto nel 1818, con il \"Dizionario Serbo\".\nKarad\u017ei\u0107 riform\u00f2 la lingua letteraria serba e standardizz\u00f2 l'alfabeto cirillico serbo seguendo principi fonemici rigidi sul modello tedesco e dell'alfabeto ceco di Jan Hus. Le riforme di Karad\u017ei\u0107 della lingua letteraria serba la resero pi\u00f9 moderna e la allontanarono dallo slavo ecclesiastico utilizzato nella chiesa serba ed in Russia, avvicinandola maggiormente alla lingua comune del popolo, in particolare al dialetto dell'Erzegovina orientale, che Karad\u017ei\u0107 parlava. Vuk Karad\u017ei\u0107 fu, insieme a \u0110uro Dani\u010di\u0107, il principale firmatario serbo dell'Accordo letterario di Vienna del 1850 che, sostenuto dalle autorit\u00e0 austriache, pose le basi per la lingua serba moderna, le cui varie forme sono oggi utilizzate in Serbia, Montenegro, Bosnia ed Erzegovina e Croazia. Karad\u017ei\u0107 tradusse inoltre in serbo il Nuovo Testamento, pubblicato nel 1868.\nScrisse diversi libri; \"Mala prostonarodna slaveno-serbska pesnarica\" e \"Pismenica serbskoga jezika\" nel 1814, ed altri due nel 1815 e 1818, durante la cui stesura stava ancora lavorando al nuovo alfabeto. Nelle sue lettere del 1815-1818 utilizzava ancora le lettere \u044e, \u044f, \u044b e \u0473. Nel suo libro di canti del 1815 riprese l'uso di \u0462.\nL'alfabeto fu adottato ufficialmente nel 1868, quattro anni dopo la sua morte. Si utilizza anche l'alfabeto latino corrispondente (\"latinica\") per mettere la lingua per iscritto.\nDell'alfabeto antico slavo conserv\u00f2 24 lettere:\nNe aggiunse una dell'alfabeto latino:\nE ne cre\u00f2 cinque nuove:\nDecise invece di eliminare dall'uso:\nIn Austria-Ungheria.\nAlcuni ordini emessi il 3 ed il 13 ottobre 1914 bandirono l'uso dell'alfabeto cirillico serbo in Croazia, limitandone l'uso al catechismo religioso. Fu emesso poi un decreto, passato il 3 gennaio 1915 che aboliva il diritto di rivolgersi alle autorit\u00e0 con documenti scritti in cirillico. Un ordine imperiale, emesso il 25 ottobre 1915, bandiva l'uso del cirillico serbo in Bosnia ed Erzegovina, ad eccezione dell'\u00abutilizzo che ne fanno le autorit\u00e0 della chiesa ortodossa serba\u00bb.\nIn Jugoslavia.\nL'alfabeto cirillico serbo fu uno dei due sistemi di scrittura ufficiali utilizzati per scrivere la lingua serbo-croata in Jugoslavia fin dalla sua fondazione nel 1918.\nDopo il collasso della Jugoslavia all'inizio degli anni novanta del XX secolo, il serbo-croato fu diviso in due varianti su basi etniche (come prima della fondazione della Jugoslavia unita) e l'alfabeto cirillico non godeva pi\u00f9 di alcuno status ufficiale in Croazia, mentre in Serbia, Bosnia ed Erzegovina e Montenegro, l'alfabeto cirillico rimase il sistema di scrittura ufficiale secondo le rispettive costituzioni; la Slovenia e la Repubblica di Macedonia non hanno mai usato ufficialmente la lingua serbo-croata.\nSecondo la costituzione serba del 2006, il cirillico \u00e8 l'unico alfabeto ufficiale.\nLettere speciali.\nLe legature \u27e8\u0409\u27e9 e \u27e8\u040a\u27e9, insieme a \u27e8\u040f\u27e9, \u27e8\u0402\u27e9 e \u27e8\u040b\u27e9 vennero create appositamente per l'alfabeto serbo.\nLa \u27e8\u0409\u27e9, la \u27e8\u040a\u27e9 e la \u27e8\u040f\u27e9 vennero in seguito utilizzate anche per l'alfabeto cirillico macedone.\nDifferenze dagli altri tipi di alfabeto cirillico.\nLa variante serba dell'alfabeto cirillico non utilizza alcune lettere che si trovano in altre varianti slave del medesimo alfabeto. Non utilizza il segno duro (\u044a) ed il segno molle (\u044c), anche se di quest'ultimo se ne ritrova traccia nelle legature create a posteriori. Non possiede la lettera russa/bielorussa \u042d (/e/), le semivocali \u0419 (/j/) ed \u040e (/w/), n\u00e9 le lettere iotizzate \u042f (russo/bulgaro/ucraino /ja/), \u0404, \u0407 (ucraino /je/, /ji/), \u0401 (russo /jo/) o \u042e (russo/bulgaro/ucraino /ju/), che vengono per\u00f2 rese nello scritto con due grafemi diversi: \u0408\u0430, \u0408\u0435, \u0408\u0438, \u0408\u043e, \u0408\u0443. La lettera \u0408 ricopre anche il ruolo della semivocale /j/. La lettera \u0429 (russo/ucraino: /\u0283\u02a7/, bulgaro /\u0283t/) non viene usata; se necessario, viene trascritta con due grafemi diversi, \u0428\u0427 o \u0428\u0422.\nNella variante serba ed in quella macedone dell'alfabeto cirillico, le forme corsive minuscole delle lettere \u0431, \u043f, \u0433, \u0434 e \u0442 risultano diverse da quelle corrispondenti nelle altre varianti dell'alfabeto cirillico (in serbo la \u0448 minuscola si pu\u00f2 sottolineare a scelta, mentre non \u00e8 permesso in macedone). Questo presenta un ostacolo per i modelli Unicode poich\u00e9 i glifi differiscono solo nella versione corsiva e le lettere non corsive hanno sempre avuto gli stessi codici delle lettere corsive. La tipografia professionale serba utilizza caratteri creati specificatamente per la propria lingua per risolvere il problema, ma i testi stampati da computer comuni utilizzano glifi corsivi sul modello delle lingue slave orientali piuttosto che sul modello serbo. I caratteri cirillici Adobe e la nuova famiglia di caratteri di Microsoft Windows Vista includono le varianti serbe corsive. Le lettere possono essere facilmente implementate usando, per esempio, Adobe Illustrator."}
{"id": "2310141", "revid": "165042", "url": "https://it.wikipedia.org/wiki?curid=2310141", "title": "Curva ad S", "text": ""}
{"id": "2310148", "revid": "367445", "url": "https://it.wikipedia.org/wiki?curid=2310148", "title": "Torre Sant Sebasti\u00e0", "text": "La Torre Sant Sebasti\u00e0 \u00e8 una torre di sostegno alta 78 metri, costruita nel 1931 dall'architetto Carles Bu\u00efgas, e che si trova a Barcellona.\nLa torre \u00e8 il capolinea del Transbordador a\u00e9reo di Barcellona che attraversa il porto di Barcellona, collegando la Torre Jaume I con il Montju\u00efc."}
{"id": "2310150", "revid": "1305772", "url": "https://it.wikipedia.org/wiki?curid=2310150", "title": "Mamma mia, la civilt\u00e0", "text": "Mamma mia, la civilt\u00e0! (\"La civilisation, ma m\u00e8re!\", 1972) \u00e8 una delle opere pi\u00f9 significative dello scrittore marocchino Driss Chra\u00efbi, che attraverso questo libro si accosta alla trattazione delle tematiche sociali.\nTrama.\nGi\u00e0 a partire dal titolo il lettore si confronta immediatamente con i due protagonisti del romanzo: la madre e la civilizzazione, intesa come modernit\u00e0 che viene ad insinuarsi in una societ\u00e0 che \u00e8 quella del Marocco degli anni '30, una societ\u00e0 quindi ancora fortemente ancorata alle proprie tradizioni. La madre del narratore del romanzo \u00e8 quindi la protagonista dell'opera il cui tema principale \u00e8 il suo rapporto con appunto la civilizzazione.\nNel corso del primo capitolo vengono presentati i personaggi principali: il narratore e suo fratello Najib, il loro padre, un ricco borghese severo e la loro madre, protagonista appunto del romanzo, una giovane donna marocchina senza istruzione che si occupa con amore e dedizione della casa e della famiglia, dimensioni che costituiscono la sola, totalizzante realt\u00e0 della sua vita. \nAttraverso la lettura veniamo a conoscenza del passato di questa donna che, divenuta orfana a sei mesi, viene accolta nella casa di alcuni parenti borghesi come domestica e che, all'et\u00e0 di tredici anni, viene chiesta in moglie da uomo anche lui appartenente alla borghesia che non l'aveva mai vista.\nIl fulcro del romanzo \u00e8 l'evoluzione della madre, la sua crescita personale e culturale. All'inizio della narrazione, parte storicamente ambientata nel Marocco degli anni 30, la madre incarnava il modello tradizionale della donna sottomessa ed analfabeta che conduceva una vita protetta tra le mura domestiche, in una sorta di gabbia dorata. Ma un cambiamento radicale avviene nel corso della guerra e, dopo l'indipendenza e dopo un periodo trascorso a studiare e ad informarsi, diviene una donna colta, intelligente, indipendente che ha imparato a guidare e che si veste all'Europea. Alla fine del romanzo il lettore si trova quindi di fronte ad una donna del tutto differente, diversa al punto che anche suo marito non la riconosce pi\u00f9. La donna, che era essa stessa un essere \u201ccolonizzato\u201d, rinasce a nuova vita grazie all'aiuto di coloro che l'hanno messa al mondo, grazie all'affetto commovente dei suoi figli e, attraverso questo cambiamento, \u00e8 il suo stesso marito che viene coinvolto in un processo di rinascita.\nLa protagonista diviene quindi un simbolo della liberazione del terzo mondo. \nQuella donna marocchina che non era conoscenza dell'esistenza della radio e che si stupiva di quella scatola parlante che fece irruzione un giorno in casa sua, che viveva in un mondo popolato da magiche presenze e che, alla fine della narrazione, si \u00e8 trasformata in una paladina dell'emancipazione femminile, ci insegna a perseguire il nostro scopo nella vita, ci mostra che nessun obbiettivo \u00e8 irraggiungibile.\nTemi.\nDriss Chra\u00efbi affronta in questo romanzo importanti tematiche sociali raccontandoci il cambiamento contraddittorio e tortuoso di un Marocco in trasformazione e il conseguente atteggiamento della sua gente, coinvolta, attivamente o passivamente, in tale processo di trasformazione. Tematica fondamentale del romanzo \u00e8 l'emancipazione femminile, raccontata con uno stile brillante e a tratti umoristico, ma sempre poetico e dolce.\nIl tono della narrazione cambia a seconda dei contesti, si passa da un linguaggio sostenuto nelle parti storiche- artistiche, ad uno stile pi\u00f9 quotidiano fino ad un linguaggio familiare e colloquiale utilizzato per rendere con maggiore vividezza le scene ambientate in famiglia."}
{"id": "2310153", "revid": "1904508", "url": "https://it.wikipedia.org/wiki?curid=2310153", "title": "Henry Herbert, II conte di Carnarvon", "text": "Biografia.\nInfanzia.\nHenry Herbert nacque in Hill Street, Londra, da Henry Herbert, I conte di Carnarvon e da sua moglie Lady Elizabeth Alicia Maria Wyndham. Venne battezzato il 22 giugno 1772; frequent\u00f2 l'Eton College, nel Berkshire.\nCarriera.\nFu membro del Parlamento per la citt\u00e0 di Cricklade dal 1794 al 1811, anno in cui successe al padre nel titolo di conte di Carnarvon. Nel 1814 venne nominato membro della Society of Antiquaries of London.\nHerbert aderito alla Royal Wiltshire Milizia come capitano nel 1790. \u00c8 stato promosso a tenente colonnello quattro anni pi\u00f9 tardi e divenne colonnello nel 1803. Venne nominato viceluogotenente della contea di Somerset nel 1803.\nMatrimonio.\nIl 26 aprile 1796 spos\u00f2 Elizabeth Kitty Acland, figlia del colonnello John Dyke Acland. Ebbero cinque figli.\nMorte.\nMor\u00ec il 16 aprile 1833 a Londra, e fu sepolto nell'Hampshire.\nDiscendenza.\nHenry Herbert e Elizabeth Kitty Acland ebbero cinque figli:"}
{"id": "2310156", "revid": "359266", "url": "https://it.wikipedia.org/wiki?curid=2310156", "title": "World Heritage List", "text": ""}
{"id": "2310157", "revid": "110157", "url": "https://it.wikipedia.org/wiki?curid=2310157", "title": "Im Schatten der \u00c4rzte", "text": "Im Schatten der \u00c4rzte \u00e8 il secondo album di studio del gruppo pop punk tedesco Die \u00c4rzte, pubblicato nel 1985 da CBS Records."}
{"id": "2310159", "revid": "123559892", "url": "https://it.wikipedia.org/wiki?curid=2310159", "title": "Dieci (Longo)", "text": "Dieci \u00e8 una raccolta di racconti scritti da Andrej Longo e pubblicati nel 2007. I dieci episodi, ambientati a Napoli, sono suddivisi ed intitolati come i Dieci comandamenti.\nTrama.\nIo sono il Signore Dio tuo, non avrai altro Dio fuori di me.\nIl giovane Papil\u00f9 \u00e8 consapevole che chiedere un favore al boss del quartiere, Giggino Mezzanotte, significa essere per sempre al suo servizio, e non vorrebbe mai essere aiutato da lui.\nUn sabato sera va in discoteca con la sua ragazza, Vanessa, e viene avvicinato da due balordi. Per difendere Vanessa, Papil\u00f9 \u00e8 pronto a rischiare la vita, e ad un passo dalla rissa, interviene proprio Giggino, che fa allontanare i malintenzionati. Dopo aver salutato Papil\u00f9, gli dice di passare un giorno da lui, \u00e8 giunta l'ora che facciano quattro chiacchiere.\nNon pronunciare il nome di Dio invano.\nSaverio ha una splendida voce, e viene spesso chiamato per cantare a feste e matrimoni. Questo non gli basta, e cerca di pubblicare un album. In seguito vuole di pi\u00f9, cercando di apparire in televisione. Ottenuto questo successo, dimentica i vecchi amici che lo chiamavano alle feste, e vuole partecipare al Festival di Sanremo. Quando \u00e8 ormai chiaro che non riuscir\u00e0 mai ad andare al festival, che in TV non viene pi\u00f9 chiamato, torna dai vecchi amici, che nel frattempo lo hanno rimpiazzato con un altro cantante.\nDisperato, continua ad abusare di cocaina, rovinandosi addirittura la voce, e, pieno di debiti, accetta di spacciare, e addirittura testare lui stesso la droga appena tagliata, ultimo anello della catena.\nRicordati di santificare le feste.\nUna moglie si sveglia presto, fa la spesa, prepara il pranzo per l'arrivo del marito, che lavora a Roma, e viene a Napoli un solo giorno alla settimana, il marted\u00ec. Trascorsa la giornata nella solita routine, a cui il marito pare abituato, la moglie esprime un po' di disagio, desiderando essere una famiglia normale, con un marito presente anche la domenica.\nOnora il padre e la madre.\nUn figlio sente la madre malata chiedere al fratello maggiore di farla smettere di soffrire, ma il ragazzo rifiuta. L'altro figlio decide invece di aiutarla, soffocandola con un cuscino.\nNon uccidere.\nUn uomo, forse latitante o con nemici da cui fuggire, guardingo e armato, accompagna il figlio per la citt\u00e0. Il ragazzino, ignaro delle attivit\u00e0 del padre, vorrebbe diventare lui, ma il genitore cerca di convincerlo che preferirebbe che diventasse un calciatore.\nNon commettere atti impuri.\nUna ragazzina si sveglia, si mette in tiro ed esce. Ha un appuntamento, e trascorre in giro qualche ora, passando qualche momento in chiesa, dove confessa al parroco di essere incinta. Giunta l'ora, raggiunge una casa privata, dove le viene praticato l'interruzione della gravidanza. La donna che la pratica peraltro la rimprovera della sua avventatezza.\nQuando torna a casa, stanca, viene avvicinata dal padre ubriaco che tenta nuovamente di molestarla, ma minacciando il padre con delle forbici riesce a evitare lo stupro. \nIl racconto si conclude con la protagonista che si riaddormenta abbracciando il suo pupazzo.\nNon rubare.\nUn giovane rapinatore, sicur\u00f2 di s\u00e9 e del fatto che lui \u00e8 \"un duro\", di quelli che ti fissano e ti fanno abbassare lo sguardo, cerca di rapinare un pensionato, il quale non appare per nulla intimorito; abituato ad uscire vittorioso dallo scontro tra sguardi, si agita, accoltella il vecchio e fugge. Quando apprende che l'anziano \u00e8 in coma, prega che muoia; tre settimane dopo lo incontra, e lo guarda ancora con uno sguardo cos\u00ec deciso che il giovane scappa, in crisi per il crollo delle sue certezze.\nNon dire falsa testimonianza.\nTornato dopo tre anni dall'Afghanistan e averne conosciuto l'orrore, un uomo rincontra un vecchio amico, al quale confida di voler andare a vivere lontano da Napoli e dalla sua \"anormalit\u00e0\", che probabilmente lui non nota in quanto si \u00e8 ormai abituato.\nNonostante l'amico neghi la situazione, viene subito smentito: ad una pompa di benzina, la loro auto viene rubata proprio sotto il loro naso.\nNon desiderare la donna d'altri.\nUna ragazza in procinto di sposarsi cambia idea, rendendosi conto che ama un altro e che non vuole un matrimonio di convenienza. La madre cerca prima di convincerla, poi di aiutarla.\nNon desiderare la roba d'altri.\nDurante una serata, i tre balordi Reib\u00e0n, Panzarotto e Rol\u00e9x, vedono un uomo a bordo di una Ferrari; salgono a bordo del veicolo, accoltellano il conducente e lo buttano fuori, guidando il veicolo a folle velocit\u00e0, e finendo con lo sbandare.\nAl loro risveglio, i tre sono legati ad una sedia, in un locale simile ad uno scantinato semibuio. Rol\u00e9x \u00e8 probabilmente morto, mentre un uomo li fissa: \u00e8 il proprietario della Ferrari, un potente boss che i tre non avevano riconosciuto, che offre a Reib\u00e0n la possibilit\u00e0 di salvarsi, solo se avr\u00e0 il coraggio di compiere un omicidio per lui. Il ragazzo accetta, e il boss gli rivela il bersaglio: il suo amico Panzarotto.\nRiconoscimenti.\nNel 2008 il libro \u00e8 stato insignito del Premio Bagutta, del Premio Vittorini, del Premio Chiara, e finalista al Premio Bancarella. Nel 2009 il libro ha ottenuto anche il Premio Bergamo. di Narrativa."}
{"id": "2310167", "revid": "709565", "url": "https://it.wikipedia.org/wiki?curid=2310167", "title": "Indycar", "text": "IndyCar \u00e8 il nome promozionale di una competizione automobilistica americana per vetture monoposto e indica anche il nome convenzionale dato alla monoposto stessa."}
{"id": "2310174", "revid": "121856320", "url": "https://it.wikipedia.org/wiki?curid=2310174", "title": "Callari", "text": "I Callari (o Callaro) furono un'antica e nobile famiglia siciliana. Diedero o devono il loro nome al casale omonimo che ebbero in feudo, situato presso Vizzini.\nLa Storia.\nNe \"I raguagli historici del Vespro Siciliano\" di Filadelfo Mugnos \u00e8 menzionato un certo \"Arnaldo Callari\", castellano di Vizzini, il quale organizz\u00f2, con l'aiuto di Luigi Passaneto, la rivolta dei Vespri Siciliani nella citt\u00e0 nel 1282. Nella stessa opera compare \"Luigi Callari\", eletto, dopo tale insurrezione, governatore di Siracusa.\nSecondo lo storico l'origine della famiglia sarebbe sarda.\nTuttavia, il primo esponente della famiglia riportato nei documenti \u00e8 \"Ardoyno de Callaro (o de Callario)\", uno dei sei cavalieri domiciliati in Vizzini convocati da re Pietro III di Aragona nel 1283. Nel biennio 1286-1287 risulta giustiziere del Val di Mazara sotto re Giacomo II d'Aragona.\n\"Ugolino de Callaro (o Callari)\", \u201cunus ex magnis viris inter Siculos reputatus\u201d, fu conte di Licodia, barone di Callari e castellano di Noto. Federico III d'Aragona (che ne aveva portato al fonte battesimale il figlio) nel 1299 gli concesse Licodia col titolo di conte. Tuttavia, si ribell\u00f2 a questi alla fine dello stesso anno consegnando Noto all'esercito di Roberto d'Angi\u00f2. Re Carlo II d'Angi\u00f2 gli conferm\u00f2 quindi, con diploma del 28.12.1299, il possesso di Licodia. Non riusc\u00ec tuttavia a conservare il dominio dei suoi feudi e la stessa baronia di Callari gli fu confiscata da Federico III d'Aragona, e concessa poi a Riccardo Guarna.\n\"Nicol\u00f2 de Callaro\" fu raccomandato da re Giacomo II d'Aragona al fratello Federico III d'Aragona il 23 luglio 1292.\n\"Federico Callari\" di Enna (verosimilmente il figlio di \"Ugolino\" battezzato da re Federico III), marito in seconde nozze di Imperia, fu barone di Pasquasia (feudo presso Enna) e strategoto di Messina. Fedele al reggente, il duca Giovanni d'Aragona e avverso ai nobili che miravano a riportare gli esiliati Palizzi in Sicilia, venne assassinato nella rivolta organizzata a Messina dalla fazione che li sosteneva, nel settembre del 1342.\nBaroni di Granaro.\n\"Giovanni Callari\" fu barone di Granaro (feudo presso Adrano). Poco verosimile che si tratti dello stesso \"Giovanni\", fratello di \"Ugolino\", castellano di Buccheri, che nel 1299 fu catturato nella battaglia di Capo d'Orlando e rilasciato poi da Ruggero di Lauria, convinse i Vizzinesi a passare dalla parte di re Carlo II d'Angi\u00f2. Risulta morto prima del 1335 e lasci\u00f2 come suo erede \"Manfredi\". La baronia di Granaro pass\u00f2 successivamente ai Moncada.\nBaroni di Reburdone.\n\"Manfredi Callari\" di Vizzini, fu il primo barone di Reburdone (feudo presso Vizzini). Risulta morto prima del 1340, data in cui \u00e8 attestato come suo erede \"Arduino\". A quest'ultimo successe \"Manfredi\", marito di Violante, fratello di \"Federico\" e padre di \"Giovanni\", che risulta barone di Reburdone nel 1408. Fece testamento nel 1414. La baronia di Reburdone pass\u00f2 successivamente alla famiglia Guttadauro.\nDopo il 1408, non viene pi\u00f9 menzionato alcun esponente della famiglia tra i ranghi feudali del Regno di Sicilia. \u00c8 verosimile per\u00f2 che \"Antonino Callari\" di Cammarata, riportato dai riveli della citt\u00e0 del 1548 come il pi\u00f9 facoltoso del luogo e tra i maggiori possidenti della Sicilia del tempo (con un patrimonio di 1683 onze), appartenesse alla famiglia suddetta.\nArma.\nD'oro al castello d'azzurro."}
{"id": "2310180", "revid": "1977557", "url": "https://it.wikipedia.org/wiki?curid=2310180", "title": "Hendrik Christoffel van de Hulst", "text": "Nel 1944, mentre era ancora studente all'universit\u00e0 di Utrecht, predisse l'esistenza della riga a 21 cm dell'idrogeno neutro interstellare.\nLa propria carriera di astronomo si \u00e8 svolta quasi completamente all'Universit\u00e0 di Leida."}
{"id": "2310185", "revid": "253269", "url": "https://it.wikipedia.org/wiki?curid=2310185", "title": "Garcelle Beauvais", "text": "\u00c8 nota principalmente per aver interpretato il ruolo di Valerie Heywood in settantuno episodi della serie televisiva \"New York Police Department\".\nBiografia.\nGarcelle Beauvis nasce a Saint-Marc, Haiti, il 26 novembre 1966 ed \u00e8 figlia di un'infermiera, Marie-Claire Beauvais, che in seguito al divorzio dal marito avvocato Axel Jean Pierre si trasfer\u00ec con i suoi sette figli maggiori nel Massachusetts e successivamente a Miami. All'et\u00e0 di 17 anni, la Beauvais si trasfer\u00ec a New York e inizi\u00f2 una carriera di modella, firmando un contratto con la Irene Marie Models.\nNel 1985 debutt\u00f2 in veste di attrice, interpretando due puntate della serie televisiva \"Miami Vice\", quindi nel 1986 debutt\u00f2 nel cinema, interpretando una piccola parte in \"Manhunter - Frammenti di un omicidio\" di Michael Mann. Dal 2001 al 2004 prese parte a settantuno episodi di \"New York Police Department\".\nHa posato per riviste quali \"Essence\" e \"Ebony\", e nell'agosto 2007 \u00e8 apparsa senza veli su \"Playboy\".\nVita privata.\nNell'aprile 1991, l'attrice ha sposato il produttore Daniel Saunders, da cui ha avuto un figlio, Oliver, nato il 22 febbraio dello stesso anno. La coppia divorzia nel 2000.\nIl 12 maggio del 2001, Beauvais si sposa con Michael Nilon, un agente della Creative Artists Agency, con il quale ha avuto due figli gemelli, Jax Joseph e Jaid Thomas, nati il 18 ottobre 2007 dopo cinque anni di trattamenti contro l'infertilit\u00e0, durante la quale l'attrice ha sub\u00ecto tre aborti spontanei e due cicli falliti di fecondazione in vitro.\nNell'aprile 2010, l'attrice accusa pubblicamente suo marito di infedelt\u00e0 coniugale e il 10 maggio ha chiesto il divorzio pi\u00f9 l'affidamento dei suoi figli. Dopodich\u00e9, il loro matrimonio si conclude il 1\u00ba aprile 2011."}
{"id": "2310191", "revid": "1904508", "url": "https://it.wikipedia.org/wiki?curid=2310191", "title": "Vesper (cocktail)", "text": "Vesper o Vesper Martini \u00e8 un cocktail composto da gin, vodka e Kina Lillet, un vino aromatizzato non pi\u00f9 prodotto e sostituito dal similare Lillet Blanc, attualmente disponibile. Fa parte della categoria dei pre-dinner cocktail.\nIl cocktail \u00e8 stato inventato nel 1953 da Ian Fleming nel romanzo \"Casino Royale\". L'agente segreto James Bond ordina e nomina il cocktail in onore di Vesper Lynd, di cui era innamorato.\nPreparazione.\nAgitare e non mescolare gli ingredienti con ghiaccio in uno shaker e servire in una coppa martini larga e profonda decorando con una fetta lunga e sottile di buccia di limone."}
{"id": "2310201", "revid": "129019", "url": "https://it.wikipedia.org/wiki?curid=2310201", "title": "Les Roquetes", "text": "Les Roquetes \u00e8 un quartiere di Barcellona che si trova nel distretto Nou Barris, sviluppatosi in maniera autonoma negli anni cinquanta a seguito della rilevante crescita demografica della citt\u00e0.\nProprio le origini difficili del quartiere hanno creato un senso di solidariet\u00e0 tra gli abitanti che si pu\u00f2 vedere ancora oggi nel ritmo della vita cittadina, come ad esempio nella decisione presa dai residenti nel 1964 di costruirsi autonomamente i servizi idrici e fognari di cui il quartiere era sprovvisto.\nIl quartiere presenta inoltre una notevole pendenza che ha reso necessaria la costruzione di diverse scalinate con notevoli disagi per la popolazione, soprattutto per i portatori di handicap, cosicch\u00e9 si stanno realizzando diverse iniziative per migliorarne la qualit\u00e0 della vita, come la recente installazione di due ascensori nella \"calle de Alc\u00e1ntara\". Tuttavia, questa particolare orografia dona al quartiere di un fascino particolare grazie ad una spettacolare vista panoramica della citt\u00e0.\nTrasporti.\nIl quartiere \u00e8 servito dalla linea 3 della metropolitana che passa per l'omonima stazione."}
{"id": "2310215", "revid": "1728", "url": "https://it.wikipedia.org/wiki?curid=2310215", "title": "Barri de Sant Antoni", "text": ""}
{"id": "2310216", "revid": "173868", "url": "https://it.wikipedia.org/wiki?curid=2310216", "title": "Inconsistenza temporale", "text": ""}
{"id": "2310219", "revid": "486946", "url": "https://it.wikipedia.org/wiki?curid=2310219", "title": "Barrio Roquetes", "text": ""}
{"id": "2310220", "revid": "1442080", "url": "https://it.wikipedia.org/wiki?curid=2310220", "title": "ABA Liga 2005-2006", "text": "La ABA Liga 2005-2006 fu la 5\u00aa edizione della Lega Adriatica di pallacanestro. La vittoria finale fu ad appannaggio dei serbi del FMP \u017deleznik sui conterranei del Partizan Belgrado.\nVonteego Cummings, del Partizan Belgrado, venne nominato MVP della finale."}
{"id": "2310224", "revid": "129019", "url": "https://it.wikipedia.org/wiki?curid=2310224", "title": "Barrio de la Ribera", "text": ""}
{"id": "2310226", "revid": "23116425", "url": "https://it.wikipedia.org/wiki?curid=2310226", "title": "Depeche", "text": ""}
{"id": "2310232", "revid": "1408685", "url": "https://it.wikipedia.org/wiki?curid=2310232", "title": "Consuelo Kanaga", "text": "Vita.\nConsuelo Kanaga nacque il 15 maggio 1894 ad Astoria, seconda figlia di Amos Ream Kanaga e Mathilda Carolina Hartwig. Suo padre era un avvocato di successo e giudice in Ohio. Dopo essersi trasferito ad Astoria divenne procuratore distrettuale per la citt\u00e0, e viaggi\u00f2 molto, spesso lasciando la sua famiglia con poche notizie. Dopo il loro trasferimento in California nel 1915 sua madre divenne agente immobiliare, un'occupazione altamente inusuale per una donna a quel tempo. Il cognome \"Kanaga\" \u00e8 di origine svizzera, e una genealogia di famiglia ne fa risalire le radici fino ad almeno 250 anni addietro. La ragione del suo nome non \u00e8 nota sebbene sia inusuale per un nome di donna. Il suo secondo nome \"Delesseps\" si dice venga dall'ammirazione di sua madre per Ferdinand de Lesseps, il costruttore del canale di Panama.\nNel 1911 la famiglia si spost\u00f2 dall'Oregon a Larkspur nella Marin County, California. Quattro anni pi\u00f9 tardi nel 1915 la Kanaga ebbe un lavoro come reporter, scrittrice e fotografa part-time per il \"San Francisco Chronicle.\" Dorothea Lange disse che la Kanaga fu la prima donna giornalista fotografa che avesse mai incontrato. Fu l\u00ec che lei scopr\u00ec il giornale di Alfred Stieglitz \"Camera Work\" e decise di divenire una fotografa. Dopo aver incontrato Dorothea Lange, che la incoraggi\u00f2 ad iniziare la carriera di fotografa. La Lange la introdusse nella vivace comunit\u00e0 di artisti fotografi della Bay Area di San Francisco, tra cui vi erano Anne Brigman, Edward Weston, Francis Brugui\u00e8re, e Louise Dahl-Wolf.\nNel 1919 spos\u00f2 un ingegnere minerario Evans Davidson ma si separarono dopo due anni. Nel 1922 si trasfer\u00ec a New York per lavorare come fotogiornalista per il giornale \"New York American.\" Mentre era a New York un collega del giornale, Donald Litchfield, le fece conoscere Alfred Stieglitz. Stieglitz lavor\u00f2 con la Kanaga per aiutarla a trasformare la sua visione dal fotogiornalismo ad uno stile fotografico pi\u00f9 artistico. Dal marzo del 1923 visse con Litchfield, sebbene all'epoca non avesse ancora divorziato da Davidson. Nel 1924 lei e Litchfield si trasferirono in California, vivendo vicino a Santa Cruz, San Francisco e Los Angeles. Alla fine dell'anno lei termin\u00f2 la causa di divorzio con Davidson, e si fidanz\u00f2 con Litchfield. Il fidanzamento non dur\u00f2 pi\u00f9 di sei mesi, however, e alla fine dell'anno non erano pi\u00f9 una coppia.\nNel 1926 incontr\u00f2 Tina Modotti, che era in visita a San Francisco, e lei mise ainsieme una piccola esposizione delle fotografie di Modotti allo studio Kanaga Studio a Post Street. Aiutata dal mecenate Albert Bender, inizi\u00f2 a pianificare un prolungato tour europeo, e nel 1927 lei pass\u00f2 l'ultima parte dell'anno viaggiando e fotografando in Francia, Germany, Hungary and Italy. Mentre era l\u00ec incontr\u00f2 Dahl, e i due viaggiarono insieme per molte settimane.\nMentre viaggiava in Tunisia nel gennaio del 1928, incontr\u00f2 James Barry McCarthy, uno scrittore ed ex pilota Irlandese, e a marzo si sposarono. A maggio ritornarono a New York e si stabilirono l\u00ec. La Kanaga inizialmente trov\u00f2 lavoro come ritoccatrice di fotografia, ma nel giro di pochi mesi lei ebbe la sua camera oscura e stamp\u00f2 la prima delle sue molte foto dall'Europa. Nel 1930 lei e McCarthy si trasferirono a San Francisco, e presto si reinser\u00ec nella comunit\u00e0 dei fotografi del luogo.\nNel 1931 le incontr\u00f2 e assunse l'afroamericano Eluard Luchell McDonald, un \"uomo per tutti i mestieri\", che lavor\u00f2 per lei come tuttofare e chauffeur. Inizi\u00f2 a fotografarlo e parlando con lui si appassion\u00f2 alla condizione degli Afro-Americani e alla loro continua lotta contro il razzismo. Presto lei dedic\u00f2 molto della sua fotografia a immagini id Afro-Americani, le loro case e la loro cultura.\nNel 1932 fu invitata da Weston e Ansel Adams a partecipare alla mostra del famoso Gruppo f/64 al M.H. de Young Memorial Museum, dove espose 4 stampe. C'\u00e8 molta confusione sul fatto che la Kanaga dovesse essere considerata all'epoca, un membro del Gruppo f/64. L'annuncio della mostra al de Young Museum aveva in elenco sette fotografi del Gruppo f/64 e diceva \"Di volta in volta a vari altri fotografi sar\u00e0 chiesto di mostrare la propria opera con il Gruppo f/64 Gli invitati alla prima mostra sono: Preston Holder, Consuela [sic] Kanaga, Alma Lavenson, Brett Weston.\"\nComunque nel 1934 il gruppo diffuse una nota sul periodico \"Camera Craft\" che diceva: \"Il gruppo F:64 include tra i suoi membri i ben noti Edward Weston, Ansel Adams, Willard Van Dyke, John Paul Edwards, Imogene [sic] Cunningham, Consuela [sic] Kanaga and several others.\"\nIn un'intervista, concessa anni dopo, la Kanaga stessa disse \"Ero in quella mostra con Edward Welson, Imogen Cunningham, Willard Van Dyke and Ansel Adams, ma non ero in un gruppo, n\u00e9 ho mai fatto parte di qualche altro gruppo, non ero un'appartenente\"\nNel 1935 ritorn\u00f2 a New York senza McCarthy e apparentemente i due divorziarono entro l'anno. Lei inizi\u00f2 a progettare un portfolio dedicato agli Afroamericani e intervist\u00f2 varie famiglie ad Harlem con cui lei sperava di vivere mentre documentava le loro vite.\nMentre si trovava l\u00ec rincontr\u00f2 il pittore Wallace Putnam che lei aveva conosciuto quando era stata a New York la volta precedente. Nell'arco di tre mesi si sposarono. Passarono parte della loro luna di miele in visita ad Alfred Stieglitz a casa sua a Lake George.\nNel 1938 inizi\u00f2 ad insegnare al Photo League, dove influenz\u00f2 una nuova generazione di fotografi artistici, inclusi Aaron Siskind.\nDal 1940 trov\u00f2 l'insegnamento troppo restrittivo, e ritorn\u00f2 a fare la fotografa a tempo pieno. Fu attiva come fotografa e espositrice per tutti gli anni 40, 50 e 60. Nell'ultima decade divenne molto attiva nella battaglia per i diritti civili e prese parte a tutte le manifestazioni e marce fotografandole. Nel 1963 fu arrestata ad Albany (Georgia) durante la Marcia per la Pace.\nFinalmente sembr\u00f2 aver trovato in Putnam il giusto partner romantico e artistico, e i due rimasero insieme per il resto della sua vita.\nViaggiarono frequentemente e passarono l'ultima met\u00e0 degli anni 60 andando avanti e indietro per la Francia.\nLa Kanaga mor\u00ec il 28 febbraio 1978, a Yorktown Heights, New York tutti i suoi possedimenti ammontavano a $1345 in equipaggiamento fotografico, 2500 negativi e 375 stampe. Tutto il resto lo aveva donato agli amici.\nFotografia.\nConsuelo Kanaga \u00e8 stata detta \"Tra i fotografi Americani, la pi\u00f9 trascendente, e sorprendentemente meno nota\" Aveva un ampio spettro di interessi visuali, dal pittorialismo a al fotogiornalismo al ritratto ai panorami cittadini fino alla vita quotidiana. Si \u00e8 detto che il tema dominante nel suo lavoro \u00e8 un \"costante interesse e impegno nella scena Americana\" Ha celebrato l'umano in ogni foto che ha preso, sia che fosse un'immagine di mezzadri e delle loro case del Sud o immagini di vita di fiori e tendaggi. \u00c8 stata notata anche come tecnico della camera oscura di alto livello.\nI suoi ritratti includono molti notissimi artisti e scrittori degli anni trenta e 40 tra cui Milton Avery, Morris Kantor, Wharton Esherick, Mark Rothko e W. Eugene Smith.\nLa Kanaga che era bianca fu una dei pochi fotografi del 1930 a produrre ritratti artistici di persone nere.\nSignificativamente, le 4 stampe con cui lei contribui alla prima mostra del gruppo f/64 ne includevano 2 di Eluard Luchell McDaniel, che lei avrebbe fotografato ripetutamente negli anni seguenti. La Kanaga fotograf\u00f2 anche scrittori e intellettuali neri, tra cui Langston Hughes e Countee Cullen.\nNel 1949 partecip\u00f2 ad importantissime mostre \"Photographs by 50 Photographers: Landmarks in Photographic History\" al Museum of Modern Art in New York. All'immagine pi\u00f9 nota della Kanaga, \"She Is a Tree of Life to Them,\" fu dato il titolo da Edward Steichen quando la selezion\u00f2 per il riferimento \"Family of Man\" mostra del 1955. La foto, da uno studio di lavoratori migranti in Florida, mostra una snella donna nera, incorniciata da una parete bianca che aduna i figli a lei con un tenero gesto.\nLei continu\u00f2 a fotografare fino agli anni 60 inclusa una serie di fotografie di dimostranti per i diritti civili ad Albany nel 1963. Nel 1976 il Brooklyn Museum le dedic\u00f2 un'esposizione retrospettiva personale. \nSul suo lavoro, disse:"}
{"id": "2310240", "revid": "343906", "url": "https://it.wikipedia.org/wiki?curid=2310240", "title": "Obwaldo", "text": ""}
{"id": "2310243", "revid": "767487", "url": "https://it.wikipedia.org/wiki?curid=2310243", "title": "Jacopo Finzi", "text": "Laureatosi a Bologna nel 1896, si applic\u00f2 subito agli studi psichiatrici presso il manicomio di Ferrara, diretto da Ruggero Tambroni. Nel 1897 segu\u00ec ad Heidelberg l'insegnamento di Emil Kraepelin, le cui idee si erano diffuse in Italia attraverso molti scritti, e in particolare nel \"Manuale di psichiatria del XX secolo\".\nInsieme ad Alberto Vedrani, diede un contributo allo studio clinico della demenza precoce."}
{"id": "2310245", "revid": "1318658", "url": "https://it.wikipedia.org/wiki?curid=2310245", "title": "Campionato britannico di scacchi", "text": "Il Campionato britannico di scacchi (British Chess Championship) si \u00e8 svolto ufficialmente a partire dal 1904 in varie citt\u00e0 del Regno Unito per determinare il campione nazionale di scacchi.\nAttualmente non esiste una federazione unica che rappresenta tutto il Regno Unito. L'Inghilterra, la Scozia e il Galles mandano per esempio squadre separate alle olimpiadi degli scacchi e ad altre competizioni a squadre. Il campionato britannico viene attualmente organizzato prevalentemente dalla \"English Chess Federation\".\nNel 1866 la \"British Chess Association\" (BCA) organizz\u00f2 il primo campionato britannico ufficiale, chiamato allora \"BCA Challenge Cup\". Questi tornei si svolsero solo fino al 1872. \nDal 1862 al 1899 la \"British Chess Federation\" (BCF) e la \"British Chess Association\" organizzarono saltuariamente dei Congressi, il cui vincitore veniva considerato a volte, sia pure non ufficialmente, il campione britannico. Erano ammessi giocatori di qualunque nazionalit\u00e0. \nDal 1904 al 2003 il campionato divenne ufficiale ed era aperto a giocatori appartenenti a tutti i paesi del Commonwealth Britannico. A partire dal 2004 \u00e8 stato deciso che solo giocatori di nazionalit\u00e0 britannica avrebbero potuto prendere parte al campionato.\nCongressi 1862-1899.\nNota: i congressi segnati con un asterisco (1*, 2*, 3*) vennero organizzati dalla \"British Chess Federation\", tutti gli altri dalla \"British Chess Association\" (fondata nel 1885 da Isidor Gunsberg)."}
{"id": "2310246", "revid": "1305772", "url": "https://it.wikipedia.org/wiki?curid=2310246", "title": "Vraca", "text": "Vraca () \u00e8 una cittadina di 52 600 abitanti nel della Bulgaria nord-occidentale, facente parte della regione di Vraca. \u00c8 il centro amministrativo del comune omonimo, circa 112 km a nord di Sofia. \nGeografia fisica.\nSorge ai piedi dei Monti Balcani, a 370 metri sul livello del mare, in una zona ricca di formazioni rocciose e caverne. Bagnata dal fiume Leva, copre una superficie di 212\u00a0km\u00b2.\nStoria.\nLe radici della citt\u00e0 risalgono ai Traci. I Romani la chiamavano \"Valve\" (dal latino: \"porta di una fortezza\"), per via della presenza di uno stretto passaggio nel punto in cui era collocato il cancello di accesso alla fortezza, cancello che compare ancora oggi nel gonfalone cittadino. \nDopo la caduta di Roma, divenne parte dell'Impero bizantino e alla fine del VI secolo d.C. accolse le popolazioni slave meridionali, provenienti dalla Pannonia e dalla Dacia, situate a nord. Malgrado questo, rimase sotto il controllo bizantino.\nNel VII secolo d.C. i Proto-bulgari e gli Slavi meridionali fondarono il Primo Impero bulgaro, di cui la slava Vraca divenne un punto nevralgico, fungendo da nodo strategico in prossimit\u00e0 del confine meridionale dello stato. La citt\u00e0 divenne celebre come centro di produzione della terracotta, per le sue miniere d'oro e d'argento e per la sua importanza militare. \nNell'VIII secolo d.C. l'esercito dei Bulgari conquist\u00f2 Sofia, evento dopo il quale Vraca perse progressivamente il proprio ruolo nevralgico a vantaggio della futura capitale della Bulgaria, pur tornando a rivestire un ruolo chiave nella resistenza contro le invasioni di Bizantini, Serbi e Magiari nel Medioevo.\nIl 1\u00ba maggio 1966, nel villaggio di Sgorigrad, presso Vraca, una diga di contenimento del materiale derivante da attivit\u00e0 estrattive collass\u00f2, causando un'alluvione di fango e detriti che uccise 488 persone. Resta uno dei pi\u00f9 grandi disastri nella storia della citt\u00e0, insieme con l'incendio del 30 settembre 1923 e al bombardamento degli anglo-americani del 23 gennaio 1944.\nLocalit\u00e0.\nIl comune \u00e8 formato dall'insieme delle seguenti localit\u00e0:\nSport.\nCalcio.\nLa squadra principale della citt\u00e0 \u00e8 il Profesionalen Ob\u0161tinski Futbolen Klub Botev Vraca."}
{"id": "2310265", "revid": "124632834", "url": "https://it.wikipedia.org/wiki?curid=2310265", "title": "Fran\u00e7oise Gilot", "text": "Biografia.\nDopo aver iniziato gli studi di diritto, la sua passione per l'arte la porta al disegno e alla pittura, tracce dell'influenza della madre, un'acquarellista. \nNel maggio 1943, incontra in un ristorante a Parigi Pablo Picasso, allora amante di Dora Maar. Dal 1944 al 1953 \u00e8 la compagna del pittore spagnolo, lei 21 anni e lui 61. Dalla relazione nascono due figli, Claude (1947) e Paloma (1949). &lt;br&gt;Durante il loro periodo di vita comune, Picasso la rappresent\u00f2 nel quadro \"Joie de vivre\" nella figura \"Femme fleur\", dove appare solare e radiosa. Fran\u00e7oise fu soggetto anche per un celebre quadro di Henri Matisse, al quale Picasso fece conoscere Gilot. \nStanca della situazione, si separa dall'artista, ma continuando come prima ad esercitare l'arte della pittura. \nNel 1955 sposa l'artista Luc Simon. Hanno una figlia, Aurelia, ma divorziano nel 1962. \nNel 1964 Gilot pubblica \"Vivre avec Picasso\", un libro relativamente intimo sulla loro vita in comune che incontra enorme successo e qualche critica. Il testo mand\u00f2 in collera Picasso, che arriver\u00e0 a rifiutare di rivedere i suoi figli.\nNel 1969 conosce lo scienziato Jonas Salk, che sposa l'anno seguente. Rimangono sposati fino alla morte del marito nel 1995."}
{"id": "2310267", "revid": "1573940", "url": "https://it.wikipedia.org/wiki?curid=2310267", "title": "Cladonia acuminata", "text": "Cladonia acuminata \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"acuminatus\", che significa \"appuntito, a punta\", ad indicare probabilmente la forma dei podezi.\nCaratteristiche fisiche.\nIl sistema di riproduzione \u00e8 principalmente asessuato, attraverso i soredi o strutture similari, quali ad esempio i blastidi. Il fotobionte \u00e8 principalmente un'alga verde delle Trentepohlia, di preferenza una Trebouxia.\nHabitat.\nQuesta specie si adatta soprattutto a climi di tipo temperato fresco o montano dell'area circumboreale. Rinvenuta su suoli calcarei ricchi di humus in spazi aperti e soleggiati. Predilige un pH del substrato con valori intermedi fra molto acido e subneutro fino a subneutro puro. Il bisogno di umidit\u00e0 spazia da igrofitico a mesofitico.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nIn Italia questa specie di Cladonia \u00e8 estremamente rara: \nTassonomia.\nQuesta specie \u00e8 attribuita alla sezione Helopodium; a tutto il 2014 sono state identificate le seguenti forme, sottospecie e variet\u00e0:"}
{"id": "2310289", "revid": "124585127", "url": "https://it.wikipedia.org/wiki?curid=2310289", "title": "Vergo Zoccorino", "text": "Vergo Zoccorino (\"V\u00e8ergh Zucur\u00ecn\" in dialetto brianzolo, e semplicemente Vergo fino a met\u00e0 del XX secolo) \u00e8 una frazione di Besana in Brianza, unione delle due localit\u00e0 di \"Vergo\" e \"Zoccorino\".\nOrigine del nome.\nAnticamente il comune era costituito da tre centri: Santa Caterina, intorno alla chiesa vecchia allora dedicata all'omonima santa, Vergo che era il centro pi\u00f9 importante e dava il nome al comune, e Zoccorino che era poco abitato. Vergo sembra ricordare il nome della divinit\u00e0 gallica \"Vergana o Vercana\", da Verga, \"colera\". Zoccorino, localmente chiamato Zuccorino, deriva dal diminutivo zucco ovvero poggio.\nStoria.\nLe prime notizie storiche relative a Vergo risalgono al secolo XIV, quando era incluso nella Pieve di Agliate della Provincia di Milano. Nel 1751 il comune di Vergo contava 383 abitanti, salite a 455 nel 1771.\nNel 1805 con il Regno d\u2019Italia, Vergo coi suoi 490 residenti viene inserito nel Distretto di Monza del Dipartimento d'Olona. Nel 1809 il comune viene poi temporaneamente aggregato a quello di Costa su decreto di Napoleone, che poi pose tutto sotto Carate nel 1811, ma nel 1816 gli austriaci annullarono ogni riforma al loro ritorno, e il paese arriv\u00f2 a 759 anime nel 1853 salite a 831 nel 1861. Sotto il nuovo governo italiano ebbe breve vita, dato che nel 1869 entr\u00f2 a far parte del comune di Besana in Brianza.\nArchitetture religiose.\nNota per l'imponente campanile, uno dei pi\u00f9 alti dell'intera Brianza, dal quale, nelle giornate limpide, \u00e8 possibile vedere persino la Madonnina del Duomo di Milano. Il suo concerto di sacri bronzi \u00e8 quello con pi\u00f9 campane di tutta Besana Brianza. Sono 8 in do3 e vennero fuse da Luigi Ottolina nel 1939 (sol3 Ottolina 1953,la3 Ottolina 1974). Nel 2014 \u00e8 stata inserita una nona campana che viene chiamata \"la Marcolina\" poich\u00e9 \u00e8 stata fusa in onore di Marco Sironi. Suona poco prima dell'inizio della messa.\nNota ai pi\u00f9 come \"gesa vegia\", era la chiesa parrocchiale prima della costruzione dell'attuale Chiesa SS. Gervaso e Protaso. Si ricorda la guarigione miracolosa ottenuta dal San Francesco Spinelli, mentre si trovava in preghiera davanti alla statua della Madonna. Ora \u00e8 stata trasformata in abitazione.\nSport.\nGloriosa societ\u00e0 dilettantisca di ciclismo, ha colto numerosi successi nazionali ed internazionali in particolare negli anni '90 e primi anni 2000. Il punto pi\u00f9 alto viene toccato con la storica tripletta ai campionati del mondo del 2001 di Lisbona vinti da Yaroslav Popovych. Negli ultimi anni la societ\u00e0 \u00e8 scomparsa dal panorama internazionale, anche a causa di problemi legati al mondo del doping.\nSociet\u00e0 sportiva dilettantisca, partecipante ai locali tornei oratoriani di calcio a 7 e pallavolo."}
{"id": "2310291", "revid": "1573940", "url": "https://it.wikipedia.org/wiki?curid=2310291", "title": "Prionailurus planiceps", "text": "Il gatto a testa piatta (Prionailurus planiceps ) \u00e8 un piccolo felino selvatico diffuso in maniera discontinua nella penisola malese, nel Borneo e a Sumatra. Dal 2008 la IUCN lo classifica tra le specie \"in pericolo\" a causa della distruzione delle zone umide in cui vive.\nQuesto felino \u00e8 molto raro in cattivit\u00e0, dove si trovano meno di 10 esemplari - tutti in zoo dell'Asia sud-orientale - registrati dal Sistema Internazionale Informativo delle Specie (ISIS) agli inizi del 2010. Come altri piccoli felidi, in passato veniva classificato nel genere \"Felis\", ma attualmente \u00e8 considerato una delle quattro specie di \"Prionailurus\".\nDescrizione.\nIl gatto a testa piatta ha una lunghezza testa-corpo di 41\u201350\u00a0cm e una breve coda di 13\u201315\u00a0cm. Pesa 1,5-2,5\u00a0kg. Il fitto mantello \u00e8 generalmente di colore grigio e marrone-rossastro scuro, con testa dai toni pi\u00f9 rossastri e regioni inferiori biancastre. Tranne che per alcune striature facciali relativamente poco evidenti, ha il mantello piuttosto uniforme. Le zampe sono abbastanza corte e le orecchie sono brevi e arrotondate.\nLe membrane interdigitali delle zampe consentono al felino di muoversi meglio su terreni fangosi e nell'acqua e sono perfino pi\u00f9 sviluppate di quelle presenti nel gatto pescatore. Gli artigli sono solo parzialmente retrattili, come quelli del ghepardo. La forma della testa \u00e8 piuttosto insolita per un felino; il cranio \u00e8 abbastanza lungo, mentre la calotta cranica, cos\u00ec come indica sia il nome comune che quello scientifico, \u00e8 piuttosto appiattita. Anche la posizione degli occhi \u00e8 insolita: rispetto a quelli degli altri felini, infatti, essi, piuttosto ravvicinati tra loro, sono posizionati molto in avanti; quest'ultima caratteristica consente all'animale di godere di una visione stereoscopica. Inoltre i denti si sono adattati a far presa su prede scivolose e le mandibole sono relativamente potenti. Queste caratteristiche permettono al gatto a testa piatta di afferrare e trattenere prede acquatiche con la stessa abilit\u00e0 del gatto pescatore, suo stretto parente.\nDistribuzione e habitat.\nL'areale del gatto a testa piatta \u00e8 ristretto alle foreste pluviali tropicali di pianura dell'estremit\u00e0 meridionale della Thailandia, della Malesia peninsulare, di Sabah, Sarawak, Brunei, Kalimantan e Sumatra. Vive prevalentemente in zone d'acqua dolce di pianura e nei pressi della costa. Pi\u00f9 del 70% degli avvistamenti sono ovvenuti a meno di 3\u00a0km di distanza dall'acqua.\nSi incontra anche nelle foreste, sia primarie che secondarie.\nBiologia.\nIl gatto a testa piatta viene generalmente considerato un animale notturno, ma le osservazioni effettuate in cattivit\u00e0 fanno ipotizzare che abbia abitudini pi\u00f9 crepuscolari. Si nutre soprattutto di rane, pesci e crostacei, ma anche di ratti e polli. In cattivit\u00e0 mostra un maggior interesse verso potenziali prede acquatiche, piuttosto che su quelle di terraferma, il che fa supporre che nel suo habitat naturale preferisca cacciare in zone rivierasche.\nHa premolari relativamente lunghi ed \u00e8 uno dei pochi felini (insieme al ghepardo, al gatto pescatore e al gatto di Iriomote) che non sono in grado di retrarre completamente gli artigli. Questi adattamenti, cos\u00ec come le sue abitudini, lo rendono molto simile ad un mustelide semi-acquatico ed \u00e8 ben noto per la facilit\u00e0 con cui si muove nell'acqua.\nIn natura i gatti a testa piatta sono solitari e delimitano il loro territorio con marcature odorose. Diversamente da altri felini, tuttavia, spruzzano l'urina camminando in avanti in posizione rannicchiata, rilasciando, in tal modo, una traccia sul terreno, invece di dirigere il getto verso una superficie verticale. Sembra che emetta vocalizzi simili a quelli del gatto domestico.\nMalgrado tutto, comunque, conosciamo ben poco le abitudini di questo felino allo stato selvatico; sappiamo, tuttavia, che ha un periodo di gestazione di circa 56 giorni e che in cattivit\u00e0 la femmina d\u00e0 alla luce nidiate di 1-2 piccoli. Alcuni esemplari in cattivit\u00e0 hanno raggiunto i quattordici anni di et\u00e0.\nConservazione.\nIl gatto a testa piatta viene classificato dalla IUCN tra le specie \"in pericolo\" e compare nell'Appendice I della CITES. La sua popolazione totale \u00e8 probabilmente inferiore ai 2500 esemplari adulti e nessuna singola sotto-popolazione \u00e8 costituita da pi\u00f9 di 250 adulti. Malgrado la distruzione dell'habitat e l'inquinamento idrico costituiscano serie minacce alla sua sopravvivenza, vari avvistamenti avvenuti in piantagioni di palma da olio suggeriscono che sia una specie meno specializzata di quanto venga generalmente creduto. Il gatto a testa piatta gode della pi\u00f9 completa protezione in tutto il suo areale, tranne che nel Brunei, dove non viene garantita ad esso alcuna protezione. Normalmente viene avvistato solo molto di rado."}
{"id": "2310292", "revid": "120106137", "url": "https://it.wikipedia.org/wiki?curid=2310292", "title": "Distretti del Brunei", "text": "I distretti del Brunei (\"daerah\") sono la suddivisione territoriale di primo livello del Paese e sono pari a 4. Ciascuno di essi si suddivide ulteriormente in \"mukim\"."}
{"id": "2310299", "revid": "1573940", "url": "https://it.wikipedia.org/wiki?curid=2310299", "title": "Chiesa della Congregazione della Sanit\u00e0", "text": "La chiesa della Congregazione della Sanit\u00e0 \u00e8 un edificio sacro sito nel comune di San Lorenzello.\nStoria.\nVenne eretta agli inizi del XVII secolo per volere di Fra Ruffino da Napoli, \"cappuccino predicatore\", che fu anche l'autore della Chiesa di Santa Maria di Costantinopoli in Cerreto Sannita.\nNel 1628 venne ultimato il cantiere ma a seguito delle distruzioni portate dal terremoto del 5 giugno 1688 l'edificio venne ricostruito per essere pi\u00f9 volte ampliato nel 1730, negli anni 1739-42 (quando furono realizzati campanile e cupola) e nel 1768.\nAlla chiesa \u00e8 annessa una confraternita di laici (\"Congrega\") le cui regole furono approvate da re Ferdinando IV di Napoli il 3 marzo 1777. La sua amministrazione era divisa fra \"officiali maggiori\" (Priore, I e II assistente) ed \"officiali minori\" (maestri dei novizi, segretario, tesoriere ecc.).\nDescrizione.\nLa facciata, quasi priva di decorazioni, ha due lesene di ordine dorico con un portale in pietra locale lavorata avente alla base due leoni e nel timpano un pannello maiolicato di Antonio Giustiniano (padre del pi\u00f9 famoso Nicola) del 1727, raffigurante la Madonna col bambino fra motivi floreali. Il campanile \u00e8 ricoperto da embrici maiolicati giallo e verdi anche se gli attuali sono della bottega Barbieri (1954).\nL'interno ha alle pareti quattro affreschi ottocenteschi del Rullo raffiguranti la fuga in Egitto, la visita ad Elisabetta, l'Annunciazione e l'angelo che suggerisce a San Giuseppe gli strumenti del mestiere. Del XIX secolo sono anche il pulpito e gli scanni dei confratelli. Sull'altare maggiore vi \u00e8 un dipinto del Lambiase del 1748."}
{"id": "2310300", "revid": "116456191", "url": "https://it.wikipedia.org/wiki?curid=2310300", "title": "Il delitto Notarbartolo", "text": "Il delitto Notarbartolo \u00e8 una miniserie televisiva in tre puntate del 1979, per la regia di Alberto Negrin, ispirato all'uccisione di Emanuele Notarbartolo, direttore del Banco di Sicilia, da parte di Cosa Nostra nel 1893.\nLa miniserie \u00e8 stata trasmessa dalla Rete 2 della Rai dal 9 maggio 1979."}
{"id": "2310302", "revid": "88740", "url": "https://it.wikipedia.org/wiki?curid=2310302", "title": "Epaminonda Troya", "text": "Biografia.\nEntr\u00f2 in monastero all'et\u00e0 di undici anni.\nAttivit\u00e0 con la banda Carit\u00e0.\n\u00c8 considerato, insieme a don Gregorio Baccolini, un discepolo della dottrina di don Tullio Calcagno. A Firenze collabor\u00f2 inizialmente con Ferdinando Pretini, un parrucchiere che aveva organizzato un servizio di soccorso per i prigionieri alleati. All'inizio infatti dette ospitalit\u00e0 ad alcuni militari del disciolto esercito e a una missione badogliana, nel convento della Chiesa di Santa Trinita, di cui era viceparroco.\nArrestato nel negozio del Pretini dalla banda Carit\u00e0, ne divenne poi un componente, uno dei pi\u00f9 stimati, dopo aver subito i primi maltrattamenti e dopo essere stato anche ricattato: venne trovato in possesso, oltre che di stampa antifascista clandestina, perfino, sembra, di alcune lettere galanti. In seguito, al processo contro la banda Carit\u00e0, si disse che aveva ceduto al ricatto nel timore di essere scoperto dal cardinale Dalla Costa; per\u00f2, c'\u00e8 anche chi sostiene che fu lo stesso Troya a denunciare il Pretini a Carit\u00e0. In ogni caso divenne una spia di Carit\u00e0, tradendo i suoi vecchi compagni di cospirazione e inoltre, in una \"Villa Triste\" a Firenze, durante le torture si divertiva a suonare al pianoforte le canzoni napoletane o L'Incompiuta di Schubert.\nAttivit\u00e0 con la banda Koch.\nSegu\u00ec Pietro Koch, di cui era amico e \"consigliere spirituale\", prima a Roma e poi a Milano, divenendo membro dell'omonima banda e prendendo parte a vari crimini: al processo contro la banda Koch, ammise di aver fatto parte dell'OVRA a Firenze e di aver lavorato per Koch come informatore, nell'ambiente religioso. Fu anche accusato di aver partecipato personalmente alle torture, anche se respinse queste gravi accuse; comunque, molto probabilmente, fu responsabile dell'irruzione compiuta dai tedeschi e da Koch nella Basilica di San Paolo fuori le mura a Roma. Nel dopoguerra, dopo essersi rifugiato in America Latina, torn\u00f2 in Italia per affrontare i processi contro la banda Carit\u00e0 e la Banda Koch. Il 10 agosto 1946, la Sezione Speciale della Corte d'Assise di Milano condann\u00f2 Troya a 28 anni di reclusione. Scont\u00f2 pochi anni di carcere, per poi beneficiare dell'amnistia Azara, nel 1953.\nMorte.\nMor\u00ec nel 1984, all'et\u00e0 di sessantanove anni."}
{"id": "2310311", "revid": "30610", "url": "https://it.wikipedia.org/wiki?curid=2310311", "title": "Blemma", "text": ""}
{"id": "2310312", "revid": "123005565", "url": "https://it.wikipedia.org/wiki?curid=2310312", "title": "The Ashes 1998-99", "text": "Il The Ashes 1998-99 \u00e8 la 60\u00aa edizione del prestigioso The Ashes di cricket. La serie di 5 partite si \u00e8 disputata in Australia tra il 20 novembre 1998 e il 6 gennaio 1999 nelle citt\u00e0 di Brisbane, Perth, Adelaide, Melbourne e Sydney. La vittoria finale \u00e8 andata per la sesta volta consecutiva alla selezione australiana che \u00e8 riuscita ad imporsi per 3-1.\nCampione.\nAustralia(28\u00ba titolo)"}
{"id": "2310314", "revid": "1573940", "url": "https://it.wikipedia.org/wiki?curid=2310314", "title": "Felis silvestris ornata", "text": "Il gatto selvatico asiatico (Felis silvestris ornata ) \u00e8 una sottospecie di gatto selvatico diffusa dalle sponde orientali del Caspio fino all'India occidentale e, a nord, al Kazakistan, alla Cina occidentale e alla Mongolia meridionale. Dal momento che \u00e8 la sottospecie pi\u00f9 comune e diffusa di \"F. silvestris\", non corre alcun rischio di estinzione.\n\u00c8 noto anche come gatto delle steppe asiatico e gatto del deserto indiano.\nDescrizione.\nI gatti selvatici dell'Asia centrale si differenziano da quelli europei per lo sfondo color giallo-grigiastro o rossastro del mantello, ricoperto distintamente da piccole macchie nere o rosso-marrone. Talvolta le macchie si fondono insieme a costituire delle strisce, specialmente negli esemplari diffusi nelle regioni centroasiatiche a est dei monti Tien Shan.\nIn Pakistan e India, i gatti selvatici hanno mantelli dalla colorazione giallo-sabbia chiaro, sulla quale spiccano piccole macchie che tendono a disporsi in linee verticali su tronco e fianchi. La pelliccia \u00e8 generalmente breve, ma la sua lunghezza varia a seconda dell'et\u00e0 dell'esemplare e della stagione. La coda ha sempre l'estremit\u00e0 nera e le piante dei piedi sono nere. Un piccolo ciuffo di peli si sviluppa sulla punta delle orecchie. Il peso si aggira sui 3\u20134\u00a0kg.\nDistribuzione e habitat.\nIl Caucaso viene generalmente considerato come la zona di transizione tra gli areali del gatto selvatico europeo (a nord e a ovest) e del gatto selvatico asiatico (a sud e a est). In questa regione, il primo \u00e8 diffuso nelle foreste di montagna, mentre il secondo vive nelle aree desertiche e semidesertiche di bassa quota lungo le sponde del Caspio. Il gatto selvatico asiatico vive di solito in prossimit\u00e0 dei corsi d'acqua, ma \u00e8 anche in grado di vivere tutto l'anno in deserti completamente privi di riserve idriche. Nelle regioni montuose si spinge fino a 2000\u20133000 m di quota, ovunque vi sia copertura vegetale sufficiente. In inverno, ai confini settentrionali dell'areale, la profondit\u00e0 del manto nevoso pone dei limiti alla sua espansione.\nIn Afghanistan, gatti selvatici asiatici sono stati avvistati prima del 1973 sui monti e nelle steppe dell'Hazaristan (regione centrale del Paese), nella zona del passo Shibar, presso Herat e nella Provincia di Bamiyan.\nIn India, questo animale \u00e8 associato soprattutto ai deserti arbustivi. Nel 1999, la sottospecie era considerata ancora presente in Rajasthan, nei distretti di Bikaner, Barmer, Jaisalmer, Pali e Nagaur.\nAbita il deserto del Rajasthan e il Rann di Kutch, comprese le adiacenti distese erbose di Banni, in India, e le regioni desertiche del Sindh, in Pakistan. Il Santuario Naturale di Jalore, situato nei pressi dell'omonima citt\u00e0 del Rajasthan, \u00e8 una delle poche aree protette in cui questo animale \u00e8 presente in gran numero.\nBiologia.\nI gatti selvatici asiatici vengono avvistati pi\u00f9 frequentemente nelle ore diurne. Riposano e allevano i piccoli all'interno di tane.\nNelle regioni arbustive del Rajasthan occidentale, si nutrono soprattutto di gerbilli del deserto, ma cacciano anche lepri, ratti, tortore, pernici grigie, grandule, pavoni, bulbul, passeri e mangiano uova di uccelli che nidificano al suolo. Sono stati visti anche uccidere cobra, vipere dalle squame a sega, boa delle sabbie, gechi, scorpioni e coleotteri.\nConservazione.\nLe femmine di gatto selvatico asiatico si accoppiano spesso con i gatti domestici e nei pressi dei villaggi ove vivono le prime \u00e8 facile trovare nidiate frutto di ibridazioni. In Afghanistan a questi animali \u00e8 stata data una caccia assidua; nel 1977, nei bazar di Kabul erano in mostra pi\u00f9 di 1200 articoli confezionati con la pelle di questo felino.\nIl \"Felis silvestris\" compare nell'Appendice II della CITES. In Afghanistan esso \u00e8 protetto dalla legge ed \u00e8 stato posto, nel 2009, nella prima Lista delle Specie Protette del Paese; ci\u00f2 significa che \u00e8 vietata la caccia e la vendita di parti ricavate dall'animale. Inoltre, \u00e8 stato proposto di considerarlo oggetto di una futura campagna di studi."}
{"id": "2310320", "revid": "357498", "url": "https://it.wikipedia.org/wiki?curid=2310320", "title": "Giammaria Mazzucchelli", "text": ""}
{"id": "2310324", "revid": "3115", "url": "https://it.wikipedia.org/wiki?curid=2310324", "title": "Colmo (Collio)", "text": "Colmo (in sloveno Hum, in tedesco \"Cum\") \u00e8 una localit\u00e0 della Slovenia, frazione del comune di Collio.\nGeografia fisica.\nLa localit\u00e0 \u00e8 situata nella parte sud-orientale del Collio sloveno a 196,8 metri s.l.m. ed a 1,3 chilometri dal confine italiano.\nL'insediamento (\"naselja\") \u00e8 anche costituito dagli agglomerati di: Ancilo (\"An\u010dilo\"), Colmo inferiore (\"Dolanji Hum\"), Colmo superiore (\"Goranji Hum\"), \"Dedno\", \"Kucelj\", Nagnivizza (\"Njivice\") e \"Osredek\".\nSotto il dominio asburgico Colmo fu frazione del comune di San Martino.\nRappresentato nelle carte IGM al 25.000: 40A-IV-NE, 40A-IV-NO\nAlture principali.\nM.te Napani, m 269; \"Po\u010divalo\", m 265; Cuzil (\"\u0160pik\"), m 257; \"Korivc\", m 230; Sovenza (\"Sovenca\").\nCorsi d'acqua.\ntorrente Piumizza (\"Pevmica\"); torrente Slanotech (\"Slatovnik\")"}
{"id": "2310326", "revid": "1573940", "url": "https://it.wikipedia.org/wiki?curid=2310326", "title": "Felis bieti", "text": "Il gatto di Biet (Felis bieti ) \u00e8 una specie asiatica della famiglia dei Felidi, talvolta considerata come una sottospecie del gatto selvatico con il nome \"Felis silvestris bieti\". \u00c8 noto anche come gatto della Mongolia, gatto di Monsignor Biet, gatto del Gobi o gatto del deserto della Cina. Questo felino dalla costituzione robusta \u00e8 dotato di una spessa pelliccia di colore variabile tra il marrone e il grigio chiaro con macchie sfumate di colore pi\u00f9 scuro. Solo le zampe anteriori, la faccia e la coda presentano delle striature nette. Le orecchie sono sormontate da un pennacchio di peli scuri. Si tratta di un felino solitario e notturno che caccia essenzialmente piccoli mammiferi quali pika e ratti talpa e trascorre il giorno riposando in una tana.\nEndemico della Cina, il gatto di Biet vive nella parte orientale dell'altopiano tibetano, in praterie e boscaglie tra i 2500 e i 5000 m d'altitudine ed evita i deserti. Questo felino, considerato specie rara, \u00e8 protetto dalla legge in tutto il suo areale. Le minacce principali che gravano su di esso sono le campagne di avvelenamento dei nativi, che riducono il numero delle sue prede, ed eventualmente il traffico delle pellicce. L'Unione Internazionale per la Conservazione della Natura (IUCN) lo classifica come \u00abvulnerabile\u00bb (VU). Il gatto di Biet \u00e8 una specie poco studiata ed \u00e8 tra i felini meno conosciuti del pianeta.\nDenominazione.\nIl nome comune e il nome scientifico sono dedicati a F\u00e9lix Biet, direttore delle missioni francesi in Cina. Sull'opera \"Mammal Species of the World\" vengono riportati, come sinonimi del nome scientifico \"Felis bieti\", i nomi \"Felis pallida\" e \"F. subpallida\". Malgrado sia noto anche come \u00abgatto del deserto\u00bb, tale designazione \u00e8 inesatta da un punto di vista ecologico, poich\u00e9 il gatto di Biet \u00e8 un abitante delle steppe e delle zone ricoperte da boscaglia.\nIn francese, il gatto di Biet \u00e8 noto come \u00ab\"Chat de Biet\"\u00bb, ma anche come \u00ab\"Chat de Monseigneur Biet\"\u00bb, \u00ab\"Chat de Mongolie\"\u00bb, \u00ab\"Chat de Gobi\"\u00bb e \u00ab\"Chat des d\u00e9serts de Chine\"\u00bb. Tuttavia, presso l'Unione Internazionale per la Conservazione della Natura (IUCN) e la CITES \u00e8 noto solamente con il termine \u00ab\"Chat de Biet\"\u00bb. In inglese, questo felino ha numerosi nomi comuni secondo la IUCN: \u00ab\"Chinese Desert Cat\"\u00bb, \u00ab\"Grass Cat\"\u00bb, \u00ab\"Chinese Mountain Cat\"\u00bb, \u00ab\"Chinese Steppe Cat\"\u00bb e \u00ab\"Chinese Alpine Steppe Cat\"\u00bb. Il nome comune \u00e8 \u00ab\"Graukatze\"\u00bb in tedesco (letteralmente \u00abgatto grigio\u00bb), \u00ab\"gato de Biet\"\u00bb e \u00ab\"gato del desierto de China\"\u00bb in spagnolo.\nI termini cinesi sono \"mo mao\" (\u6f20\u8c93), \"huang mo mao\" (\u8352\u6f20\u8c93) e \"cao shihli\" (\u8349\u731e\u7301). Quest'ultimo termine, che significa \u00abgatto delle erbe\u00bb, viene utilizzato dai mercanti di pellicce cinesi in riferimento all'habitat naturale del felino. Tra le altre lingue regionali, il gatto di Biet viene chiamato \u00ab\"shel misigi\"\u00bb in kazako e \u00ab\"qel m\u00fcsh\u00fcki\"\u00bb in uiguro.\nDescrizione.\nIl gatto di Biet, pi\u00f9 grande di un gatto domestico, misura in media 115,7\u00a0cm di lunghezza totale: la lunghezza della testa e del corpo \u00e8 di 70\u201385\u00a0cm e quella della coda di 29\u201335\u00a0cm. L'altezza al garrese \u00e8 di 35\u201345\u00a0cm. Il peso medio \u00e8 di 5,5\u00a0kg, il record \u00e8 detenuto da un individuo di sesso maschile allevato in cattivit\u00e0 che pesava 9\u00a0kg.\nIl cranio del gatto di Biet si differenzia da quello degli altri felini per la presenza di una cresta mediale sugli ossi basisfenoide e presfenoide e per l'assenza del metaconide sul carnassiale inferiore m1. Le bolle timpaniche rappresentano il 25% della lunghezza totale del cranio e sono molto sviluppate, caratteristica, questa, propria anche di altri felini che vivono in zone aride come il gatto dai piedi neri (\"F. nigripes\") o il gatto delle sabbie (\"F. margarita\").\nIl gatto di Biet \u00e8 un felino dalla costituzione forte e robusta, con zampe corte e coda folta. Le suole plantari sono ricoperte di peli neri. Le orecchie color grigio-giallastro sono appuntite e terminano con ciuffi di peli scuri o rossi all'estremit\u00e0 che misurano circa 2\u00a0cm. Ogni guancia \u00e8 attraversata da due linee orizzontali di colore marrone e attorno al collo \u00e8 presente una sorta di collare poco evidente. La pelliccia molto spessa \u00e8 di colore marrone scuro in estate e grigio chiaro in inverno, con delle macchie indistinte, che assicurano un eccellente camuffamento nel suo ambiente naturale. Il fitto sottopelo \u00e8 color grigio ardesia vicino alla pelle e marroncino all'estremit\u00e0. Delle bande marroni barrano le zampe anteriori. Sulle altre parti del corpo, le strisce color marrone scuro sono indistinte e imprecise. Superando in lunghezza il livello del piede, la coda molto folta \u00e8 anellata da cinque a sei bande nere e l'estremit\u00e0 \u00e8 nera. Il ventre, il petto e l'interno delle zampe sono color crema o grigio chiaro.\nIn natura, il gatto di Biet pu\u00f2 essere confuso con il gatto ornato (\"F. silvestris ornata\"), il manul (\"Otocolobus manul\") e la lince eurasiatica (\"Lynx lynx\"). Tuttavia, il gatto ornato non possiede alcun ciuffetto auricolare e il suo mantello \u00e8 pi\u00f9 corto e distintamente coperto di macchie o di strisce; il manul \u00e8 pi\u00f9 piccolo del gatto di Biet, ha un manto grigio con una coda pi\u00f9 corta che non presenta anelli e le sue orecchie non presentano ciuffi auricolari. Quanto alla lince eurasiatica, si tratta di un felino di taglia molto pi\u00f9 grande del gatto di Biet, e con una coda corta.\nBiologia.\nAlimentazione.\nCacciatore notturno, il gatto di Biet \u00e8 attivo tutta la notte in cattivit\u00e0 e caccia principalmente all'alba e al crepuscolo allo stato selvatico. Secondo un'analisi del contenuto delle feci, i piccoli mammiferi costituiscono il 90% della sua dieta. Prede di questo felino sono ratti talpa, pika, arvicole, marmotte, criceti e gerbilli e uccelli come pernici, fagiani e allodole. Nel Qinghai, le prede cacciate sono, tra altri mammiferi, il pika del Kansu (\"Ochotona cansus\"), il pika dalle labbra nere (\"O. curzoniae\"), il pika della Dauria (\"O. dauurica\"), l'arvicola del Nord (\"Microtus oeconomus\") e la lepre lanosa (\"Lepus oiostolus\").\nLa tecnica di caccia abituale consiste in un approccio lento e silenzioso seguito da un balzo rapido per afferrare la preda per la nuca e spezzarle la colonna vertebrale. Per cacciare i ratti talpa che vivono all'interno di gallerie, il gatto di Biet analizza prima la posizione della galleria sotterranea e ascolta attentamente i movimenti della preda che scava rapidamente per poi localizzarla e ucciderla.\nCiclo vitale.\nIl gatto di Biet \u00e8 solitario tranne che nel periodo degli accoppiamenti. Il periodo della riproduzione va da gennaio a marzo. Il tempo di gestazione \u00e8 sconosciuto. A maggio, la femmina d\u00e0 alla luce nella tana da due a quattro piccoli. L'allevamento dei piccoli \u00e8 interamente a carico della femmina. L'indipendenza viene raggiunta all'et\u00e0 di sette-otto mesi. Se gli adulti non vengono cacciati da altri animali, i piccoli possono cadere vittima di lupi (\"Canis lupus\") od orsi bruni (\"Ursus arctos\").\nLa tana \u00e8 generalmente situata all'interno di una galleria che pu\u00f2 misurare fino a cinque metri di lunghezza posta su un versante orientato a sud, in una zona dove i roditori siano particolarmente numerosi. Maschi e femmine utilizzano una tana per riposarsi durante il giorno; tuttavia, quella della femmina \u00e8 generalmente pi\u00f9 profonda, pi\u00f9 sicura e munita di una sola entrata. I ricercatori hanno scoperto quattro tane impiegate per allevare i piccoli: erano tutte tappezzate di piume, di pelo e di piccole ossa di lepri e di marmotte.\nDistribuzione e habitat.\nHabitat e areale.\nIl gatto di Biet si incontra ad altitudini comprese tra 2500 e 5000 m. L'habitat di questo felino presenta condizioni tra le pi\u00f9 difficili al mondo: delle estati torride si alternano a degli inverni molto rigidi, dei venti secchi soffiano tutto l'anno. Il felino si incontra pi\u00f9 spesso in praterie e boscaglie alpine. Pu\u00f2 eventualmente vivere in foreste di conifere e steppe ed evita generalmente i deserti. Nel 2007, le prime fotografie mai scattate in natura di questo felino sono state riprese a 3570 metri di altitudine, in praterie alpine e boscaglie di montagna.\nIl gatto di Biet \u00e8 una specie endemica della Cina, il cui areale si estende sul settore nord-orientale dell'altopiano tibetano, tra i 30 e i 38\u00b0 di latitudine Nord. Questo felino si incontra principalmente nella provincia di Qinghai, nel Sichuan settentrionale e forse nel Gansu meridionale. Il gatto di Biet \u00e8 generalmente considerato una specie rara: il numero di esemplari \u00e8 probabilmente inferiore ai 10.000 individui adulti, l'areale \u00e8 probabilmente frammentario e le popolazioni di questo felino sono considerate in declino.\nFattori di minaccia.\nLa specie \u00e8 minacciata dai tentativi di eradicazione dei nocivi, in particolare dei pika, considerati sue prede principali. Tra il 1958 e il 1978, furono organizzate dal governo cinese una serie di massicce campagne di avvelenamento. Tra gli anni '50 e la fine degli anni '90, 208.000\u00a0km\u00b2 della provincia del Qinghai sono stati trattati con rodenticidi. Tra gli anni '70 e gli anni '80, veniva comunemente utilizzato il fosfuro di zinco, successivamente rimpiazzato, tra gli anni '80 e '90, da bromadiolone, cumatetralil, difacinone e clorofacinone. L'utilizzo di questi pesticidi riduce il numero delle prede del gatto di Biet, ma ha anche effetti negativi sull'ambiente, in particolare sui predatori, in seguito al rischio di bioaccumulo. Sebbene l'eradicamento di massa dei pika sia stato interrotto negli anni '90, la regolamentazione dei nocivi tramite avvelenamento \u00e8 tuttora praticata localmente nell'areale del gatto di Biet.\nPellicce di gatto di Biet sono state inoltre segnalate in mercati locali. Nel 1980 trenta pelli furono confiscate ai bracconieri nel Sichuan e nel 1986 George Schaller vide sedici pelli in vendita nei mercati di Lingxia nella provincia del Gansu. Pelli e giacche in gatto di Biet furono confiscate dalle autorit\u00e0 cinesi all'inizio degli anni 2000 negli \"xian\" di Songpan e Jiuzhaigou, nel Sichuan. \u00c8 probabile che non si tratti di un commercio specifico di pelli di gatto di Biet, ma piuttosto di errori dovuti alla sua somiglianza con il gatto ornato: la pelliccia del gatto di Biet, infatti, \u00e8 considerata di scarso interesse commerciale.\nProtezione legale.\nL'Unione Internazionale per la Conservazione della Natura considera il gatto di Biet specie \u00abvulnerabile\u00bb (VU) dal 2002. La legge cinese classifica la specie come animale raro, in categoria II. Si tratta di una specie protetta dalla legislatura cinese, e il commercio e la caccia sono vietati. Il gatto di Biet \u00e8 classificato nell'appendice II della CITES e nell'appendice B della regolamentazione europea, vale a dire che per fare commercio di tutto l'animale o di una sua parte \u00e8 necessario un apposito permesso. \u00c8 stata fatta una domanda per il reinquadramento della specie nell'appendice I, senza successo.\nProgrammi di conservazione.\nIl primo esemplare detenuto in cattivit\u00e0 fu un maschio adulto vissuto allo zoo di Pechino dal 1974 al 1978. Nel 1986, la popolazione in cattivit\u00e0 era di quattro-cinque individui e negli anni 2000 di una decina di individui. I tentativi di riproduzione in cattivit\u00e0, tutti condotti presso lo zoo di Xining, si sono conclusi con un fallimento: le femmine uccidono i piccoli al minimo disturbo.\nTassonomia.\nStoria della classificazione.\nI primi esemplari inviati al Museo di storia naturale di Parigi furono due pelli trovate in un mercato di pellicce del Sichuan durante la spedizione in Tibet di Gabriel Bonvalot e del principe Enrico d'Orl\u00e9ans, nel 1889. Il gatto di Biet venne descritto a partire da queste pelli con il nome \"Felis bieti\" da Alphonse Milne-Edwards nel 1892 sulla \"Revue g\u00e9n\u00e9rale des sciences pures et appliqu\u00e9es\".\nOriginariamente, il gatto di Biet era classificato come una specie considerata strettamente imparentata con il gatto selvatico (\"Felis silvestris\") e il gatto della giungla (\"F. chaus\") a causa della morfologia molto simile. Ne furono proposte due sottospecie: \"F. b. chutuchta\" e \"F. b. vellerosa\". \"F. b. chutuchta\" venne descritta da Birula nel 1917 come una nuova specie sulla base di un esemplare raccolto da Koslov. L'olotipo \u00e8 stato descritto come proveniente dalla Mongolia Interna, sebbene provenga dalla provincia di Ningxia. La presenza del gatto di Biet in entrambe queste province non \u00e8 mai stata confermata e i ricercatori successivi considerano l'olotipo un esemplare di gatto ornato. \"F. b. vellerosa\" venne descritto da Pocock nel 1943 a partire da una pelle del museo di storia naturale di Londra raccolta nella provincia di Shaanxi, successivamente identificata come appartenente a un gatto domestico.\nNel 2007, delle analisi genetiche hanno dimostrato che il gatto di Biet sia pi\u00f9 probabilmente una sottospecie del gatto selvatico, sotto il nome \"Felis silvestris bieti\". L'Unione Internazionale per la Conservazione della Natura (IUCN) ha aggiornato il suo database in questo senso, sebbene siano necessarie analisi complementari per confermare lo status del gatto di Biet.\nStoria evolutiva.\nNel 2006, degli studi filogenetici effettuati sui cromosomi sessuali e il DNA mitocondriale di tutte le specie di felini, correlati da ricerche paleontologiche, hanno rivelato che i felini sono suddivisi in otto linee evolutive distinte. La linea evolutiva del gatto domestico, costituita da tutti i felini del genere \"Felis\", fu l'ultima a delinearsi, circa 3,4 milioni di anni fa, nel Pliocene, nei deserti e nelle fitte foreste del bacino mediterraneo.\nI resti fossili attribuibili ai felini sono molto rari. Forma basale della linea evolutiva del gatto selvatico fu probabilmente \"Felis lunensis\", talvolta chiamato gatto di Martelli, i cui fossili, risalenti al Villafranchiano superiore, sono stati rinvenuti in un giacimento della Toscana. Forme intermedie tra \"F. lunensis\" e \"F. silvestris\" sono state scoperte in altri giacimenti del Pleistocene, in particolare a Petralona in Grecia.\nMolti studiosi considerano attualmente il gatto selvatico come una specie politipica con sei sottospecie: il gatto selvatico europeo (\"F. silvestris silvestris\"), il gatto selvatico dell'Africa subsahariana (\"F. s. cafra\"), il gatto ornato (\"F. s. ornata\"), il gatto di Biet, il gatto fulvo (\"F. s. lybica\") e il gatto domestico (\"F. s. catus\"). Il punto di divergenza delle sottospecie di gatto selvatico \u00e8 stato stimato attorno a 230.000 anni fa. Il gatto di Biet \u00e8 strettamente imparentato con il gatto ornato.\nRapporti con l'uomo.\nIl gatto di Biet \u00e8 uno dei felini meno conosciuti e studiati del pianeta. Gli scienziati cinesi conoscono a malapena questo felino endemico del loro paese e alcuni esemplari detenuti da istituzioni cinesi sono male identificati. I cacciatori sono raramente in grado di riconoscere un gatto di Biet e solo i venditori di pellicce ne conoscono bene le caratteristiche. La letteratura locale trabocca di errori e di confusioni con il manul (\"Otocolobus manul\"), il gatto ornato o anche con la lince eurasiatica (\"Lynx lynx\") e il suo areale \u00e8 spesso molto sopravvalutato.\nI musei non dispongono che di una ventina di pelli e di qualche cranio. La prima fotografia in natura venne realizzata grazie a delle trappole fotografiche nel Sichuan nel maggio del 2007. In Cina, anche gli esemplari viventi detenuti nei giardini zoologici sono molto rari. La maggior parte delle poche informazioni raccolte sul campo finora disponibili sono state raccolte dallo scienziato cinese Liao Yanfa, nonch\u00e9 dalle squadre dello zoo di Xining che hanno catturato 34 esemplari tra il 1973 e il 1985."}
{"id": "2310335", "revid": "112932890", "url": "https://it.wikipedia.org/wiki?curid=2310335", "title": "Capo Verde (Liguria)", "text": "Capo Verde o Punta d'Arma \u00e8 un promontorio della Liguria all'estremit\u00e0 di levante di Sanremo al di l\u00e0 del quale sorgono Bussana ed Arma di Taggia; esso \u00e8 sormontato dal Faro di Capo dell'Arma della Marina.\nAll'estremit\u00e0 di levante dell'insenatura si trova invece Capo Nero.\nInfrastrutture e trasporti.\nIn prossimit\u00e0 del capo passa la strada statale 1 Via Aurelia, servita dalle corse autofiloviarie della linea Sanremo-Taggia. Fino al 1942 tale servizio era svolto dalla tranvia Ospedaletti-Sanremo-Taggia."}
{"id": "2310337", "revid": "290023", "url": "https://it.wikipedia.org/wiki?curid=2310337", "title": "Santa Maria (Norbello)", "text": ""}
{"id": "2310339", "revid": "1305772", "url": "https://it.wikipedia.org/wiki?curid=2310339", "title": "Le Tronchet", "text": "Esistono pi\u00f9 comuni francesi con questo nome"}
{"id": "2310348", "revid": "74801", "url": "https://it.wikipedia.org/wiki?curid=2310348", "title": "Tobias Angerer", "text": "\u00c8 nipote del biatleta Anton e fratello della biatleta Kathrin, a loro volta sciatori nordici di alto livello.\nBiografia.\nHa debuttato in campo internazionale ai Mondiali juniores di Asiago nel 1996, senza conseguire risultati di rilievo. In Coppa del Mondo ha esordito il 27 dicembre 1998 nella sprint a tecnica libera di Garmisch-Partenkirchen (22\u00b0) e ha ottenuto la prima vittoria, nonch\u00e9 primo podio, l'8 dicembre 1999 nella sprint a squadre a tecnica libera di Asiago. Nel 2005 e nel 2006 ha vinto sia la Coppa generale sia quella di distanza, mentre nel 2007 ha vinto il Tour de Ski.\nIn carriera ha preso parte a quattro edizioni dei Giochi olimpici invernali, (33\u00b0 nella , 7\u00b0 nella sprint, 23\u00b0 nell'inseguimento, 3\u00b0 nella staffetta), (3\u00b0 nella, 24\u00b0 nella, 12\u00b0 nell'inseguimento, 2\u00b0 nella staffetta), (7\u00b0 nella, 4\u00b0 nella, 2\u00b0 nell'inseguimento, 6\u00b0 nella staffetta) e (15\u00b0 nell'inseguimento, 9\u00b0 nella staffetta), e a sei dei Campionati mondiali, vincendo sette medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMS = partenza in linea\nPU = inseguimento\nTC = tecnica classica\nTL = tecnica libera"}
{"id": "2310349", "revid": "1005847", "url": "https://it.wikipedia.org/wiki?curid=2310349", "title": "Otranto", "text": "Otranto (\"U\u1e6d\u1e5b\u00e0ntu\" in dialetto salentino, \u0394\u03b5\u03c1\u03b5\u03bd\u03c4\u03cc, traslitterato \"Derent\u00f2\" in greco salentino) \u00e8 un comune italiano di abitanti della provincia di Lecce in Puglia. Situato sulla costa adriatica famosa come importante centro turistico a livello internazionale grazie alla presenza di importanti strutture ricettive e complessi turistici nati gi\u00e0 a partire dalla fine degli anni Sessanta del Novento e progettati da importanti architetti. Otranto posto nella punta pi\u00f9 estrema della penisola salentina e risulta il comune pi\u00f9 orientale d'Italia: il capo omonimo, chiamato anche Punta Palasc\u00eca, a sud del centro abitato, \u00e8 il punto geografico pi\u00f9 a est della penisola italiana.\nDapprima centro greco-messapico e romano, poi bizantino e pi\u00f9 tardi aragonese, si sviluppa attorno all'imponente castello e alla cattedrale normanna. Sede arcivescovile e rilevante centro turistico, ha dato il suo nome al Canale d'Otranto, che separa l'Italia dall'Albania, e alla Terra d'Otranto, antica circoscrizione del Regno di Napoli. Nel 2010 il borgo antico \u00e8 stato riconosciuto come Patrimonio Culturale dell'UNESCO quale \"Sito Messaggero di Pace\". \nGeografia fisica.\nTerritorio.\nCapo d'Otranto, o Punta Palasc\u00eca, situato nel territorio comunale di Otranto, \u00e8 il punto pi\u00f9 a oriente d'Italia. Secondo le convenzioni nautiche, questo luogo \u00e8 il punto di separazione tra il Mar Ionio e il Mar Adriatico. \u00c8 il comune con la minore densit\u00e0 abitativa della provincia di Lecce. Il litorale, esteso per circa 25\u00a0km, si alterna a lunghi tratti sabbiosi, specie nella parte settentrionale, a tratti rocciosi a picco sul mare. Confina a nord con i comuni di Melendugno e Carpignano Salentino, a ovest con i comuni di Cannole, Giurdignano e Palmariggi, a sud con i comuni di Uggiano la Chiesa e Santa Cesarea Terme, a est con il Mare Adriatico.\nIl territorio fa parte delle Serre salentine. La litoranea a sud in direzione Porto Badisco \u00e8 caratterizzata da piccoli tornanti che si snodano tra il brullo paesaggio costiero, mentre a nord si erge dolcemente la Serra degli Alimini circondata da una fertile campagna a ridosso degli omonimi laghi e delle spiagge. Il centro urbano sorge nella Valle dell'Idro, piccolo ruscello il cui percorso si snoda interamente nel territorio comunale e che sfocia nel porto, nei pressi dei giardini pubblici.\nDall'ottobre 2006, parte del suo territorio rientra nel Parco naturale regionale Costa Otranto-Santa Maria di Leuca e Bosco di Tricase, istituito dalla regione Puglia allo scopo di salvaguardare la costa orientale del Salento, ricca di beni architettonici e di specie floreali e faunistiche.\nClima.\nLa stazione meteorologica di riferimento \u00e8 quella di Otranto-Punta Palascia, ufficialmente riconosciuta dall'Organizzazione Meteorologica Mondiale, anche se attualmente \u00e8 una stazione di tipo automatico DCP.Dal punto di vista meteorologico Otranto rientra nel territorio del Salento orientale che presenta un clima mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +24,7\u00a0\u00b0C. Le precipitazioni, frequenti in autunno e in inverno, si attestano attorno ai 626\u00a0mm di pioggia/anno. La primavera e l'estate sono caratterizzate da lunghi periodi di siccit\u00e0.Facendo riferimento alla ventosit\u00e0, i comuni del Salento orientale sono influenzati fortemente dal vento attraverso correnti fredde di origine balcanica, oppure calde di origine africana.\nOrigini del nome.\nIl nome greco \u00e8 \u1f59\u03b4\u03c1\u03bf\u1fe6\u03c2.\nIn epoca romana Otranto era conosciuta come \"Hydruntum\", dal nome del torrente \"Hydrus\" nella cui vallata sorge la citt\u00e0. Altre fonti danno come nome latino \"Odruntum\", termine sempre tuttavia legato alla parola acqua, .\nGli antichi toponimi greci formati con la desinenza -\u03bf\u1fe6\u03c2, gen. -\u03bf\u1fe6\u03bd\u03c4\u03bf\u03c2 (traslitterato \"-o\u00fbs\", \"-o\u00fbntos\", che in italiano d\u00e0 \"-unte\", come \u039c\u03c5\u03bf\u1fe6\u03c2, \"Miunte\"), trasposti in latino, si presentano in parte con la uscita \"-entum\", e parte con la uscita \"-untum\"; cfr. \u03a0\u03c5\u03be\u03bf\u1fe6\u03c2 (\"Pyxo\u00fbs\"), centro poi latinizzato in \"Buxentum\" in Lucania, e \u03a3\u03bf\u03bb\u03bf\u1fe6\u03c2 (\"Solo\u00fbs\") o \"Soluntum\", in Sicilia. In greco moderno, i nomi anticamente formati con il suffisso -\u03bf\u1fe6\u03c2 hanno oggi invece l'uscita in -\u03bf\u1fe6\u03bd\u03c4\u03b1 (\"-o\u00fbnta\"), confronta l'antica Trebisonda (\u03a4\u03c1\u03b1\u03c0\u03b5\u03b6\u03bf\u1fe6\u03c2, \"Trapezo\u00fbs\", in italiano \"Trapezunte\"), cui nome greco oggi \u00e8 \u03a4\u03c1\u03b1\u03c0\u03b5\u03b6\u03bf\u03cd\u03bd\u03c4\u03b1 (\"Trapezo\u00fanta\"). Dal greco classico \u1f59\u03b4\u03c1\u03bf\u1fe6\u03c2 potevano dunque risultare sia il latino \"Hydruntum\", che \"Hydrentum\", o piuttosto \"Hudrentum\". Quest'ultima forma si ricava da un'iscrizione dell'epoca di Augusto: \"patr(onus) municipii Hudrentinor(um)\". La forma \"Hudrentum\" fu individuata come l'antico prototipo del \"Derent\u00f2\" dei Greci salentini; con accentuazione greca, lo ritroviamo nel secolo X presso Costantino VII Porfirogenito nel suo De administrando imperio, in forma del genitivo \u03c4\u1fc6\u03c2 \u1f59\u03b4\u03c1\u03b5\u03bd\u03c4\u03bf\u1fe6 (\"t\u00eas Hudrento\u00fb\"). Il salentino \"U\u1e6d\u1e5b\u00e0ntu\" e il grico \u0394\u03b5\u03c1\u03b5\u03bd\u03c4\u03cc (\"Derent\u00f2\", metatesi di \"Hudrent\u00f3s\", \u1f59\u03b4\u03c1\u03b5\u03bd\u03c4\u03cc\u03c2), come anche la forma italiana \u00d2tranto, non derivano dunque n\u00e9 dal latino \"Hydruntum\", n\u00e9 dalla genuina tradizione classica \u1f59\u03b4\u03c1\u03bf\u1fe6\u03c2. Sembrano derivare invece dalla forma \"Hudrentum\", che dev'essere considerata un compromesso linguistico nato l\u00e0 dove popolazioni elleniche e italiche confinavano fin da tempi remoti, ripreso dai Bizantini nel secolo VII dopo secoli di oblio, e dopo che la continuit\u00e0 dell'antico nome era gi\u00e0 andata persa.\nStoria.\nOrigini, periodo messapico e romano.\nLe immediate vicinanze di Otranto erano abitate probabilmente gi\u00e0 dal Paleolitico, certamente dal Neolitico; la citt\u00e0 fu poi popolata dai Messapi (di cui nel 1995 sono state scoperte le mura e una porta della citt\u00e0), stirpe che precedeva i Greci, quindi, cadde nelle mani dei Romani, diventando presto municipio.\nNel periodo romano, Otranto era una delle citt\u00e0 marinare pi\u00f9 importanti della Puglia. Il lavoro mercantile e di artigianato locale era molto fiorente, soprattutto nella lavorazione della porpora e dei tessuti. Era presente a Otranto una comunit\u00e0 ebraica e ci\u00f2 fa capire l'importanza commerciale che il centro poteva avere e che andava oltre alle isole Ionie.\nPrima che Otranto diventasse colonia romana, esisteva gi\u00e0 una complessa rete viaria che metteva in comunicazione la cittadina con il resto del Salento e con la Puglia in genere. I Romani non fecero altro che rinforzarla, introducendola nelle loro arterie di comunicazione.\nA Otranto rimangono ancora delle testimonianze del passaggio dei Romani: due basi di marmo con epigrafe latina, risalenti al II secolo, che riconducono agli imperatori Lucio Aurelio Vero e Marco Aurelio Antonino. Nel 162 la citt\u00e0 chiese e ottenne di battere moneta e fu cos\u00ec che venne aperta una zecca, rimasta attiva sino al II secolo d.C. Pian piano il porto di Otranto divenne sempre pi\u00f9 importante, superando anche quello di Brindisi. Tale realt\u00e0 non fece altro che consolidarsi in epoca paleocristiana.\nMedioevo.\nL'importanza del suo porto le fece assumere il ruolo di ponte fra oriente e occidente. Otranto fu centro bizantino e gotico, poi normanno, svevo, angioino e aragonese. Nella sua cattedrale, costruita fra il 1080 e il 1088, nel 1095 venne impartita la benedizione ai dodicimila crociati che, al comando del principe Boemondo I d'Altavilla (1050-1111), partivano per liberare e per proteggere il Santo Sepolcro. A Otranto, l'11 settembre 1227, era morto a seguito di malaria il Ludovico IV di Turingia, sposo di santa Elisabetta d'Ungheria.\nOtranto era sede di un'importante comunit\u00e0 ebraica che espresse raffinati poeti nel IX secolo, tra i quali Meiuchas e Shabbatai da Otranto. La comunit\u00e0 era nota in tutto il Mediterraneo e in riferimento al suo prestigio venne coniato il detto \u00abda Bari uscir\u00e0 la Legge e la parola del signore da Otranto\u00bb. Nella seconda met\u00e0 del XII secolo risiedevano in citt\u00e0 500 famiglie ebree sotto la guida di Meir, Mali, Menachem e Caleb, come testimoniato dal diario di viaggio di Beniamino di Tudela. All'inizio del XIII secolo visse a Otranto il poeta ebreo Anatoli, che ivi compose uno splendido dialogo tra il corpo e la mente dopo la morte. Nel 1219 l'imperatore Federico II conferm\u00f2 al vescovo i diritti sulle decime dei cristiani e degli ebrei residenti a Otranto.\nNel 1480 la citt\u00e0 fu attaccata dai Turchi di Maometto II, e, dopo 15 giorni di assedio, l'11 agosto la espugnarono, facendo strage della popolazione (Sacco o Battaglia di Otranto). Il 14 agosto circa 800 prigionieri maschi furono decapitati per non aver voluto rinnegare la fede cristiana: si tratta dei Santi Martiri idruntini. I Turchi distrussero anche il Monastero di San Nicola di Casole (poco a sud di Otranto). In esso i monaci basiliani avevano costituito la pi\u00f9 vasta biblioteca dell'allora Occidente oltre ad avere istituito la prima forma di \"college\" nella storia, che ospitava ragazzi provenienti da tutta Europa che si recavano a Otranto per studiare. Fu uno di questi monaci, Pantaleone, l'autore del monumentale mosaico pavimentale (il pi\u00f9 grande in Europa) contenuto nella cattedrale. I Codici prodotti in questo monastero sono ora custoditi in prestigiose biblioteche d'Italia (a Firenze e Venezia) e d'Europa, da Parigi a Londra, da Berlino a Mosca.\nDopo la pesante distruzione da parte dei Turchi, la citt\u00e0 si rianim\u00f2, presa dalla voglia di riscattarsi. Per la sicurezza furono rafforzate le fortificazioni e nel 1539 la citt\u00e0 contava 3200 abitanti con 638 fuochi. In questi anni, Otranto fu contesa dai Veneziani e nuovamente dagli Angioini.\nNel frattempo gli Ottomani tentarono nuovi assalti alla citt\u00e0, nel 1535 e nel 1537, ma Otranto riusc\u00ec sempre a resistere.\nDal Seicento all'et\u00e0 contemporanea.\nA partire dalla seconda met\u00e0 del Seicento Otranto visse un netto calo della sua importanza. Il commercio fu soggetto a un arresto e le manifestazioni culturali furono pressoch\u00e9 nulle. Anche nel settore edile non ci furono grandi novit\u00e0. Molti degli abitanti di Otranto, ormai esausti e spaventati dalle continue incursioni via mare, decisero di lasciare il proprio paese per trasferirsi in luoghi pi\u00f9 sicuri. Fu cos\u00ec che la citt\u00e0 perse quel posto primario che occupava nel Salento.\nOtranto sub\u00ec altri attacchi dei saraceni, nel 1614 e nel 1644, ma riusc\u00ec a uscirne indenne. Molti terreni della zona circostante furono abbandonati e ci\u00f2 caus\u00f2 la formazione di paludi, dove il rischio di contrarre la malaria si fece sempre pi\u00f9 alto.\nIl Settecento fu il secolo di una moderata ripresa. L'edilizia crebbe, seppur lievemente. Tutto ci\u00f2 si deve alla presenza di alcune famiglie che da altri centri della Terra d'Otranto si trasferirono a Otranto per investire i loro risparmi in beni immobili.\nNell'Ottocento la campagna otrantina che circondava i Laghi Alimini era squallida e deserta. Esistevano solo poche masserie, alcune delle quali erano abitate solo in alcune stagioni dell'anno. In quest'area, il rischio di contrarre malattie era molto elevato nel periodo estivo, quando avveniva il prosciugamento delle zone paludose.\nIl primo progetto di bonifica fu stilato nel 1868 dal genio civile di Bari, il quale, dopo aver rilevato tutta la superficie del lago e dopo averne misurato la profondit\u00e0, riconobbe le zone di impaludamento e sugger\u00ec il modo di sanarle. Le paludi, quindi, lasciarono lo spazio a terreni coltivabili. Venne ripresa l'agricoltura.\nNel periodo napoleonico la cittadina divenne Ducato del Regno di Napoli e si verific\u00f2 una netta ripresa grazie al Ministro Fouch. Le fortificazioni otrantine furono soggette a una totale trasformazione a partire dal 1866 e molti beni urbanistici della citt\u00e0 finirono nelle mani del demanio. Il fossato del Castello fu ricoperto da terra e brecciolina e un tratto delle mura fu abbattuto.\nDurante la Prima guerra mondiale il Canale di Otranto fu interessato dal Blocco del Canale d'Otranto realizzato dagli alleati (Italia, Inghilterra e Francia) ai danni dell'Impero Austro-Ungarico e teatro dello scontro detto battaglia del Canale d'Otranto, che si concluse con la sconfitta degli alleati e la forzatura del blocco.\nDurante la Seconda guerra mondiale il Canale di Otranto sub\u00ec un'incursione aeronavale (notte tra 11 e 12 novembre 1940) contemporanea a quella attuata a Taranto (Notte di Taranto) eseguita come diversivo nei confronti dell'attacco principale su Taranto che ospitava la flotta italiana.\nIl Novecento fu un secolo di emigrazioni verso la Germania e la Svizzera alla ricerca di un posto di lavoro. Alla fine degli anni novanta la citt\u00e0 ha vissuto gli sbarchi in massa sulle sue coste dei profughi albanesi in fuga dalla loro terra.\nSimboli.\nDescrizione araldica dello stemma:\nProfilo araldico del gonfalone:\nMonumenti e luoghi d'interesse.\nArchitetture religiose.\nCattedrale dell'Annunziata.\nIntitolata a Santa Maria Annunziata, la cattedrale fu edificata sotto la dominazione normanna e ultimata nel XII secolo. Sorge sui resti di un villaggio messapico, di una domus romana e di un tempio paleocristiano, ed \u00e8 stata consacrata il 1\u00ba agosto 1088 durante il papato di Urbano II. Fortemente rimaneggiata in seguito alle devastazioni turche del 1480, conserva all'interno un capolavoro dell'arte musiva medievale. Realizzato tra il 1163 e il 1165 e firmato dal monaco Pantaleone, il mosaico, che si estende lungo le tre navate, il transetto e l'abside, presenta un maestoso \"Albero della Vita\" con temi tratti dall'Antico Testamento, dai vangeli apocrifi, dai cicli cavallereschi e dal bestiario medievale. Nella cattedrale sono inoltre conservate le reliquie dei Santi martiri di Otranto.\nChiesa di San Pietro.\nLa chiesa di San Pietro costituisce un'importante espressione dell'arte bizantina in Puglia. Costruita intorno al IX-X secolo, fu, probabilmente, la prima basilica della citt\u00e0, eletta metropoli nel 968. A pianta quadrata a croce greca inscritta, presenta tre piccole navate sormontate da una cupola centrale sorretta da quattro colonne. Le tre absidi sul fondo conservano cicli di affreschi in stile bizantino databili tra X e XVI secolo.\nChiesa della Madonna dell'Altomare.\nLa chiesa della Madonna dell'Altomare, edificata nel XVII secolo, fu ricostruita nel 1744 come ricorda l'epigrafe posta sulla facciata. Arroccata su uno sperone tufaceo che scende direttamente nel mare, \u00e8 dedicata allo Spirito Santo. L'interno, a navata unica, presenta l'altare dedicato alla \"Vergine\". Tutte le decorazioni richiamano alla tradizione marittima: il pavimento a mosaico \u00e8 decorato al centro con una stella di tradizione marinara, circondata da nodi Savoia o a otto. Tutti gli arredi, anche l'illuminazione, richiamano ai temi del mare: dal cavalluccio marino al delfino, dall'ancora alla conchiglia, quest'ultima che riunisce una doppia simbologia: legata al mare da una parte, legata all'iconologia della perfezione dall'altra.\nChiesa di Santa Maria dei Martiri.\nLa chiesa di Santa Maria dei Martiri, con annesso convento di san Francesco di Paola, fu edificata a partire dal 1614 al posto di una preesistente struttura voluta da Alfonso d'Aragona, in ricordo del terribile massacro degli ottocento otrantini che qui ebbe luogo. La struttura architettonica dell'edificio \u00e8 in stile rinascimentale, mentre gli altari sono barocchi. Tra i dipinti vi si conserva un grande quadro di Lavinio Zoppo della seconda met\u00e0 del XVI secolo raffigurante la \"Strage di Otranto\".\nChiesa di Santa Maria del Passo.\nLa piccola chiesa di Santa Maria del Passo risale al XVI secolo. Ubicata a met\u00e0 strada fra la citt\u00e0 e il Colle della Minerva, venne edificata per ricordare il passaggio nel 1480 degli ottocento otrantini che venivano condotti dai Turchi sul colle per essere trucidati. Di semplice fattura, presenta un'unica aula rettangolare con volta a botte caratterizzata da un'abside recante l'immagine cinquecentesca della \"Vergine\".\nMonastero di San Nicola di Casole.\nL'antico monastero di \"San Nicola di Casole\" sorgeva a pochi chilometri a sud di Otranto e rappresenta uno dei luoghi pi\u00f9 importanti del Salento, a livello storico, artistico e culturale. Il casale fu fondato nel 1098 da Boemondo I d'Antiochia. Successivamente l'insediamento venne donato a un gruppo di basiliani guidati da \"Giuseppe\", che fu primo abate della futura Abbazia.\nAttivissimo centro culturale, conserv\u00f2 per lunghi secoli numerosissimi volumi greci e latini. Era all'epoca una delle biblioteche pi\u00f9 ricche d'Europa. Venne distrutta nel 1480, in seguito alla devastazione dei Turchi. Di essa rimangono oggi solo rovine.\nCripte e Chiese Rupestri.\nCripta di San Nicola.\nSituata nella \"Valle delle Memorie\", luogo di importanza storica per la presenza di un antico villaggio rupestre, la cripta di San Nicola \u00e8 scavata nelle pareti rocciose della vallata e risale probabilmente al X-XII secolo. La cripta \u00e8 formata da tre navate, divise da pilastri, terminanti con piccole absidi semicircolari. Sono ancora visibili tracce di affreschi bizantini e iscrizioni in lingua greca.\nCripta del Padreterno.\nLa cripta del Padreterno risale al X-XI secolo. Ubicata nei pressi del \"Colle della Minerva\", \u00e8 interamente scavata nella roccia e si accede mediante una scalinata. L'ipogeo \u00e8 costituito da un ambiente principale con altare comunicante con altri ambienti sostenuti da pilastri monolitici. Lungo le pareti, interamente affrescate, si distribuisce il sedile in pietra.\nCatacombe di San Giovanni.\nLe catacombe di San Giovanni risalgono all'et\u00e0 paleocristiana. Si tratta di un complesso ipogeico, situato sulla \"collina di San Giovanni\", appartenuto probabilmente alla comunit\u00e0 ebraica o paleocristiana ben rappresentate a Otranto nei primi secoli dopo Cristo. Le catacombe venivano utilizzate come necropoli.\nChiesa della Madonna della Serra.\nNella parte pi\u00f9 meridionale del territorio otrantino, al confine con i comuni di Santa Cesarea Terme, Minervino di Lecce e Uggiano la Chiesa, sorge la chiesa rurale della Madonna della Serra, cos\u00ec chiamata per essere posizionata sulla sommit\u00e0 di un'altura (\"Monti Ferrari\") che appartiene alle cosiddette serre salentine. Edificata verso la fine del Seicento, la chiesa \u00e8 caratterizzata da una volta a botte lunettata e dalla presenza di affreschi parietali fra cui risalta quello della \"Titolare\". A pochi metri di distanza \u00e8 possibile notare un'antica strada romana con basolato.\nArchitetture civili.\nPalazzo Lopez.\nIl palazzo fu edificato, al tempo del dominio spagnolo, dalla nobile famiglia Lopez. Al nucleo pi\u00f9 antico, costituito dalla cinquecentesca casa-torre, nel XVII secolo venne addossato un pi\u00f9 ampio corpo di fabbrica, a completare la dimora signorile. Dal 1992, per volont\u00e0 di monsignor Vincenzo Franco, l'edificio ospita il Museo Diocesano.All'interno \u00e8 possibile ammirare opere ed elementi architettonici provenienti dalla cattedrale di Otranto e dalle chiese parrocchiali appartenenti alla diocesi locale. I tre piani dell'edificio ospitano sezioni dedicate alla scultura, alla pittura e agli arredi e strumenti liturgici. Tra le opere di maggior pregio, un monumentale fonte battesimale del XVI secolo, attribuito alla bottega del celebre scultore salentino \"Gabriele Riccardi\", ornato da lastre a rilievo raffiguranti \"scene dell'Antico e Nuovo Testamento\"; i frammenti di un mosaico pavimentale, ascrivibile al IV-V secolo, rinvenuto sotto il pavimento della cattedrale nel corso dei lavori di ristrutturazione; vari strumenti liturgici.\nPalazzo de Mori.\nIl Palazzo de Mori \u00e8 un'antica e nobile dimora a pi\u00f9 piani, con patio di ingresso lastricato in pietra e vecchie coperture di embrici. Dall'ampio terrazzo caratterizzato dall'antico parapetto di colonne modellate in pietra, ci si affaccia sul mare, godendo di una suggestiva vista panoramica sulla baia di Otranto e sul porticciolo. Famoso in cartoline e quadri l'arco posto sotto il terrazzo.\nIl Palazzo de Mori si trova sui bastioni, nell'antico ricamo delle strette e sinuose stradine del centro storico di Otranto, a due passi dalla chiesetta bizantina di San Pietro, dal Castello Aragonese e dalla Cattedrale nota per il suo meraviglioso mosaico.\nPalazzo de Mori \u00e8 l'antica dimora appartenuta inizialmente alla famiglia Leondari da cui ha preso il nome la vecchia via che conduce a essa, attraverso il ricamo delle strette vie del centro storico di Otranto. Pi\u00f9 propriamente appartenne al nobile Michele Leondari, caduto durante la drammatica invasione saracena nel 1480 e riportato sui marmi che ricordano gli ottocento Martiri caduti sul Colle della Minerva e sui bassorilievi del monumento del lungomare. Il Palazzo pass\u00f2 quindi ai Bruni e in eredit\u00e0 ai de Mori tramite donna Peppina Sammarruco ved. de Mori, ved. Bruni, stimata benefattrice, figlia della nobile Saveria Nachira, di antica famiglia di Uggiano la Chiesa, cui appartenne un altro degli 800 Santi Martiri di Otranto, il colto monaco basiliano Macario Nachira, eroicamente morto per la fede, e di don Vincenzo appartenente alla famiglia otrantina dei Sammarruco che ha dato proprietari terrieri, industriali e sindaci, anche se di origine greca (cognome originario Soummakis, nobili di Zante).\nArchitetture militari.\nTorre Alfonsina e Mura.\nLa torre si colloca in corrispondenza di \"Porta Terra\", l'ingresso pi\u00f9 antico alla vecchia citt\u00e0 dei \"Martiri\". La sua realizzazione si deve ad Alfonso d'Aragona, il grande liberatore della citt\u00e0 dall'occupazione turca nel 1481. Il corridoio d'ingresso \u00e8 difeso da quattro saettiere a strapiombo poste sulla volta. Alla base \u00e8 possibile scorgere due epigrafi recanti il nome della torre e un motto che recita \"SIT VIRGO MATER FORTITUDO MEA\" (\"Sia la Vergine Madre la mia fortezza\").Il grande sistema di difesa delle mura otrantine \u00e8 stato oggetto, nel corso dei secoli, di numerosi rimaneggiamenti. Un primo impianto doveva essere presente gi\u00e0 in et\u00e0 messapica e romana. Il tracciato attuale ricalca in parte il circuito murario edificato sotto la dominazione bizantina, successivamente risistemato dapprima da Roberto il Guiscardo nel 1081 e in seguito da Federico II nel 1228. Le continue minacce provenienti dal mare e l'importanza rivestita da Otranto in quanto \"Porta d'Oriente\" della penisola, port\u00f2 anche gli Angioini e, tempo dopo, i vicer\u00e9 spagnoli, a fare delle mura e del castello un efficiente modello di architettura militare. Ci\u00f2 fu possibile attraverso l'intervento dei migliori ingegneri e architetti militari dell'epoca, tra i quali \"Ciro Ciri\" e Francesco di Giorgio Martini.\nCastello Aragonese.\nIl castello di Otranto, che diede il nome al primo romanzo gotico della storia, \u00e8 in stretta relazione con la cinta muraria con cui forma un unico apparato difensivo. Fatto costruire da Alfonso d'Aragona tra il 1485 e il 1498, il castello fu ideato da Ciro Ciri con la consulenza di Francesco di Giorgio Martini. Al tempo in Piazza Castello, luogo dove si trova l'edificio, si ergevano delle fortificazioni risalenti al periodo della dominazione sveva con l'aggiunta dei ritocchi operati dai turchi intorno al 1480. Sotto la giurisdizione aragonese, il castello venne circondato da un alto fossato e l'architetto Ciro Ciri ristruttur\u00f2 la struttura militare insieme alle mura della citt\u00e0 . L'attuale Castello presenta una facies frutto di diverse trasformazioni avvenute a partire dai rifacimenti di Ciri, ma \u00e8 nella seconda met\u00e0 degli anni Novanta del Quattrocento che il Castello fu radicalmente trasformato insieme alla Porta Alfonsina grazie all'opera di Francesco di Giorgio Martini attraverso la realizzazione dei quattro massicci torrioni cilindrici angolari. Pi\u00f9 tardi nel Cinquecento fu aggiunto lo Spuntone scarpato portando ad una planimetria organica nel 1578. Infatti, sul lato dell'edificio che si affaccia sul mare, venne aggiunto un bastione a lancia con dei baluardi esterni per avvistare l'arrivo di navi e flotte nemiche. Sul bastione sono incisi gli scudi gentilizi di Antonio de Mendoza e di Don Pedro di Toledo, allora signori della citt\u00e0, mentre sul portone d'ingresso \u00e8 scolpito lo stemma di Carlo V.\nTorri costiere.\nIl litorale del comune di Otranto \u00e8 costellato di torri difensive costruite nel XVI secolo da Carlo V per difendere il territorio dagli attacchi saraceni.\nDa nord a sud sono presenti:\nEsistevano in passato altre due torri andate distrutte nel XIX secolo: Torre Palasc\u00eca e Torre Badisco.\nSiti archeologici.\nIpogeo di Torre Pinta.\nL'ipogeo di Torre Pinta, situato sotto l'omonima torre nella \"Valle delle Memorie\", fu scoperto nel 1976. L'ipogeo, di cui non si ha una sicura datazione storica, potrebbe risalire al Neolitico e successivamente ampliato e sfruttato in varie epoche per svariate funzioni. Presenta una pianta a croce latina - dovuta probabilmente ai Basiliani che lo trasformarono in luogo di culto - costituita da un corridoio (dromos), con volta a botte forato da tante piccole cellette, terminante in un vano sferico. Le cellette, con molta probabilit\u00e0, erano destinate ad accogliere le urne cinerarie dei defunti. In corrispondenza del vano sferico, dal quale si accede in tre ambienti absidati, si innalza una torre colombaia edificata nel XVII secolo in sostituzione della volta crollata. Nei pressi dell'ingresso si apre un piccolo ambiente circolare ospitante un camino.\nGrotta dei Cervi.\nGrotta dei Cervi \u00e8 un'importante grotta naturale costiera, sita nella baia di Porto Badisco. Scoperta nel 1970, la cavit\u00e0 racchiude un inestimabile patrimonio archeologico: i suoi antichi abitatori hanno lasciato sulle pareti numerose testimonianze pittoriche, immagini di uomini, figure rituali, scene di caccia e animali. I graffiti sono realizzati con un impasto di ocra e guano di pipistrello, e l'importanza del sito ha suggerito la chiusura permanente della grotta.I reperti archeologici e fossili rinvenuti costituiscono il nucleo principale del \"Museo Paleontologico l'Alca\" di Maglie.\nAree naturali.\nEx Cava di Bauxite e Laghetto..\nL' ex Cava e il laghetto di bauxite (laghetto verde smeraldo, il cui contrasto con il rosso delle pareti rocciose e il con paesaggio circostante) si trovano a sud di Otranto (posizione geografica ), nei pressi della \"baia delle Orte\". La bauxite, minerale dal quale si ricava l'alluminio, veniva imbarcata nel porto cittadino in direzione negli stabilimenti di Porto Marghera, dove veniva lavorata. Il giacimento fu scoperto negli anni '40 del secolo scorso( con il ritrovamento casuale di un grosso minerale da parte di uno studente del Prof. Liborio Salomi [1882-1952] , docente di Storia Naturale presso l\u2019Istituto Tecnico \u201cO.G. Costa\u201d di Lecce, e fu ufficializzato qualche anno pi\u00f9 tardi dall\u2019 Ing.Camillo Crema del Servizio Geologico d\u2019Italia), la cava venne definitivamente abbandonata nel 1976-78 a causa del costoso processo estrattivo. La presenza di una falda freatica, incontrata durante la fase dello scavo, ha determinato la formazione di un piccolo laghetto. La zona circostante si \u00e8 quindi arricchita di piante acquatiche e paludose come la cannuccia di palude.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2019, la popolazione straniera residente era di 317 persone. Le nazionalit\u00e0 maggiormente rappresentate erano:\nLingue e dialetti.\nIl dialetto parlato a Otranto \u00e8 il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nReligioni.\nIl comune \u00e8 sede dell'arcidiocesi di Otranto, suffraganea dell'arcidiocesi di Lecce e appartenente alla regione ecclesiastica Puglia.\nTradizioni e folclore.\nIn occasione della festa di San Giuseppe si allestiscono le Tavole di San Giuseppe.\nCultura.\nEventi.\nAlba dei Popoli.\nL'Alba dei Popoli (31 dicembre - 1\u00ba gennaio) \u00e8 una rassegna di arte, cultura, ambiente, musica e spettacoli. Attraverso questa manifestazione, Otranto, luogo simbolo del Mediterraneo, crocevia di culture, intreccio di civilt\u00e0, celebra il legame della Puglia con la civilt\u00e0 mediterranea, prendendo spunto dalla forza simbolica esercitata dal \"primo sorriso del sole\" del nuovo anno all'Italia. La storia antica e recente di Otranto, fondata sul dialogo tra le culture e sulla solidariet\u00e0, ha ispirato a partire dal 2000 questa iniziativa condotta congiuntamente dalla provincia di Lecce e dal comune di Otranto.\nPremio Grinzane Terra d'Otranto.\nIl \"Premio Grinzane Terra d'Otranto\" \u00e8 un riconoscimento internazionale sul tema del confronto interculturale. Presenta due sezioni: la prima per un'opera letteraria che tratta il tema della tolleranza e dell'integrazione e la seconda per una particolare attivit\u00e0 nel campo della solidariet\u00e0 e del dialogo.\nEconomia.\nTurismo.\nFa parte del club I borghi pi\u00f9 belli d'Italia.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali \"SP48 Martano-Carpignano Salentino-Otranto\", \"SP87 litoranea Otranto-Porto Badisco-Santa Cesarea Terme\", \"SP277 Otranto-Giurdignano\", \"SP358 Uggiano la Chiesa-Otranto\", \"SP366 Otranto-San Foca-San Cataldo\".\nFerrovie.\nLa cittadina \u00e8 servita da una stazione ferroviaria, capolinea della linea Lecce-Otranto delle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nLa principale squadra di calcio della citt\u00e0 \u00e8 \"F.C. Otranto\" che milita in Eccellenza Pugliese."}
{"id": "2310354", "revid": "184755", "url": "https://it.wikipedia.org/wiki?curid=2310354", "title": "Gollum (disambigua)", "text": ""}
{"id": "2310359", "revid": "276327", "url": "https://it.wikipedia.org/wiki?curid=2310359", "title": "Morte a 33 giri (album)", "text": "Morte a 33 giri \u00e8 il quinto album dei Maisie, un gruppo musicale Pop rock indie italiano nato nel 1995 a Messina, pubblicato nel 2005.\nIl cantautore Bugo \u00e8 presente in qualit\u00e0 di ospite in due brani: \"Sottosopra\" e \"Finch\u00e9 la borsa va lasciala andare\"."}
{"id": "2310364", "revid": "767487", "url": "https://it.wikipedia.org/wiki?curid=2310364", "title": "Forever and Ever", "text": "Forever and Ever (\"Jin sheng jin shi\") anche conosciuto come Impetuous Fire \u00e8 un film cinese del 1977 diretto da John Law.\nTrama.\nLa giovane Iris \u00e8 affetta da un male incurabile, ma prima di morire decide, previo consenso dei genitori, di poter fare un viaggio. Accompagnata dalla sua governante, la signora Hsia, Iris va ad Hong Kong per sette giorni. Qui Iris conosce Tai-Lun, orfano di madre e cresciuto dal padre Ma. Tai-Lun \u00e8 fuggito di prigione, dove era stato condannato alla pena capitale per aver accidentalmente ucciso tre uomini durante una rissa. I due giovani amanti, non dichiarano l'uno all'altra quale destino li attende entro breve tempo, e con la complicit\u00e0 della signora Hsia e del signor Ma decidono di sfruttare i sette giorni che gli restano per amarsi intensamente.\nRemake.\nNel 1994 \u00e8 stato realizzato un remake del film per la televisione cinese. Il film \u00e8 interpretato da Tim Chang e Sandy Wu, e diretto da H. C. Tang. Bench\u00e9 segua fedelmente la vicenda raccontata nel film originale, l'ambientazione del film \u00e8 spostata da Hong Kong agli Stati Uniti."}
{"id": "2310370", "revid": "23118964", "url": "https://it.wikipedia.org/wiki?curid=2310370", "title": "Passo di Ginestro", "text": ""}
{"id": "2310372", "revid": "1632387", "url": "https://it.wikipedia.org/wiki?curid=2310372", "title": "Halo (disambigua)", "text": ""}
{"id": "2310374", "revid": "22475", "url": "https://it.wikipedia.org/wiki?curid=2310374", "title": "Allgemeine Deutsche Biographie", "text": "Allgemeine Deutsche Biographie (ADB) \u00e8 uno dei pi\u00f9 importanti e completi dizionari biografici in lingua tedesca. \nStoria.\nL'opera venne pubblicata dalla Commissione Storica della \"Bayerische Akademie der Wissenschaften\" (Accademia Bavarese delle Scienze) tra il 1875 e il 1912 in 56 volumi, stampati a Monaco di Baviera e a Lipsia da Duncker e Humblot. L'ADB contiene le biografie di circa 26\u00a0500 persone decedute prima del 1900 e vissute in un paese di lingua tedesca, o nei Paesi Bassi prima del 1648. \nUn'opera analoga, la \"Neue Deutsche Biographie\" (NDB), \u00e8 iniziata nel 1953 e si prevede possa essere completata nel 2017."}
{"id": "2310379", "revid": "300067", "url": "https://it.wikipedia.org/wiki?curid=2310379", "title": "Marcelinho Huertas", "text": ""}
{"id": "2310380", "revid": "1154737", "url": "https://it.wikipedia.org/wiki?curid=2310380", "title": "Colle San Bernardo", "text": "Il colle San Bernardo \u00e8 un valico delle Alpi Liguri.\nGeografia.\nIl colle \u00e8 situato in provincia di Cuneo nel comune piemontese di Garessio poco lontano dal confine della Liguria sullo spartiacque tra Tanaro (Mar Adriatico) e Neva (Mar Ligure) che collega la Riviera di Ponente con il Piemonte. \u00c8 un valico stradale di media importanza, collocato sulla catena principale alpina. Secondo la classificazione SOIUSA il colle separa il \"Gruppo Galero-Armetta\" dal \"Gruppo del Monte Carmo\". Si apre tra il Bric dello Schiavo e il Monte Galero.\nLa centrale eolica.\nPresso il punto di valico \u00e8 operativa (2012) una serie di 5 pale eoliche alte tra i 60 e gli 80 metri e con una potenza nominale complessiva pari a 12,5 MW. Nella zona attorno al valico \u00e8 da tempo in discussione una proposta per l'ampliamento del parco eolico con nuove pale, progetto che ha suscitato una decisa opposizione di varie associazioni ambientaliste della zona.\nEscursionismo.\nIl percorso dell'Alta via dei Monti Liguri passa per il colle."}
{"id": "2310381", "revid": "767487", "url": "https://it.wikipedia.org/wiki?curid=2310381", "title": "Dominic Maroh", "text": ""}
{"id": "2310385", "revid": "1005847", "url": "https://it.wikipedia.org/wiki?curid=2310385", "title": "Elezioni europee del 2009 in Portogallo", "text": "Le elezioni del 2009 per il Parlamento europeo si sono tenute in Portogallo il 7 giugno."}
{"id": "2310392", "revid": "1272592", "url": "https://it.wikipedia.org/wiki?curid=2310392", "title": "Temporary management", "text": "La definizione di Temporary Management pi\u00f9 usata nella stampa economica e nella letteratura manageriale viene da Maurizio Quarta di Temporary Management &amp; Capital Advisors, dal suo libro indicato in nota: Per Temporary management si intende l'affidamento della gestione di un'impresa o di una sua parte a manager altamente preparati e motivati, al fine di garantire continuit\u00e0 all'organizzazione, accrescendone le competenze manageriali gi\u00e0 esistenti, e risolvendone al contempo alcuni momenti critici, sia negativi (tagli, riassestamento economico e finanziario) che positivi (crescita, sviluppo di nuovi business). Per il successo di un intervento \u00e8 fondamentale che al temporary manager vengano fornite tutte le opportune leve (soprattutto poteri e deleghe, laddove necessario). Il Temporary Management rappresenta di fatto terza via, accanto alla consulenza e alla dirigenza tradizionale, attraverso la quale l'azienda pu\u00f2 dotarsi di risorse finalizzate a migliorare performance e capacit\u00e0 di gestione. Molto spesso, per accelerare la presa di contatto con il problema e il disegno della soluzione, i manager cui si fa ricorso sono in genere sovradimensionati rispetto all'incarico.\nSi veda anche per completezza la definizione fornita da Treccani \nAltri riferimenti sono disponibili sul sito istituzionale creato nel 2000 \nStoria, libri e ricerche.\nL'attivit\u00e0 di gestione temporanea d'impresa nacque in Italia nel 1987 ad opera di Albino Collini della societ\u00e0 TIM s.r.l. di Milano. Subito dopo, all'inizio del 1989, nacque Contract Manager s.r.l. di Milano ad opera di Angelo Vergani. Queste due societ\u00e0 sono state pioniere in Italia e hanno dato origine ad un nuovo settore e ad una nuova professione.\nL'associazionismo manageriale\nNelle esperienze straniere un ruolo importante nella creazione di sensibilit\u00e0 e cultura verso i temi del TM, sia tra i manager che tra le aziende, \u00e8 sempre stato giocato dalle associazioni di matrice manageriale. L'Italia, pur arrivata abbastanza tardi, ha comunque dimostrato un notevole dinamismo in questo campo.\nPer quanto riguarda il mondo dell'associazionismo italiano legato ai temi del temporary management, sono presenti da diversi anni (in ordine rigorosamente alfabetico): Atema, il Chapter italiano di IIM - Institute of Interim Management (UK) e Leading Network. Quest'ultima, nata come realt\u00e0 locale concentrata nel Triveneto, si \u00e8 allargata in epoca recente sul territorio nazionale e, con le ultime modifiche al proprio statuto, si configura e si presenta oggi come Associazione Italiana dei Temporary Manager (la prima in Italia), con sedi operative a Verona, Milano, Roma e Reggio Emilia. L'appartenenza all'associazione \u00e8 legata ad un percorso di assessment obbligatorio per tutti i facenti richiesta, siano essi manager gi\u00e0 attivi come temporary o manager aspiranti tali, ma con le opportune caratteristiche professionali. L'aggiornamento professionale continuo \u00e8 curato da Leading Business School. Leading Network \u00e8 tra i partner fondatori di INIMA, la federazione che riunisce diverse associazioni europee.\nSugli aspetti formativi e informativi si concentra anche l'attivit\u00e0 del Chapter di IIM, primo esempio di collaborazione internazionale sul tema, che realizza un intenso programma di aggiornamento e formazione (tutta gratuita) dedicata ai manager e alle aziende: vengono realizzati workshop e convegni ad ampio respiro in collaborazione con associazioni manageriali ed entit\u00e0 associative di matrice imprenditoriale e accademica, oltre che interventi in percorsi formativi strutturati.\nIn epoca recente, con l'obiettivo di aumentare conoscenza e consapevolezza dello strumento specie nelle PMI, AIDP e ANDAF hanno dato vita a due gruppi di lavoro interregionali, la cui collaborazione ha portato ad un significativo roadshow sui territori.\nIl roadshow ha toccato nel 2020 Milano, Emilia Romagna (con Legacoop, Credit Agricole), Veneto (con Banca Ifis e CUOA Business School), Palermo (con i patrocini della Assemblea Regionale Siciliana, dell\u2019Universit\u00e0 di Palermo, di Sicindustria e di Unicoop, Banca Ifis), Campania (con ASSIOA e BCC e il patrocinio morale di Unione Industriali Napoli). L\u2019ultimo incontro si \u00e8 svolto a marzo a Roma, con Federcasse, Federlazio, Confartigianato e CLIO-Luiss.\nA met\u00e0 settembre abbiamo gestito anche un webinar sul temporary management per la Camera di Commercio di Terni.\nLa sintesi completa di tutti gli eventi \u00e8 disponibile su https://www.andaf.it/andaf-per-le-pmi/andaf-per-le-pmi , mentre su http://www.hronline.it/temporary_management.html sono disponibili tutti gli articoli pubblicati nella rubrica SPAZIO TEMPORARY MANAGEMENT di Hr On Line.\nVolumi pubblicati in Italia\n\u00c8 del 1991 il primo testo sul temporary management: \"CONTRACT MANAGER: Direttore Generale Affittasi\" a cura di Angelo Vergani (Presidente di CONTRACT MANAGER s.r.l. Milano), Franco Angeli. Nel 1997 sempre per Franco Angeli usc\u00ec \"Manager in affitto, per risolvere problemi di cambiamento, crisi, sviluppo e successione\" con contributi di Franco D'Egidio, Gianmario Molteni, Giorgio Treglia e Angelo Vergani.\nNel 2001 Maurizio Quarta, Managing Partner di Temporary Management &amp; Capital Advisors, pubblica per Franco Angeli il volume: Temporary Management - Ascoltiamo l'Europa, in cui mette a confronto, attraverso i contributi di esperti di diversi paesi (Francia, Germania, Olanda, Inghilterra), i differenti approcci utilizzati, dando voce sia alle societ\u00e0 di temporary management sia alle associazioni di temporary manager.\nNel 2010 Maurizio Quarta pubblica per Franco Angeli \"Soluzione Temporary Management\", che si pregia dell'introduzione di Vincenzo Boccia di Confindustria.\nNel 2011 Gianandrea Oberegelsbacher pubblica per IPSOA \"Temporary Manager\", con l'introduzione di Maurizio Quarta.\nNel 2015 nella collana Quaderni AIFI (pubblicata da EGEA) \u00e8 uscito \"La gestione straordinaria delle situazioni di crisi d'impresa\", di Roberto Chiodelli, Marco Fumagalli, Vittoria Perazzo e Maurizio Quarta, con la prefazione di Alessandro Danovi.\nIndagini e ricerche\nLa prima grossa indagine strutturata sul temporary management in Italia viene guidata per conto di Atema, nel 1994, da Maurizio Quarta, oggi Managing Partner di Temporary Management &amp; Capital Advisors, in partnership con L'Impresa e Coopers&amp; Lybrand, mentre le elaborazioni statistiche sono a cura di Luca Molteni della SDA Bocconi. Vengono intervistati 257 manager e 100 aziende, oltre ad una quindicina di temporary manager (questi ultimi a cura di Angelo Vergani). La sintesi viene pubblicata su L'Impresa a cura di Maurizio Quarta.\nNel 2015, per fare il punto sulla situazione del temporary management in Europa, Contract Manager s.r.l. Milano e TMG (Transition Management Group con sede a Zurigo) ha deciso di lanciare una ricerca in Austria, Germania, Italia, Francia, Spagna e Svizzera. La ricerca \u00e8 stata condotta intervistando un numero significativo di manager che operano su base temporary (circa 2000). La ricerca \u00e8 stata svolta contemporaneamente nei vari paesi nel periodo compreso tra luglio e settembre 2014. \nA fine 2015 \u00e8 stata realizzata una nuova indagine nel mondo aziendale. L'indagine, promossa da Leading Network, in collaborazione con IIM \u2013 Institute of Interim Management Italy, \u00e8 stata guidata da Maurizio Quarta, Managing Partner di Temporary Management &amp; Capital Advisors, all'epoca Board Advisor dell'associazione. Partner istituzionali sono GIDP e Manageritalia, mentre L'Impresa \u00e8 il partner editoriale.\nAd oggi si tratta della pi\u00f9 grossa e significativa ricerca sul tema in Italia. Le aziende rispondenti sono state 364, i Direttori HR che hanno risposto al questionario sono stati 125 mentre il 68% del campione \u00e8 rappresentato da PMI. L'indagine completa \u00e8 stata pubblicata su L'Impresa del Sole 24 Ore. Una sintesi \u00e8 disponibile su HR On Line, rivista di AIDP al link http://www.aidp.it/hronline/2015/12/20/temporary-management-in-crescita-lo-rileva-una-recente-indagine-tra-le-aziende.php\nA ottobre 2016 \u00e8 stata presentata l'indagine internazionale sui temporary manager condotta dal gruppo SMW - Senior Management Worldwide, operante in 27 paesi nel mondo, dagli USA all'Australia, rappresentato in Italia da Maurizio Quarta, Presidente del gruppo e uno dei quattro fondatori originari.\nL'indagine ha interessato una popolazione di oltre 13.000 manager in 12 paesi (Austria, Germania, Belgio, Svizzera, UK, Danimarca, Svezia, Polonia, Ungheria, Francia, Cina e ovviamente Italia) con lo scopo di chiarire chi sono i TManager e che cosa fanno. Il totale dei manager rispondenti \u00e8 stato di 1.243; l\u2019Italia ha contribuito con 152 risposte su un totale di circa 800 manager contattati (una delle redemption in assoluto pi\u00f9 alte). La sintesi \u00e8 reperibile su Hr On Line di AIDP al link http://www.aidp.it/hronline/2016/11/18/temporary-manager-ai-raggi-x--italiani-e-europei-a-confronto.php, mentre l'indagine completa \u00e8 stata pubblicata sul numero de L'Impresa di dicembre 2016.\nNel 2021 nell'ambito dell'indagine internazionale condotta da Inima, la federazione europea delle associazioni di temporary management, \u00e8 stata effettuata una nuova indagine sui temporary manager italiani: la sintesi \u00e8 disponibile su Milano Finanza\nDescrizione.\nIl temporary manager \u00e8 una risorsa senior in termini di professionalit\u00e0 e di esperienza, che ha lavorato con successo e per molti anni in aziende dalle dimensioni diverse, maturando cos\u00ec le competenze necessarie per possedere una elevata flessibilit\u00e0 e adattabilit\u00e0 alle diverse situazioni aziendali.\nDettagli della figura e del suo utilizzo sono esaustivamente spiegati su Executive Temporary Management\nI tempi di azione di un temporary manager possono essere differenti. I progetti brevi hanno una durata compresa tra i 9 e i 12 mesi; i progetti lunghi arrivano ai 18-36 mesi se coinvolgono principalmente interventi di ristrutturazione e rilancio. Gli ambiti di intervento possono variare dalla direzione generale alla direzione di amministrazione, finanza e controllo; dalla produzione alla logistica e agli acquisti; dal marketing alle vendite; dalle risorse umane all'information technology, al project management.\nIl rapporto contrattuale pu\u00f2 essere diretto tra l'azienda e il temporary manager indipendente oppure avvenire attraverso una societ\u00e0 specializzata di temporary management.\nLegislazione italiana.\nIn ambito legislativo, esistono diversi provvedimenti a livello locale/regionale (Umbria, la prima; Friuli Venezia Giulia quella che ha prodotto il migliore articolato), oltre ad un disegno di legge nazionale bipartisan (Cazzola-Mosca) mirato a favorire incentivi di natura fiscale per le PMI che utilizzino lo strumento del temporary management. \nCi sono poi bandi riconducibili alle tematiche del temporary management .\nFractional Management - Part Time Management.\nIl Fractional Management (di seguito FM), definito anche come Part Time Management, \u00e8 una particolare declinazione del Temporary Management nata dalla domanda da parte di aziende molto piccole (es. sotto i 5 milioni di fatturato), per le quali il classico temporary manager a tempo pieno potrebbe risultare troppo oneroso, sia in funzione dei tempi che dei costi. Viene spesso utilizzato anche in aziende relativamente pi\u00f9 grandi (es. fino a 20 milioni o a partire da 100-150 dipendenti) per alcune funzioni di staff che necessitano di una guida operativa (soprattutto Risorse Umane, ma anche Finanza) specie in fasi di crescita e sviluppo accelerato. In talune situazioni, come negli USA, l\u2019azienda pu\u00f2 anche disporre di un Board (Comitato Strategico) virtuale part time . \nIn tutti questi casi il Temporary Manager si trova ad operare in modalit\u00e0 part time su pi\u00f9 clienti nello stesso periodo di tempo. \nLe caratteristiche di base del Fractional Manager sono le stesse del Temporary Manager: elevata professionalit\u00e0 ed esperienza di gestione, motivazione nella ricerca di un progetto e delle relative sfide; approccio manageriale pi\u00f9 che consulenziale.\nAltri dettagli sono disponibili in inglese alla voce Fractional Executive"}
{"id": "2310402", "revid": "88740", "url": "https://it.wikipedia.org/wiki?curid=2310402", "title": "Muratore", "text": "Il muratore \u00e8 una persona specializzata nella costruzione di opere in muratura nell'ambito dell'edilizia. \u00c8 uno dei mestieri pi\u00f9 antichi e popolari al mondo, essendo stato svolto in tutte le ere e in tutti i paesi. Il muratore costruisce grazie all'ausilio di mattoni, calcestruzzo, cemento, cemento armato e molto altro."}
{"id": "2310404", "revid": "1337443", "url": "https://it.wikipedia.org/wiki?curid=2310404", "title": "Antonino D'Antona", "text": "Biografia.\nInsegn\u00f2 patologia chirurgica all'Universit\u00e0 di Napoli e nel 1896 divenne senatore."}
{"id": "2310413", "revid": "1305772", "url": "https://it.wikipedia.org/wiki?curid=2310413", "title": "Rockaway Beach", "text": ""}
{"id": "2310418", "revid": "28791", "url": "https://it.wikipedia.org/wiki?curid=2310418", "title": "Open Access", "text": ""}
{"id": "2310423", "revid": "110157", "url": "https://it.wikipedia.org/wiki?curid=2310423", "title": "Die \u00c4rzte (album)", "text": "Die \u00c4rzte \u00e8 il terzo album di studio del gruppo pop punk tedesco Die \u00c4rzte, pubblicato nel 1986 e ristampato nel 1990.\nSi tratta del primo album senza il bassista originale, Hans Runge, sostituito in questa registrazione dal produttore della band, Manne Praeker."}
{"id": "2310426", "revid": "204012", "url": "https://it.wikipedia.org/wiki?curid=2310426", "title": "Dermatofibroma", "text": ""}
{"id": "2310427", "revid": "122264467", "url": "https://it.wikipedia.org/wiki?curid=2310427", "title": "Colle di Caprauna", "text": "Il Colle di Caprauna \u00e8 un valico alpino delle Alpi Liguri collocato sul confine tra Piemonte e Liguria che collega val Pennavaira e Valle Arroscia, entrambe tributarie del Mar Ligure.\nDescrizione.\nIl colle si apre tra la Rocca delle Penne e il monte della Guardia. \u00c8 situato sullo spartiacque Pennavaire / Arroscia, ma la strada asfaltata che lo raggiunge, la SP 216, lo collega con il vicino passo di Prale (1260 m), che si trova invece sullo spartiacque tra val Tanaro e valle Arroscia, e dal quale si scende poi a Ormea (CN). Sull'altro versante del colle di Caprauna la strada scende al paese di Caprauna, da dove si pu\u00f2 proseguire verso Cisano sul Neva e Albenga (questi ultimi due comuni liguri in Provincia di Savona)."}
{"id": "2310428", "revid": "287204", "url": "https://it.wikipedia.org/wiki?curid=2310428", "title": "D'Antona", "text": ""}
{"id": "2310433", "revid": "125893069", "url": "https://it.wikipedia.org/wiki?curid=2310433", "title": "Aradeo", "text": "Aradeo (\"Taradd\u00e8u\" e/o \"Arat\u00e8u\" in dialetto salentino; \u03a4\u03b1\u03c1\u03b1\u1e0d\u1e0d\u03b1\u03af\u03bf, \"Tara\u1e0d\u1e0d\u00e8o\" o anche \"Darad\u00e8o\" in greco otrantino) \u00e8 un comune italiano di abitanti della provincia di Lecce in Puglia e fa parte del circuito dei \"Borghi autentici\".\nSituato nel Salento centro-meridionale, dista 27\u00a0km dal capoluogo provinciale e 15\u00a0km dal mare Ionio.\nGeografia fisica.\nTerritorio.\nIl territorio del comune di Aradeo si estende per 8,51\u00a0km\u00b2 nella parte centro-meridionale della penisola salentina. Sorge ai piedi delle modeste alture delle serre salentine a 78 m s.l.m. e presenta una morfologia pianeggiante.Confina a nord con il comune di Galatina, ad est con il comune di Cutrofiano, a sud con il comune di Neviano, a ovest con il comune di Secl\u00ec.\nL'agro di Aradeo \u00e8 coltivato prevalentemente ad uliveti e vigneti, con i quali si producono ottimi olii e vini. Il clima \u00e8 mite in inverno, caldo e afoso in estate.\nClima.\nDal punto di vista meteorologico Aradeo rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +25,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate ed un picco in autunno-inverno.Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nIl nome Aradeo deriverebbe secondo Giacomo Arditi dai termini latini \"ara - arae\" che significa \"altare\" e \"Deus - dei\" che significa Dio.\nUna seconda ipotesi \u00e8 quella di Gerhard Rohlfs, secondo il quale il termine riporterebbe ad \u1f08\u03c1\u03b1\u03c4\u03b1\u1fd6\u03bf\u03bd (\"Harata\u00eeon\"), col significato di 'localit\u00e0 dedicata al generale ach\u00eao \u1f0c\u03c1\u03b1\u03c4\u03bf\u03c2 (\"H\u00e0ratos\")'. Il Rohlfs propone come la forma del nome pi\u00f9 anticamente attestata la frase greca \u03c0\u03c1\u03c9\u03c4\u03bf\u03c0\u03b1\u03c0\u1fb6\u03c2 \u03c4\u03bf\u1fe6 \u1f08\u03c1\u03b1\u03c4\u03b1\u03af\u03bf\u03c5, \"pr\u014dtopap\u00e2s to\u00fb Harata\u00edou\" ('archivescovo di Aradeo', Trinchera, Syllabus 514), dell'anno 1149. L'ipotesi pi\u00f9 recente, quella cio\u00e8 formulata dal Professore Gino Pisan\u00f2, fa derivare il nome Aradeo dal greco \"Charadreon\" che significa luogo solcato da torrenti. Quest'ultima ipotesi \u00e8 avvalorata dalla presenza nel territorio di numerosi torrenti sotterranei dovuti alla carsicit\u00e0 del terreno. \"Pisan\u00f2 trov\u00f2 e tradusse due pergamene, una del 1149 l'altra di poco posteriore, che rilevano in modo inconfutabile la grecit\u00e0 bizantina di Aradeo. In esse sono indicati nomi greci di preti e di chiese. Tra gli altri, \u00e8 citato il famoso poeta bizantino Droso di Aradeo i cui manoscritti sono stati trovati a Parigi e recentemente divulgati (stralcio di un articolo pubblicato dal Quotidiano di Puglia).\"\nStoria.\nIl centro di origine greco-bizantina, ebbe origine nel IX secolo. Successivamente fu soggetto al dominio romano. Dopo il dominio di Tancredi di Lecce il normanno, Aradeo fu concessa in feudo alla famiglia Montefusco, dal quale pass\u00f2 dapprima agli Orsini del Balzo e in seguito sotto il controllo del monastero di Santa Caterina d'Alessandria di Galatina.\nFra il XIII e il XIV secolo d.C. fu sede di una importante scuola filosofica per opera di Droso di Aradeo.\nNel 1485 re Ferdinando I di Napoli infeudo Giovanni Castriota, figlio di Giorgio, con le terre di San Pietro in Galatina e Soleto col titolo di duca e conte. Pi\u00f9 tardi egli ebbe la giurisdizione criminale sulle terre di Torrepaduli, Bagnolo e Aradeo.\nSimboli.\nDescrizione araldica dello stemma:\nSimbolicamente significa: l'altare, il paradiso dei credenti sulla terra; il calice, rappresenta la religione e la vita cristiana; i candelabri, lo splendore della santit\u00e0.\nMonumenti e luoghi d'interesse.\nChiesa dell'Annunziata.\nLa Chiesa dell'Annunziata, riedificata nel XVIII secolo, sorge sulle fondamenta di un edificio preesistente risalente alla prima met\u00e0 del 1400 e di cui resta il pregiatissimo altare maggiore del 1570.\nLa costruzione, a pianta rettangolare, con un semplice prospetto tardo barocco con paraste e timpano di coronamento, pi\u00f9 volte, nel corso dei secoli, \u00e8 stata interessata da crolli, ampliamenti e restauri come si evince dalle fonti storiche dal XVI al XIX secolo; tra l'altro sul finire del Settecento la chiesa sub\u00ec un crollo totale dovuto alla forte umidit\u00e0 di risalita, che fino ai recenti restauri, ha sempre interessato le murature portanti della struttura. Ricostruita ed ampliata dopo il crollo, vide concludere i lavori intorno al 1800. Della costruzione originaria solo l'altare maggiore non sub\u00ec danni. Si tratta di un'opera scolpita in pietra leccese del 1570 di grande pregio per la fattura e per la composizione degli elementi figurativi, caratterizzata da colonne tortili e da un festone con al centro il piccolo tondo di tela raffigurante l'Immacolata.\nNel 1850 la Confraternita che vi era allocata si dot\u00f2 di un nuovo progetto per la ristrutturazione della chiesa: servivano infatti opere di rinforzo alle fondazioni sulle quali insistevano ormai ampliamenti e ricostruzioni spesso arbitrarie.\nL'interno, a pianta rettangolare, custodisce quattro altari laterali :quello della Pentecoste con la tela, quello dei Santi Medici Cosma e Damiano con la tela e le statue, quello della Piet\u00e0 con la statua dell Addolorata (questa \u00e8 vestita con un abito nero in stoffa ricamato) e del Cristo Morto e quello della Madonna dei Fiori con la tela e la statua. Nel 1879 venne edificato l'attuale presbiterio coperto con una cupola a base circolare,all ingresso del bel tempio in due grandi stipi le pregiate statue in cartapesta della Titolare della Confraternita :l'Annunziata con l'Arcangelo Gabriele e l'Immacolata, quelle della Vergine con il Bambino, di Padre Pio e della Trinit\u00e0.Nella campata quattro tondi raffiguranti le allegorie della Fede, Carit\u00e0, Speranza e del Re Davide.\nCappella di San Nicola di Myra.\nLa piccola cappella di San Nicola di Myra, venne costruita tra il XVI e il XVII secolo per grazia ricevuta. \u00c8 possibile paragonarla a un'edicola votiva in quanto \u00e8 priva di porta. Presenta una copertura a botte e un affresco raffigurante il Santo.\nColonna di San Giovanni.\nLa colonna di San Giovanni Battista, interamente costruita in pietra leccese, venne eretta nel 1658 da Fr\u00e0 Giovanni da Napoli, unico monaco Olivetano, feudatario di Aradeo.\nLa colonna, di fattura locale, presenta un basamento con fusto, alla sommit\u00e0 del quale vi \u00e8 un capitello corinzio su cui poggia la statua del Santo che regge il Vangelo. Il monumento godette per circa un secolo del diritto d'asilo di cui poteva beneficiare chiunque fosse perseguito dalla legge, qualora fosse riuscito ad aggrapparsi alla colonna prima dell'arresto.\nAltri luoghi di interesse.\nLa Chiesa matrice di Aradeo \u00e8 la Chiesa parrocchiale di San Nicola Vescovo, consacrata al culto nel 1961, questa \u00e8 a pianta quadrata con la maestosa cupola e la torre campanaria. Attorno alla parete interna della cupola e nell abside molti mosaici raffiguranti alcuni momenti della vita di Maria e di Cristo. Nell abside la tela di San Nicola. Altra costruzione \u00e8 la Parrocchia di San Rocco e il palazzo baronale \"Tre Masserie\", che risale al XVI secolo e successivamente ampliato nel 1655.\nVi \u00e8 anche un teatro intitolato a Domenico Modugno.\nSociet\u00e0.\nEtnie e minoranze straniere.\nAl 31 dicembre 2020 ad Aradeo risultano residenti 211 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato ad Aradeo \u00e8 il salentino nella sua variante centrale, che corrisponde al dialetto leccese. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nDa alcune fonti storiche risulta che in epoca bizantina ad Aradeo ci fosse una scuola di filosofia sorta attorno al Poeta Droso. Questa era impegnata in un'intensa attivit\u00e0 di copiatura dei testi aristotelici con relativi commenti.\nNel Novecento sono nati o cresciuti ad Aradeo diversi artisti o realt\u00e0 artistiche che si sono poi affermate a livello nazionale. Per la musica Pino Zimba, gli Apr\u00e8s la Classe, Emma Marrone, Romeus, Gabriele Blandini. Per il teatro, i Cantieri teatrali Koreja. Per la danza, Antonio Carallo, che ha lavorato per dieci anni con Pina Bausch. Per il cinema, Giovanni Minerba, direttore del Glbt film festival di Torino. Anche Domenico Modugno, a cui \u00e8 dedicato il teatro comunale, pass\u00f2 ad Aradeo una parte della sua giovinezza, nel periodo in cui lo zio lavorava nella caserma del paese.\nIstruzione.\nScuole.\nNel comune di Aradeo hanno sede due scuole dell'infanzia, una scuola elementare, una scuola primaria/scuola dell'infanzia e una scuola media.\nEventi.\nLa festa di San Rocco, che prende nome dalla omonima Chiesa parrocchiale, si svolge ogni anno dal 16 al 17 agosto.\nI festeggiamenti in onore del patrono si svolgono durante il secondo fine settimana di maggio. I festeggiamenti iniziano con la processione serale su una barca in cartapesta, che ricorda la Traslazione delle ossa del Santo da Myra a Bari.\nLa festa della Compatrona ha luogo verso il 25 marzo o la seconda domenica di Pasqua, giorno in cui si celebra la solennit\u00e0 dell'Annunciazione del Signore.\nDurante il periodo di carnevale le strade del paese si colorano con i carri allegorici e le maschere, tra cui \"Lu Ssciacuddhruzzi\", un piccolo spiritello nato dalla fantasia popolare.\nInfrastrutture e trasporti.\nAradeo \u00e8 raggiungibile:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nNel calcio, Aradeo viene rappresentata dalla squadra del paese, Atletico Aradeo, militante in Promozione. I colori della squadra sono giallo e rosso e gioca le partite casalinghe allo Stadio Comunale in contrada Spina.\nIl miglior risultato nella storia della compagine aradeina \u00e8 la vittoria del campionato pugliese di Eccellenza nella stagione 1997-1998.\nCalcio a 5.\nQuanto al calcio a 5, l'A.S.D. Aradeo Calcio a 5 milita nel campionato di Serie C1 girone unico Puglia.\nRugby.\nIl Salento Rugby ha sede ad Aradeo e partecipa al campionato di Serie C. Condivide il campo con la societ\u00e0 calcistica cittadina."}
{"id": "2310434", "revid": "287204", "url": "https://it.wikipedia.org/wiki?curid=2310434", "title": "Dragon Quest (videogioco)", "text": ", conosciuto come Dragon Warrior negli Stati Uniti, \u00e8 un videogioco di ruolo pubblicato nel 1986 da Enix per Nintendo Entertainment System, e in seguito convertito su numerose altre piattaforme. Si tratta del primo capitolo dell'omonima serie.\nIl gioco \u00e8 stato sviluppato dalla Chunsoft, che in seguito realizzer\u00e0 altri quattro episodi della serie, con la collaborazione del fumettista Akira Toriyama (autore di \"Dragon Ball\") per la grafica e del compositore K\u014dichi Sugiyama per la colonna sonora. L'ideatore Y\u016bji Horii ha dichiarato di essersi ispirato, per la creazione di \"Dragon Quest\", a videogiochi occidentali come \"Wizardry\" e \"Ultima\". \"Dragon Quest\" ha avuto una grandissima influenza sul genere dei videogiochi di ruolo su console: ne \u00e8 considerato il capostipite e ha introdotto molte convenzioni meccaniche, divenute col tempo tratti tipici del genere. Diversi altri franchise longevi di videogioco di ruolo per console sono stati originariamente creati proprio in risposta a \"Dragon Quest\", come per esempio \"Final Fantasy\" di Squaresoft e \"Phantasy Star\" di SEGA.\nFascia d'et\u00e0: PEGI: 12; USK: 12+\nTrama.\n\"Dragon Quest\" si svolge nel regno di Alefgard, un paese ispirato all'Europa medievale entro un mondo high fantasy. Diversi anni prima dell'inizio del gioco, Alefgard fu minacciata dal malvagio demone Zoma, ma questi fu sconfitto da un eroico guerriero chiamato Erdrick (\"Loto\" nell'originale giapponese). Erdrick consegn\u00f2 alla famiglia reale un artefatto magico chiamato Ball of Light (\"Sfera di Luce\"), grazie alla quale il paese pot\u00e9 prosperare a lungo. Tuttavia, sotto il regno di re Lorik (\"Lars XVI\") un malevolo eremita riusc\u00ec a padroneggiare una potente magia nera, che gli permise di scatenare sul regno di Alefgard orde di terribili mostri: le armate di Lorik furono messe in rotta e gli insediamenti umani isolati gli uni dagli altri, la citt\u00e0 di Haukness (\"Damdara\") fu rasa al suolo e l'eremita riusc\u00ec a rubare la Ball of Light e a rapire la principessa Gwaelin (\"Laura\"). Autoproclamatosi Dragonlord (\"Signore dei Draghi\"), lo stregone restaur\u00f2 il castello di Zoma (sito su un isolotto inaccessibile) e lo elesse a propria sede, sicuro del proprio dominio su tutta Alefgard.\nIl giocatore veste i panni di un giovanotto appena giunto al palazzo reale di Tantegel (\"Ladutorm\"): egli si presenta come discendente diretto di Erdrick e ottiene da re Lorik il permesso di combattere il Dragonlord. In una caverna poco lontano da Tantegel l'eroe trova il sepolcro del suo illustre antenato e apprende da un'epigrafe in che modo si pu\u00f2 entrare nel castello di Zoma: bisogna utilizzare due artefatti magici, la Sunstone (\"Pietra del sole\") e la Staff of Rain (\"Verga della Pioggia\"), per creare una Rainbow Drop (\"Goccia di Arcobaleno\") capace di collegare l'isolotto al continente con un arcobaleno solido. Il protagonista si mette quindi in viaggio per tutta Alefgard in cerca dei santuari in cui sono custoditi i due talismani: la Sunstone si trova in un sotterraneo ben celato del castello di Tantegel, accessibile solo con le chiavi magiche fabbricate nella citt\u00e0 di Rimuldar; la Staff of Rain viene consegnata all'eroe in cambio della Lyre of Ire (\"Lira dell'Ira\"), appartenuta al leggendario menestrello Galen e nascosta nel suo mausoleo a Galenholm. Nel corso di questa ricerca l'eroe pu\u00f2 fare irruzione nella caverna ove \u00e8 stata rinchiusa la principessa Gwaelin e uccidere il drago che la sorveglia; la ragazza offrir\u00e0 allora la sua mano al protagonista e potr\u00e0 o accompagnarlo per il resto dell'avventura (senza che questo impatti sulle meccaniche di gioco) o farsi riportare da lui a Tantegel. In questo secondo caso Gwaelin doner\u00e0 all'eroe una sorta di bussola chiamata Gwaelin's Love (\"Amore di Gwaelin\"), che lo aiuter\u00e0 a trovare, sepolto in una remota palude, il monile detto Erdrick's Token (\"Segno di Erdrick\"): il protagonista dovr\u00e0 esibirlo in un terzo santuario per provare la propria discendenza e officiare, finalmente, il rito per creare la Rainbow Drop. Inoltre, se il giocatore esplora le rovine di Haukness, potr\u00e0 affrontare un cavaliere nero al servizio del Dragonlord e sottrargli l'armatura appartenuta a Erdrick, una corazza di altissima qualit\u00e0.\nDopo aver attivato la Rainbow Drop, l'eroe potr\u00e0 avventurarsi nel castello del Dragonlord e, se ne esplora i recessi pi\u00f9 remoti, riappropriarsi anche dell'eccezionale spada di Erdrick; dopo aver percorso il maniero dalle fondamenta alla sala del trono, si trover\u00e0 davanti il perfido stregone, che gli proporr\u00e0 di stringere un'alleanza e dividersi il dominio sul mondo. Se il giocatore accetta, un'animazione di \"game over\" lascer\u00e0 intendere che il Dragonlord ha assassinato a tradimento l'eroe appena questi ha abbassato la guardia; se rifiuta, inizier\u00e0 un duello tra l'eroe e il Dragonlord, diviso (\"unicum\" in tutto il gioco) in due fasi: non appena la forma umana dell'antagonista viene apparentemente uccisa, egli continua la lotta nella sua vera forma di drago sputafuoco.\nUna volta abbattutto definitivamente il Dragonlord, l'eroe si riappropria della Ball of Light e ne usa i poteri per far sparire da Alefgard tutti i mostri, ristabilendo cos\u00ec la pace; tornato a Tantegel, egli rifiuta di ricevere il trono come ricompensa per la sua impresa e decide di partire oltremare, o da solo (se non ha soccorso la principessa) o con Gwaelin (se invece l'ha liberata), per crearsi un proprio reame.\nModalit\u00e0 di gioco.\nA livello strutturale, Dragon Quest riprende le meccaniche canoniche dei giochi di ruolo cartacei come \"Dungeons &amp; Dragons\", gi\u00e0 adattate in videogioco da titoli per computer quali \"Wizardry\" e \"Ultima.\" Il giocatore controlla come di avatar il discendente di Erdrick e pu\u00f2 muoverlo all'interno di tre diversi tipi di ambienti, visualizzati con prospettiva a volo d'uccello: le citt\u00e0, la mappa globale e i dungeon. Negli insediamenti \u00e8 possibile parlare con gli abitanti per raccogliere notizie e acquistare in cambio di oro nuove armi e armature, merci utili (in particolare torce e medicine) e servizi (soprattutto la permanenza in locande); inoltre a Tantegel \u00e8 possibile parlare con re Lorik per salvare la partita. Nella versione originale giapponese il salvataggio era gestito tramite password, mentre l'edizione nord americana registrava i dati in una batteria interna alla cartuccia. \nLa mappa globale va percorsa per spostarsi da una localit\u00e0 all'altra e a ogni movimento del personaggio c'\u00e8 la possibilit\u00e0 di incontrare un mostro. Quando ci\u00f2 accade inizia un combattimento a turni, in cui il giocatore usa un men\u00f9 di comandi testuali per decidere la mossa dell'eroe (attaccare con la propria arma, lanciare un incantesimo, usare un oggetto o fuggire); al contempo l'intelligenza artificiale sceglie la mossa del mostro e le due manovre vengono eseguite una dopo l'altra. Ogni volta che l'eroe uccide un mostro ottiene sia oro sia una quantit\u00e0 di punti esperienza; l'accumulo di questi ultimi permette al personaggio di salire di livello, aumentando cos\u00ec le proprie statistiche (che determinano l'energia vitale, l'energia magica e l'ammontare di danno inflitto e sub\u00ecto) e imparando nuovi incantesimi. \nI dungeon sono ambienti chiusi (al pari delle citt\u00e0) ma popolati da mostri (come la mappa globale) e in pi\u00f9 non sono illuminati: per poter visualizzare l'area attorno al personaggio il giocatore deve utilizzare una torcia o lanciare l'apposito incantesimo, ed entrambe le fonti di luce si spengono dopo un certo numero di passi (il che richiede di razionalizzare i tempi di esplorazione). \u00c8 necessario esplorare dei dungeon per trovare la tomba di Erdrick e la Lyre of Ire, per liberare Gwaelin e per raggiungere la sala del trono del Dragonlord. \nLa non-linearit\u00e0 dell'esplorazione fu all'epoca uno dei fattori pi\u00f9 innovativi del gioco: era infatti inedito che il giocatore dovesse combinare assieme le indicazioni ricevute dagli abitanti per dedurre da s\u00e9 dove si trovassero gli insediamenti non ancora visitati, i tre santuari nascosti e la prigione della principessa. Allo stesso modo era inusitato che i tre obiettivi principali (liberare Gwaelin, recuperare ciascuno degli artefatti e ritrovare le armi di Erdrick) potessero essere completati in qualunque ordine.\nColonna sonora.\nLa colonna sonora \u00e8 costituita da otto tracce interamente composte da K\u014dichi Sugiyama; il 10 maggio 1986 fu pubblicato in Giappone un album dal titolo \"Dragon Quest Suite\", che proponeva un arrangiamento orchestrale della colonna sonora..\nAccoglienza.\nGameSpot inserisce \"Dragon Quest\" nella lista dei 15 videogiochi pi\u00f9 influenti della storia. IGN lo inserisce alla posizione numero otto della lista dei pi\u00f9 grandi videogiochi per NES della storia. IGN lo inserisce alla posizione numero 29 nella lista dei pi\u00f9 grandi videogiochi della storia. Nintendo Power lo inserisce alla posizione 140 nella lista dei 200 pi\u00f9 grandi giochi mai apparsi su console Nintendo. Nell'edizione del 1989 dei \"Nintendo Power Award\", il gioco ottiene due nomine nelle categorie \"Gioco migliore dell'anno\" e \"Gioco con miglior tema musicale\". Nella lista \"Top 30\" di Nintendo Power, edizione novembre 1989, il gioco debutta in posizione numero 7 e rimane in classifica fino all'edizione di settembre 1990."}
{"id": "2310440", "revid": "984922", "url": "https://it.wikipedia.org/wiki?curid=2310440", "title": "Eri Ishikawa", "text": " Vive e lavora a Tokyo.\nInizia infatti a lavorare nel mondo dello spettacolo a 5 anni in una serie televisiva giapponese di grande successo. Nella met\u00e0 degli anni 90, interpreta vari ruoli teatrali, tra cui va ricordato \"Madama Butterfly\", accanto alla sua coetanea Asami Kanai, \"Amleto\", accanto al suo amico e collega cinematografico Tatsuya Fujiwara e molti altri ancora.\nNel 2000 viene scelta dal veterano regista cinematografico Kinji Fukasaku, gi\u00e0 conosciuto e molto apprezzato per aver co-diretto il capolavoro bellico \"Tora! Tora! Tora!\", per il \"cult\" \"Battle Royale\", tratto dal romanzo di Koushun Takami e dall'omonimo manga, nel quale interpreta la saggia e colta presidentessa della Shiroiwa Class B, Yukie Utsumi."}
{"id": "2310445", "revid": "125345380", "url": "https://it.wikipedia.org/wiki?curid=2310445", "title": "Minervino di Lecce", "text": "Minervino di Lecce \u00e8 un comune italiano di abitanti della provincia di Lecce in Puglia.\nSituato nel Salento orientale, nell'entroterra idruntino, comprende anche le frazioni di Cocumola e di Specchia Gallone. Fa parte dell'associazione Borghi Autentici d'Italia.\nGeografia fisica.\nTerritorio.\nIl territorio di Minervino di Lecce, che occupa una superficie di , si estende in gran parte sul bassopiano delle \"Serre di Poggiardo\" e di \"Giuggianello\" e risulta compreso tra gli 82 e i 127 metri sul livello del mare. Dista circa da Lecce.\nConfina a nord con i comuni di Giurdignano e Giuggianello, a est con il comune di Uggiano la Chiesa, a sud con il comune di Santa Cesarea Terme, a ovest con il comune di Poggiardo. Sul suo territorio si trovano anche due frazioni, Specchia Gallone e Cocumola.\nClima.\nDal punto di vista meteorologico Minervino di Lecce rientra nel territorio del Salento meridionale che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +, mentre quella del mese pi\u00f9 caldo, agosto, si aggira sui +. Le precipitazioni medie annue, che si aggirano intorno ai , presentano un minimo in primavera-estate ed un picco in autunno-inverno.\nFacendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nIl toponimo potrebbe derivare dalla presenza in loco di un tempio consacrato alla dea Minerva. Si pu\u00f2 presupporre anche che il nome derivi dall'antica \"Castrum Minervae\", i cui abitanti, dopo la distruzione della citt\u00e0, si rifugiarono nell'entroterra fondando l'attuale abitato.\nStoria.\nSvariate sono le ipotesi circa la nascita di Minervino. Potrebbe essere stato fondato dagli Japigi nel luogo in cui avevano eretto un tempio dedicato a Minerva, la cui dea \u00e8 riportata nello stemma del paese. Inoltre, la presenza di monumenti megalitici, quali dolmen e menhir, anticipano all'et\u00e0 del Bronzo la frequentazione umana della zona.\nSi pu\u00f2 anche presupporre che Minervino sarebbe stata fondata nel IX secolo a memoria dell'antica Castro, un tempo chiamata \"Castrum Minervae\", distrutta dai pirati Saraceni in una delle loro scorribande sulle coste salentine intorno al 1266; la citt\u00e0 sarebbe quindi stata costruita nell'entroterra, dove la popolazione scampata si sarebbe rifugiata. \u00c8 da credere, in base a quanto scrive il \"Lama\", che tutti i casali e i villaggi posti sia nell'interno che all'esterno della fascia costiera dell'Adriatico siano stati distrutti e rasi al suolo diverse volte, non solo nel suddetto periodo dell'invasione dei Saraceni tra l'VIII e il IX secolo, ma anche durante le dolorose vicende dell'invasione turca (1480-1481).\nL'ipotesi pi\u00f9 accreditata sarebbe quella che Minervino sia di origine romana; il rinvenimento di una strada la cui pavimentazione \u00e8 molto simile a quella della Via Appia, che da Roma si estendeva fino a Brindisi, \u00e8 senza dubbio l'espressione della permanenza di un nucleo romano nel paese.\nIn epoca normanna, il casale fu concesso nel 1269 al signor \"Ruggero Sambiasi\", di una famiglia forse originata dalla potente Casata dei Sanseverino. Dal re Filippo fu successivamente donato a \"Ugone Billotta\", dopo averlo sottratto a \"Giordano de Paleano\". Nel periodo angioino parte del casale appartenne a \"Ruggero Maramonte\". Quindi fu la volta dei \"Prato\" e di \"Nicolantonio de Frisis\" (1378), proveniente da una nobile famiglia leccese gi\u00e0 testimoniata all'epoca di re Manfredi. Ritornato ai Maramonte, venne venduto ai \"Gargano\" nel 1584. Nei primi decenni del XVI secolo Minervino contava 95 famiglie corrispondenti a circa 475 abitanti. Fu feudo dei \"Filomarini\", duchi di Cutrofiano, e dal 1619 dei \"Venturi\", ai quali venne successivamente riconosciuto il titolo ducale.\nNei tempi passati oltre ai Venturi vi furono moltissime famiglie gentilizie, le pi\u00f9 note furono i \"Mor\u00ec della Gatta\", gli \"Scarciglia\" e gli \"Urso\" dei quali si conservano le rispettive dimore gentilizie.\nFino al 1650 l'attuale Minervino era diviso in 16 \"borghi\": \"Borgo Minervino\", \"Borgo Murtole\", \"Borgo Giudecca\" ed altri. Ogni borgo contava dalle 50 alle 100 persone. D'altronde, questi borghi altro non erano che delle masserie. Il Borgo pi\u00f9 importante dei sedici era quello detto \"Borgo Minervino\", una masseria che andava da piazza San Pietro alla Chiesa Madre e contava 150 abitanti.\nSimboli.\nProfilo araldico dello stemma:\nProfilo araldico del gonfalone:\nMonumenti e luoghi d'interesse.\nArchitetture religiose.\nChiesa madre di San Michele Arcangelo.\nLa chiesa madre di san Michele Arcangelo fu riedificata intorno alla met\u00e0 del XVI secolo sulle fondamenta di una precedente di cui si ha notizie a partire dal 1486 in occasione della visita del vescovo Serafino da Squilacce. I probabili ideatori ed edificatori dell'edificio furono l'architetto Gabriele Riccardi di Lecce, e il suo allievo, lo scultore Giovanni Maria Tarantino di Nard\u00f2. Fu portata a compimento nel 1573 e assorb\u00ec un'antica cappella dedicata a san Rocco. La facciata, inquadrata da due poderose paraste laterali, si caratterizza per l'ampio rosone barocco che richiama quello della Basilica di Santa Croce di Lecce. \nL'interno, a croce latina e a navata unica, possiede una copertura a volta a spigolo abbellita da cordoni scolpiti che ne congiungono le chiavi. Gli unici altari presenti sono nel transetto e sono dedicati al Santissimo Sacramento e a san Rocco. Pregevole \u00e8 l'abside in pietra leccese scolpito dallo scultore Gabriele Riccardi. Risulta diviso in due ordini: il primo \u00e8 costituito da una serie di nicchie incassate tra colonne corinzie aventi la parte inferiore coperta di intagli, coronate da trabeazione con fregio; il secondo piano invece \u00e8 a specchi rettangolari e quadrati chiusi fra lesene dalla decorazione a spirale e sormontate da una seconda trabeazione. Da questa, in corrispondenza delle colonne e delle lesene sottostanti, spiccano il volo i sei costoloni del catino concorrenti nella chiave dell'arco, su cui \u00e8 presente la scritta: \"Parata sedes tua Deus quam decet sanctitudo in longitudinem dierum 1573\". L'interno fu rimaneggiato con i lavori di restauro tenutisi dopo il 1975 che ne comportarono l'eliminazione dell'altare maggiore, dell'organo e delle decorazioni barocche in stucco.\nChiesa della Madonna delle Grazie.\nLa chiesa della Madonna delle Grazie risale al XVII secolo e si caratterizza per il piano molto pi\u00f9 basso di quello stradale e vi si scende con dodici scalini. Presenta un semplice prospetto con portale e finestrone centrali leggermente decorati. L'interno, a navata unica ricoperta da una particolare volta in carparo, \u00e8 scandito da lesene con capitelli corinzi e da arcate terminanti sulla parete di fondo che ospita un pregevole altare barocco datato 1680. L'altare, finemente intagliato nella locale pietra leccese, accoglie una seicentesca tela della \"Titolare\". Una teca in legno custodisce la statua in cartapesta della Madonna delle Grazie.\nChiesa della Madonna Immacolata.\nIntitolata alla Madonna Immacolata, \u00e8 anche detta di Santa Lucia. La data di fondazione non \u00e8 nota, ma dall'epigrafe riportata sull'architrave posta sul portale, si pu\u00f2 affermare che l'edificio attuale \u00e8 stato ricostruito tra fine XVII e inizi XVIII secolo grazie alle offerte del popolo minervinese e completato nel 1717. L'interno si presenta ad unica navata rettangolare, con volta a crociera. Lungo le pareti laterali sono presenti dei tondi con pitturazioni a tempera raffiguranti la vita di Ges\u00f9 e Maria. Sulla parete sinistra si trova la statua lapidea di san Michele Arcangelo, mentre su quella destra la statua di santa Lucia. Nella zona presbiteriale \u00e8 presente un altare barocco del XVIII secolo intitolato all'Immacolata Concezione; l'altare ha un paliotto decorato con al centro l'originalissima fuga in barca in Egitto della Sacra Famiglia, racchiuso in un tondo e sorretto da due putti; l'alzato, decorato con fiori e foglie di acanto, ospita al centro una tela raffigurante la Vergine Immacolata di fine XIX secolo; su basamenti laterali sono collocate le statue: a sinistra Santa Irene e San Giuseppe con Bambino e a destra Santa Barbara e Sant'Anna. L'altare termina con una cimasa, nel cui centro, tra due angeli annunciatori, vi \u00e8 un ovale con iscritto \"TOTA PULCHRA ES MARIA\" (cio\u00e8: Tutta bella sei, Maria).\nCappella della Madonna Addolorata.\nLa Cappella della Madonna Addolorata \u00e8 un esempio di architettura barocca salentina del Settecento. Il piccolo prospetto \u00e8 ingentilito da fregi plastici che interessano prevalentemente il finestrone, il portale e il timpano. L'interno, a navata unica rettangolare, ospita un altare maggiore ed \u00e8 impreziosito da stucchi e riquadri che un tempo accoglievano tele attribuite al pittore leccese Oronzo Tiso, ora trafugate. \nChiesa di Santa Croce.\nLa chiesa di Santa Croce, situata a circa 1\u00a0km dal centro abitato nelle campagne in direzione di Uggiano la Chiesa, risale al XIII secolo con rifacimenti successivi. Si presenta con una facciata cuspidata impreziosita da archetti pensili; il portale e il finestrone, molto probabilmente, furono ristrutturati in epoca barocca. Sul perimetro laterale destro sono appoggiati due grandi arcate con funzione statica.L'interno, a croce latina, custodisce numerosi affreschi databili al XIV secolo ed eleganti altari barocchi tra cui si distingue il maggiore che conserva un'immagine affrescata della \"Madonna col Bambino\".In passato, nell'area circostante, si svolgeva, la prima domenica di maggio, la fiera di Santa Croce.\nChiesa di Sant'Antonio e Convento dei Padri Riformati.\nChiesa e convento di Sant'Antonio da Padova furono edificati dai Padri Riformati nel XVII secolo. I documenti storici narrano che l'Universitas di Minervino deliber\u00f2 di chiamare i Religiosi della \"Serafica Riforma Pugliese\" (Francescani nel Salento) per far loro costruire un Monastero. A disponibilit\u00e0 acquisita, fu chiesta ed ottenuta dall'Arcivescovo di Otranto, Diego Lopez De Andrada degli Eremitani di Sant'Agostino, l'autorizzazione a costruire il Convento dei Padri Riformati, dedicato a Sant'Antonio da Padova. L'opera ebbe inizio il 13 giugno 1624 e termin\u00f2 nell'anno 1628.\nL'attigua chiesa presenta una semplice facciata in contrasto con l'eleganza degli ambienti interni. A due navate, ospita un pregevole altare maggiore sul quale \u00e8 posizionato un dipinto del Catalano e un organo del 1733, opera di Carlo Sanarica. La chiesa custodisce inoltre una statua di Sant'Antonio, donata a Minervino dall'arcivescovo De Andrada pochi giorni prima della sua morte avvenuta il 22 agosto 1628.\nChiesa di San Pietro.\nLa chiesa di San Pietro risale al XV secolo anche se presenta alcuni elementi decorativi barocchi frutto di interventi seicenteschi. Il semplice prospetto \u00e8 costituito da un piccolo portale e da una finestra inquadrati da due alte lesene terminanti con capitelli ionici. Particolarit\u00e0 della chiesa \u00e8 l'epigrafe posta sull'architrave del portale laterale che recita: \"Comu lu lione et lo re della nimali cu si Menerbino et lo re de li casali. A.D.M.CCCCLXXIII\", tradotta in italiano: \"Come il leone \u00e8 il re degli animali cos\u00ec Minervino \u00e8 il re dei casali.\nA.D.M.CCCCLXXIII\".\nArchitetture civili.\nPalazzo Venturi.\nPalazzo Venturi \u00e8 una severa struttura cinquecentesca che pu\u00f2 essere considerata una vera e propria fortezza. Si distribuisce su due piani e in corrispondenza delle finestre e del portale d'ingresso sono posizionate alcune piombatoie che servivano a difendere l'edificio dagli attacchi stranieri. Di particolare valore artistico \u00e8 il portale bugnato sul quale troneggia lo stemma dei \"Venturi\".\nPalazzo Scarciglia.\nPalazzo Scarciglia \u00e8 un'elegante dimora settecentesca costruita dall'omonima famiglia. La facciata principale, realizzata in carparo locale, presenta tre portali barocchi ad arco a tutto sesto. Sul portale centrale \u00e8 collocato lo scudo araldico della famiglia costituito da una torre con un'aquila. L'edificio, distribuito intorno ad un ampio atrio decorato con motivi floreali e da balaustre in pietra, ospita al piano terra i magazzini e le stalle, mentre al secondo piano sono situate le stanze nobili.\nSiti archeologici.\nAl territorio di Minervino appartengono alcuni monumenti megalitici della provincia di Lecce.\n\u00c8 il primo dolmen rinvenuto e catalogato in Puglia: la scoperta ad opera di \"Maggiulli\" risale al 1879. Il dolmen si eleva di 1 metro circa dal livello del terreno e presenta una lastra di copertura () con spessore variabile tra i 35 e i . Tale lastra \u00e8 sorretta da 8 piedritti di cui uno monolitico ed uno costituito da un affioramento roccioso. Due degli ortostati a pietre sovrapposte sul lato W sono collegati da una lastrina trasversale che funziona da zeppa di supporto della lastra; sul lato N il piedritto non ha punti di contatto con la lastra superiore.\nIl lastrone di copertura \u00e8 inclinato di circa 9\u00b0 da SE a NW e presenta un foro passante al centro, riscontrabile anche in altri dolmen del Salento, nel quale i raggi del sole vi penetrano interamente solo il giorno del solstizio d'estate. L'apertura del megalite \u00e8 orientata a SE.\nPer le grandi dimensioni pu\u00f2 essere considerato il pi\u00f9 grande dolmen della Puglia dopo quello di Bisceglie. L'intera area dolmenica \u00e8 stata recentemente recuperata con la realizzazione del \"Parco culturale del Dolmen Li Scusi\".\nIl menhir Monticelli () \u00e8 tozzo e fortemente irregolare, il \"Palumbo\" ipotizzava si trattasse solo di un moncone del menhir originale. \u00c8 rastremato e presenta una notevole sbozzatura in sommit\u00e0. Inclinato verso E si eleva di dal livello del suolo. Prende il nome dal fondo su cui si trova.\nA poche centinaia di metri \u00e8 presente il menhir \"San Giovanni Malcantone\" ricadente nel territorio del comune di Uggiano la Chiesa.\nSociet\u00e0.\nEtnie e minoranze straniere.\nAl 31 dicembre 2017 a Minervino di Lecce risultano residenti 54 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato a Minervino di Lecce \u00e8 il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nTradizione e folclore.\nTavole di San Giuseppe.\nLe \"Tavole di San Giuseppe\" si allestiscono in occasione della festa di San Giuseppe. Le famiglie devote approntano delle grandi tavole imbandite con grossi pani circolari a forma di ciambella, raffiguranti alcuni simboli (il giglio, il rosario, etc.) che rappresentano i \"santi\" che fanno parte della tavola. Il numero dei \"santi\" \u00e8 sempre dispari e va da un minimo di tre (la Madonna, San Giuseppe e Ges\u00f9 bambino) ad un massimo di tredici e vengono interpretati da persone care alla famiglia che allestisce. Le tavole vengono aperte al pubblico gi\u00e0 nella serata del 18 marzo e ai visitatori vengono offerte le tradizionali \"pucce\" benedette. A mezzogiorno del 19 marzo avviene la consumazione delle pietanze. Il devoto che ha allestito la tavola bacia per primo i grossi pani, che dovranno essere poi baciati dal \"San Giuseppe\" prima di essere consegnati ai \"Santi\". Anche le altre pietanze sono servite prima a colui che interpreta \"San Giuseppe\" e poi agli altri \"santi\". Per tradizione la \"Madonna\" deve essere interpretata da una ragazza nubile.\nQueste tavole vengono realizzate esclusivamente a Minervino di Lecce e nei paesi vicini di Uggiano la Chiesa, Casamassella, Cocumola, Giurdignano e Giuggianello. L'usanza \u00e8 praticata, seppure con alcune differenze, anche nei comuni tarantini di Lizzano e San Marzano di San Giuseppe.\nCultura.\nIstruzione.\nScuole.\nNel comune di Minervino di Lecce hanno sede una scuola dell'infanzia, una scuola primaria e una scuola secondaria di I grado appartenenti al locale Istituto Comprensivo Statale.\nGeografia antropica.\nFrazioni.\nIl comune di Minervino di Lecce, che si estende per circa , comprende anche le frazioni di Cocumola e di Specchia Gallone le quali distano da Minervino rispettivamente e .\nCocumola.\nCocumola \u00e8 un centro abitato di abitanti fondato molto probabilmente dai Messapi della vicina citt\u00e0 di Vaste. La presenza di numerose fogge sparse nel centro storico del paese, risalenti a tale periodo, confermerebbe questa tesi. Il toponimo potrebbe trarre origine dalla parola latina \"cumulus\" che significa cumulo, ossia raccolta. \u00c8 pi\u00f9 probabile che derivi per\u00f2 da \"cucuma\" col significato di piccolo vaso; ad avvalorare questa tesi \u00e8 l'ipotesi che nel paese ci fossero botteghe dedite alla lavorazione della terracotta.\nLa frazione custodisce due menhir, la Chiesa matrice dedicata al protettore San Nicola, la colonna votiva di San Nicola del 1872 e diversi palazzi signorili. Il pi\u00f9 importante \u00e8 il \"palazzo baronale Pasca\", dimora seicentesca sorta intorno ad una torre quadrangolare di fine Quattrocento.\nCocumola \u00e8 un'importante meta per il turismo gastronomico salentino. La vicinanza con il mare (solo ) ha favorito infatti l'insediamento di numerose strutture ricettive e alberghiere. Per tale motivo e per la secolare tradizione culinaria \u00e8 stato denominato \"Paese della Buona Cucina\".\nSpecchia Gallone.\nSpecchia Gallone \u00e8 il centro abitato pi\u00f9 piccolo del comune, 520 abitanti. Il nome deriva dalla parola latina \"sp\u00e8cola\" che significa \"vedetta\", mentre l'appellativo \"Gallone\" venne aggiunto successivamente e si riferisce al feudatario \"Giovan Battista Gallone\" che govern\u00f2 il centro dal 1618. Il paese in passato pare sia stato un luogo dove gli abitanti di Otranto avevano costruito una fortezza con funzioni difensive. Oggi \u00e8 ancora visibile una torre di osservazione alta 3.75 metri. I monumenti pi\u00f9 significativi sono la Chiesa Madre di San Biagio, la cappella di Sant'Anna e il palazzo baronale dei \"Gallone\".\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne: \"SP56 Poggiardo-Specchia Gallone-Minervino di Lecce-Uggiano la Chiesa\", \"SP59 Minervino di Lecce-Palmariggi\", \"SP60 Minervino di Lecce-Cocumola\", \"SP62 Minervino di Lecce-Giuggianello-Sanarica\", \"SP155 Minervino di Lecce-Giurdignano\".\nFerrovie.\nLa stazione ferroviaria di riferimento \u00e8 quella di \"Poggiardo\" posta sulla linea Maglie-Gagliano del Capo delle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nIl Comune \u00e8 rappresentato dalla \"Associazione Sportiva Dilettantistica Minervino\", che porta avanti una tradizione calcistica nata negli anni Sessanta. Nella stagione 2016/2017 il club biancazzurro milita nel Girone C del Campionato di Prima Categoria pugliese (dopo aver sfiorato per tre anni consecutivi il salto in Promozione), per poi cessare la propria attivit\u00e0 nell'estate successiva. A rappresentare il paese c'\u00e8 ora il \"Fantasy FC Minervino\", club militante nel Campionato ASC Girone Centro Salento.\nPallavolo.\nLa \"Futura Volley Minervino\", principale espressione pallavolistica femminile dell'entroterra idruntino, dopo aver disputato diversi campionati di Serie D nella prima met\u00e0 degli anni 2000, al termine della stagione 2014/2015 raggiunge la storica prima promozione in Serie C. Nella stessa stagione, il club minervinese sfiora la vittoria della Coppa Puglia, mancata solo nella finalissima di Bitetto. Il 17 ottobre 2015 il Minervino ha fatto il suo esordio nel nuovo campionato di Serie C pugliese Girone B. Nella stagione 2016/2017 il club d\u00e0 il via ad un nuovo ciclo, puntando sui prodotti del proprio florido settore giovanile e prendendo parte al campionato di Prima Divisione. Nelle stagioni successive la Futura resta attiva a livello di giovanili.\nBocce.\nSport molto diffuso sul territorio comunale che vede Minervino rappresentata a livello regionale dalla Nuova Bocciofila Specchiese."}
{"id": "2310452", "revid": "1833487", "url": "https://it.wikipedia.org/wiki?curid=2310452", "title": "Specchia Gallone", "text": "Specchia Gallone \u00e8 una frazione di 482 abitanti del comune di Minervino di Lecce in provincia di Lecce. Situata nel Salento orientale a pochi chilometri dalla costa adriatica, dista 40\u00a0km da Lecce.\nOrigini del nome.\nIl nome \"Specchia\" deriva dal latino \"Specola\", che significa \"vedetta\", \"osservatorio\". L'appellativo \"Gallone\" venne aggiunto successivamente e si riferisce al feudatario Gian Battista Gallone, che govern\u00f2 il centro dal 1618.\nStoria.\nNon si hanno notizie certe sulle origini del paese, ma si ritiene che nel luogo esistesse una fortezza costruita dagli abitanti di Otranto con funzioni di difesa e vedetta contro gli attacchi dei Saraceni. Da qui il nome Specchia.\nNel periodo feudale Specchia appartenne, tra le altre, alle famiglie Gallone, Sangiovanni e ai Basal\u00f9.\nMonumenti e luoghi d'interesse.\nArchitetture religiose.\nCappella di Sant'Anna.\nLa Cappella di Sant'Anna, del XIII secolo, fa parte di quel sistema di chiese dell'Ordine dei Francescani sviluppatosi dal XIII secolo nella terra salentina. Le testimonianze sulla datazione della chiesa risalgono ad una visita del 12 ottobre 1522 del Vescovo di Castro che, descrivendo questa cappella, la annovera al Patronato dell'Universitas di Specchia. Altri documenti sono datati 1540 e 1608 e rimandano sempre a visite vescovili. All'interno della chiesa vi \u00e8 un interessante ciclo pittorico di dipinti murali del XIV secolo, estesi per una superficie di circa 90 m\u00b2. Gli affreschi rappresentano storie dell'Antico e del Nuovo Testamento, oltre alla raffigurazione di Santi e delle opere di carit\u00e0 del Committente. Di particolare pregio pittorico sono la rappresentazione del \"Giudizio Universale\", posto sulla controfacciata, gli affreschi di San Francesco d'Assisi, di Sant'Antonio da Padova e di San Giorgio che uccide il drago."}
{"id": "2310456", "revid": "232134", "url": "https://it.wikipedia.org/wiki?curid=2310456", "title": "Locket Love", "text": ""}
{"id": "2310458", "revid": "110157", "url": "https://it.wikipedia.org/wiki?curid=2310458", "title": "Colle di Velva", "text": "Il Colle di Velva \u00e8 un valico dell'Appennino Ligure che collega parte della Riviera di Levante con l'Emilia, si trova nel comune di Castiglione Chiavarese nella frazione di Velva a 545 metri d'altitudine al confine tra la provincia di Genova e la provincia della Spezia, \u00e8 attraversato dalla ex SS 523. Presso il colle si trova il santuario della Madonna della Guardia."}
{"id": "2310463", "revid": "1005847", "url": "https://it.wikipedia.org/wiki?curid=2310463", "title": "Elezioni europee del 2009 in Bulgaria", "text": "Le elezioni europee del 2009 in Bulgaria si sono tenute il 4 giugno."}
{"id": "2310464", "revid": "123598816", "url": "https://it.wikipedia.org/wiki?curid=2310464", "title": "David Hare", "text": "Biografia.\nNato nella contea di East Sussex, figlio di Agnes Gilmour e Clifford Theodore Rippon. Ha studiato al Lancing College e successivamente al Jesus College di Cambridge. La sua prima opera \u00e8 \"Slag\", messa in scena nel 1970, in seguito viene nominato \"Resident Dramatist\" del Royal Court Theatre di Londra e della Nottingham Playhouse.\nNel 1975, assieme a David Aukin e Max Stafford-Clark, fonda la Joint Stock Company. Dalla met\u00e0 degli anni settanta in poi inizia a scrivere per il National Theatre, per il quale mette in scena le opere \"Plenty\" e \"A Map of the World\" e \"Pravda\". Dal 1984 assume la carica di amministratore del National Theatre. Nel corso degli anni scrive molte commedie, come la trilogia \"trilogia Racing Demon\", \"Murmuring Judges\" e \"The Absence of War\". Sempre il National Theatre ha diretto diverse opere teatrali, \"The Pleasure Principle\" di Snoo Wilson, \"Weapons of Happiness\" di Howard Brenton e \"Re Lear\" di William Shakespeare.\nNel 1982 ha fondato una societ\u00e0 cinematografica chiamata Greenpoint Films, per la quale ha scritto diverse sceneggiature, \"Plenty\" di Fred Schepisi, \"Il mistero di Wetherby\" e \"Spalle nude\" da lui stessi diretti. Nel 2002 adatta per il grande schermo il romanzo di Michael Cunningham \"Le ore\" scrivendo la sceneggiatura di \"The Hours\", per quale viene candidato all'Oscar per la miglior sceneggiatura non originale.\nNel corso della sua lunga carriera si \u00e8 aggiudicato numerosi riconoscimenti, tra cui il John Llewellyn Rhys Prize nel 1975 con \"Knuckle\", un BAFTA Award nel 1979, New York Drama Critics Circle Award nel 1983, l'Orso d'oro al Festival di Berlino 1985, il Lawrence Olivier Award e il London Theatre Critics' Award. Dopo essere stato membro della giuria al Festival di Berlino del 1997, nel 1998 gli viene conferito il titolo di Cavaliere dell'Impero Britannico.\nNel 2009 ottiene la sua seconda candidatura all'Oscar per la miglior sceneggiatura non originale per il film \"The Reader - A voce alta\", adattamento cinematografico del romanzo di Bernhard Schlink \"A voce alta - The Reader\".\nVita privata.\n\u00c8 stato sposato dal 1970 al 1980 con la produttrice Margaret Matheson, da cui ha avuto tre figli. Dal 1992 \u00e8 sposato con la stilista francese Nicole Farhi."}
{"id": "2310466", "revid": "104458", "url": "https://it.wikipedia.org/wiki?curid=2310466", "title": "Ruinaulta", "text": "Ruinaulta (in tedesco \"Rheinschlucht\") \u00e8 una gola formata dal Reno Anteriore appena prima della sua confluenza con il Reno Posteriore a Reichenau. Si trova in Svizzera (Canton Grigioni).\nLa gola \u00e8 anche conosciuta come \"Canyon del Reno\" oppure come \"Gran Canyon svizzero\" (e questo pi\u00f9 per le sue dimensioni che per qualsiasi somiglianza con il Grand Canyon). La gola, protetta da scogliera per centinaia di metri, \u00e8 zona boscosa e di rifugio per la fauna.\n\u00c8 facilmente accessibile solamente dalla linea \"Ruinaulta\" della ferrovia retica ed \u00e8 zona conosciuta e frequentata dai praticanti del rafting.\nA ridosso della \"Ruinaulta\" si ergeva la fortificazione di Schiedberg, di cui oggi sono visibili le rovine."}
{"id": "2310467", "revid": "363629", "url": "https://it.wikipedia.org/wiki?curid=2310467", "title": "Idroliti", "text": "Gli idroliti sono preparazioni farmaceutiche liquide che estraggono di piante delle sostanze attive idrosolubili (ev. idroalcolsolubili). \nLe forme galeniche pi\u00f9 divulgate sono infusioni (Infus.; tisane), decotti (Decoct.), macerati (Macer.hydr.) e una parte di \"estratti\" (Extract.hydr.).\nPreparati.\nCerti autori classificano anche gli \"alcoliti\" / \"idroalcoliti\" come le tinture sotto gli idroliti.\nGalenici.\nNei contesti galenici \u00e8 preferibile di indicare precisamente il solvente (p.es. \"hydr.\" oppure \"hydralcol.\" oppure \"alcol.\") perch\u00e9 le sostanze solute e quindi estratte variano secondo il solvente."}
{"id": "2310468", "revid": "186581", "url": "https://it.wikipedia.org/wiki?curid=2310468", "title": "Strunz", "text": ""}
{"id": "2310470", "revid": "24443", "url": "https://it.wikipedia.org/wiki?curid=2310470", "title": "Reno anteriore", "text": ""}
{"id": "2310472", "revid": "1305772", "url": "https://it.wikipedia.org/wiki?curid=2310472", "title": "Adam Ries", "text": "Vita.\nNon si sa quasi nulla dell'infanzia, della giovinezza e dell'educazione di Ries. Non si sa nemmeno con certezza quale sia l'anno della sua nascita. La scritta che incornicia l'unico ritratto del matematico dice: ANNO 1550 ADAM RIES SEINS ALTERS IM LVIII. Da ci\u00f2 si deduce che all'epoca del dipinto, eseguito nel 1550, aveva cinquantotto anni. Perci\u00f2 si pu\u00f2 dedurre che nacque tra il 1492 e il 1493.\nRies d\u00e0 informazioni su di s\u00e9 nella prefazione del suo libro \"Co\u00df\". Si sa per certo qual \u00e8 il luogo di nascita, Staffelstein. Suo padre, Contz Ries, possedeva un mulino a Staffelstein e sua madre, Eva Kittler, era la seconda moglie di suo padre.\nNon ci sono documentazioni sui primi dieci anni di vita di Ries, perci\u00f2 non si sa che scuola frequent\u00f2. Inoltre non ci sono informazioni su di lui nei registri di immatricolazione delle universit\u00e0 di quel periodo.\nLa prima volta che Adam Ries fu menzionato in un documento era il 22 aprile 1517, quando apparve davanti al Consiglio di Staffelstein per una disputa su una questione di eredit\u00e0. Gi\u00e0 nel 1509 stava a Zwickau con suo fratello minore Conrad che vi frequentava la scuola di latino. Nel 1518, Ries and\u00f2 ad Erfurt, dove diresse una scuola di matematica, scrisse due dei suoi libri di matematica e li pubblic\u00f2.\nNel 1522 o nel 1523, and\u00f2 ad Annaberg, dove abit\u00f2 per il resto della sua vita. Qui nel 1524 termin\u00f2 il suo libro di testo di algebra \"Co\u00df\", ma il libro fu pubblicato solo nel 1992 da B.G. Teubner. In questo periodo Ries conobbe Anna Leuber. Le nozze della coppia furono registrate nel registro della Chiesa di Sant'Anna ad Annaberg nel 1525. Nello stesso anno prese la residenza ad Annaberg, dove compr\u00f2 una casa e vi si trasfer\u00ec. All'inizio si guadagn\u00f2 da vivere come \"Rezessschreiber\" (ossia come controllore dei conti delle miniere), e poi come \"Gegenschreiber\" (contabile delle miniere) e \"Zehntner\" (amministratore finanziario regionale). Nel 1539 compr\u00f2 \"Riesenburg\", una piccola fortezza fuori dalla citt\u00e0, i cui edifici portano ancor oggi il suo nome. Il suo ultimo lavoro fu stampato nel 1550; mor\u00ec il 30 marzo, 1559. Non si sa dove fu seppellito, se ad Annaberg, a Riesenburg o da qualche altra parte.\nFamiglia.\nRies ebbe almeno otto figli. Tre dei cinque figli maschi, Adam, Abraham e Jacob, lavoravano come matematici ad Annaberg. Abraham e Jacob morirono nella loro citt\u00e0 natale nel 1604, mentre si pensa che Adam si spost\u00f2 nelle montagne dello Harz. Il quarto figlio, Isaac, si spost\u00f2 a Lipsia, dove lavor\u00f2 come \"Visierer\" (esperto di pesi e misure). Paul, il quinto figlio, fu proprietario terriero e giudice a Wiesa. Le tre figlie, Eva, Anna e Sybilla, si sposarono ad Annaberg.\nI discendenti di Adam Ries sono soggetti a costanti e dettagliate ricerche genealogiche. Molti di essi vivono ancora oggi nella zona dei Monti Metalliferi. L'Adam-Ries-Bund (Associazione Adam Ries) ha deciso di cercare tutti i discendenti di Adam Ries e finora ha registrato nel suo archivio pi\u00f9 di 20.000 discendenti diretti.\nOpere.\nBisogna sottolineare che Adam Ries non scrisse i suoi lavori in latino, come si era soliti fare a quel tempo, ma in tedesco. Per questo le sue opere ebbero una grande diffusione e Ries contribu\u00ec, come Martin Lutero, all'unificazione della lingua tedesca.\nAdam Ries \u00e8 considerato il \"padre della computabilit\u00e0 moderna\u201d e diede un enorme contributo nell'evidenziare che i numeri romani non sono affatto comodi per effettuare calcoli, diffondendo cos\u00ec un utilizzo sempre pi\u00f9 ampio delle cifre arabe.\nNome.\nSecondo l'uso odierno, si possono trovare entrambe le varianti del suo nome, \"Ries\" e \"Riese\". Quest'ultima variante era usata al tempo del matematico; infatti in quel periodo i nomi delle persone spesso venivano declinati: al nome \"Ries\" venne aggiunta una \"-e\" alla fine come nell'espressione tedesca \"nach Adam Riese\", che \u00e8 in uso ancor oggi. Questa espressione significa \"secondo Adam Ries\" e si usa quando si parla di semplici calcoli. Per esempio \u00e8 comune dire: \"\u201czwei und zwei macht, nach Adam Riese, vier\u201d\", che significa \"due pi\u00f9 due fa quattro, secondo Adam Ries\". \nNei documenti dell'epoca il nome Ries si pu\u00f2 trovare anche scritto come \"Ris, \"Rise\", \"Ryse\" e \"Reye\u00df\".\nMonumenti.\nIn occasione del quattrocentesimo compleanno di Adam Ries, la Societ\u00e0 Storica di Annaberg decise nel 1891 di far costruire un monumento in onore del matematico. La scultura, di uno scultore di Dresda, Henze, non fu inaugurata fino al 5 novembre 1893 per problemi economici. Nel 1943 il busto di bronzo fu fuso per costruire armi e fu sostituito dieci anni dopo da una copia in arenaria. Alla fine degli anni Settanta, fu spostato dalla citt\u00e0 per paura che le sue condizioni peggiorassero, dato che era costituito da un materiale facilmente deteriorabile. Nel 1991, un nuovo busto in arenaria fu posto nella posizione attuale. Dopo i danni provocati da alcuni atti vandalici nel 1992, fu di nuovo ricostruito grazie all'iniziativa dell'Associazione Adam Ries e fu ancora una volta posizionato davanti alla chiesa in occasione del centesimo anniversario della prima inaugurazione.\nFrancobolli.\nIn Germania furono emessi due francobolli in onore di Adam Ries nel 1959 e nel 1992 (Michel catalog n. 308 e 1612). "}
{"id": "2310478", "revid": "2219966", "url": "https://it.wikipedia.org/wiki?curid=2310478", "title": "Giuggianello", "text": "Giuggianello (\"Sciuvaneddhru\" o \"Sciuaneddhru\" in dialetto salentino) \u00e8 un comune italiano di abitanti della provincia di Lecce in Puglia.\nSituato nel Salento centro-meridionale, \u00e8 il comune meno popolato della provincia e della penisola salentina.\nGeografia fisica.\nTerritorio.\nIl territorio del comune di Giuggianello, che si estende per nella parte sud-orientale della penisola salentina, si sviluppa con una forma allungata secondo la direttrice est-sud-ovest. Presenta una morfologia prevalentemente pianeggiante, con modesti rialzi delle Serre salentine la cui quota massima raggiunge i 123 metri nei pressi della chiesa della Madonna della Serra, in direzione di Minervino di Lecce. Il centro abitato sorge in una leggera depressione a \nIl paese dista poco meno di da Lecce, da Otranto, da Gallipoli e da Santa Maria di Leuca. Confina a nord con il comune di Palmariggi, a est con i comuni di Giurdignano e Minervino di Lecce, a sud con il comune di Poggiardo, a sud-ovest con il comune di Sanarica, a ovest con il comune di Muro Leccese.\nClima.\nDal punto di vista meteorologico Giuggianello rientra nel territorio del Salento orientale che presenta un clima mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai , mentre quella del mese pi\u00f9 caldo, agosto, si aggira sui . Le precipitazioni, frequenti in autunno ed in inverno, si attestano attorno ai di pioggia/anno. La primavera e l'estate sono caratterizzate da lunghi periodi di siccit\u00e0.\nFacendo riferimento alla ventosit\u00e0, i comuni del Salento orientale sono influenzati fortemente dal vento attraverso correnti fredde di origine balcanica, oppure calde di origine africana.\nOrigini del nome.\nNegli antichi documenti il casale viene \"denominato\" Juianellum. L'etimologia potrebbe derivare da \"Giuggiola\", supponendo che in passato ci fosse una vasta tenuta di Giuggili (\"Zizyphus jujuba\"). Altre ipotesi rimandano l'origine del nome al centurione romano \"Giuggianus\" o a un comandante che si stabil\u00ec nel territorio in seguito alla conquista romana del Salento. Pi\u00f9 probabile l'ipotesi che il nome derivi da \"Joannellum\", dal latino Giovannello (piccolo Giovanni) al quale \u00e8 attribuibile anche la Grotta di San Giovanni (Joanni). La traduzione del nome dialettale (\"Sciuvaneddhru\"), infatti, \u00e8 alla lettera \"Giovannello\" e non Giuggianello la cui traduzione sarebbe \"Cicianeddhru\" che nulla ha in comune con le giuggiole.\nStoria.\nIl territorio fu abitato sin dal Neolitico come testimoniano i reperti archeologici rinvenuti nella grotta della Madonna della Serra e i numerosi monumenti megalitici sparsi nelle campagne (dolmen, menhir, ecc.). Nei dintorni di Giuggianello esistevano gli antichi casali medievali di Quattro Macine e Polisano, di cui restano solo poche tracce.Il casale di Giuggianello (Juianellum), situato a sud-est dei casali di Quattro Macine e Polisano, nacque nel IX secolo e si svilupp\u00f2 in seguito alla distruzione della vicina Muro Leccese, avvenuta nel 924 ad opera dei Saraceni. I profughi muresi, in fuga dalla loro citt\u00e0, vi si stabilirono determinando un significativo incremento demografico.Con l'arrivo dei Normanni, nel 1192 il casale venne incorporato nella Contea di Lecce retta da Tancredi d'Altavilla; successivamente pass\u00f2 sotto il controllo del Principato di Taranto. Nel 1434, sotto il governo di Giovanni Antonio Orsini Del Balzo, Giuggianello ottenne il privilegio della delimitazione del proprio feudo rispetto ai paesi limitrofi. Il primo feudatario fu Ugo di Bonavilla, mentre nel 1549 era di propriet\u00e0 di Roberto Venturi. A contendersi il feudo ci furono nei secoli i Martino, i Basurto, i Guarini e i Veris. Nel 1641 venne acquistato da Giovan Battista Lubelli, il quale ottenne il titolo di Barone. Nel 1749, con l'estinzione della famiglia Lubelli, il feudo ricadde nel Regio Fisco e venne acquistato dalla Chiesa di Otranto che ne esercit\u00f2 il controllo fino all'eversione della feudalit\u00e0 (1806).Nel 1827 Giuggianello era un piccolo comune di circa 600 abitanti, la cui popolazione era dedita esclusivamente all'agricoltura.\nSimboli.\nProfilo araldico dello gonfalone:\nLo stemma raffigura due lettere G maiuscole e quattro macine che riconducono all'antico casale omonimo.\nMonumenti e luoghi d'interesse.\nArchitetture religiose.\nChiesa di Sant'Antonio Abate.\nLa chiesa madre di Sant'Antonio Abate fu edificata nel 1781 sul sito di una preesistente costruzione edificata per volere di Giovanni Maria Mastrangelo, arciprete di rito greco del paese. L'originario edificio, dedicato a San Cristoforo, esisteva gi\u00e0 nel 1538 e fu pi\u00f9 volte rimaneggiato. Verso la met\u00e0 del XVII secolo, sub\u00ec un notevole rifacimento e fu arricchito di numerosi altari. Cos\u00ec rifatta la chiesa ebbe il titolo di Sant'Antonio Abate. Intorno alla met\u00e0 del Settecento, rivelandosi troppo angusta per accogliere tutta la popolazione, si stabil\u00ec di ricostruirla ex novo.La progettazione della nuova struttura fu affidata all'architetto Angelantonio Verdesca di Copertino. Presenta un'elegante facciata in pietra leccese, rimasta incompiuta per la carenza dei mezzi finanziari. \u00c8 divisa in due ordini da un'aggettante trabeazione: nel primo ordine, scandito da alte lesene corinzie, si apre il portale d'accesso dalla decorazione mistilinea; il secondo ordine, raccordato al primo da volute, accoglie una finestra centrale finemente decorata, sormontata dall'antico stemma civico raffigurante due lettere G maiuscole. In posizione arretrata, in corrispondenza del braccio destro del transetto, si eleva il campanile a pianta quadrata.L'interno, a navata unica con croce latina, \u00e8 dotato di presbiterio nel quale \u00e8 custodito l'altare maggiore realizzato recuperando gran parte del materiale dell'altare della preesistente chiesa. Su di esso si colloca una grande nicchia contenente la statua lignea di San Cristoforo. Nella navata e nel transetto sono distribuiti gli altari dedicati a Sant'Antonio da Padova, alla Madonna Addolorata (con tela del 1797), a San Vito (con tela del 1793), alla Madonna del Carmine (con tela del 1808) e a San Cristoforo.\nChiesa della Madonna Assunta.\nLa chiesa della Madonna Assunta risale al XVI secolo ma sub\u00ec importanti modifiche nel 1782. \u00c8 erroneamente detta della Madonna dei Poveri per via del cimitero che si estendeva intorno fino al 1892 e che accoglieva le salme dei cittadini pi\u00f9 poveri della comunit\u00e0, oltre a quelle degli associati alla Confraternita dell'Assunta.Il prospetto principale, dalle semplici linee architettoniche, presenta un sobrio portale posto in asse con una piccola finestra rettangolare. Lateralmente si apre un portale architravato impreziosito dallo stemma della Casa Borbonica e da una lunga epigrafe latina affissa in onore del re Ferdinando IV che si adoper\u00f2 per il consolidamento della cappella in seguito ai danni causati dal terremoto del 1743. L'edificio \u00e8 dotato di un campanile a vela con due fornici.L'interno, ad aula unica rettangolare con copertura a stella, \u00e8 scandito da tre arcate per lato nelle quali si aprono brevi cappelle. Sono presenti alcuni dipinti su tela fra cui una Nativit\u00e0. Sull'altare maggiore campeggia la statua della Madonna Assunta.\nChiesa della Madonna della Serra.\nLa chiesa della Madonna della Serra, radicalmente ristrutturata nel 1615, ha antiche origini e il sito su cui sorge \u00e8 interessante dal punto di vista paesaggistico e archeologico. Immersa tra secolari ulivi e macchia mediterranea, nelle sue vicinanze \u00e8 presente l'omonima grotta neolitica scoperta negli anni settanta e i resti di una torre messapica, messa in evidenza dall'Universit\u00e0 del Salento.Il prospetto, caratterizzato da una severa semplicit\u00e0 decorativa, \u00e8 impreziosito da un portale sulla cui architrave \u00e8 incisa un'epigrafe che ricorda l'edificazione del 1615 e il restauro del 1966. Al 1945 risalgono i tre grandi archi contrafforti realizzati per garantire la staticit\u00e0 della struttura. L'interno \u00e8 costituito da un'unica navata rettangolare, coperta con volte a stella, sul cui fondo \u00e8 posizionato un piccolo altare e una nicchia contenente la statua della Madonna della Serra.Antistante la chiesa si erge una colonna votiva in pietra leccese del 1708 sul cui capitello \u00e8 posta una statua della Madonna col Bambino.\nCripta di San Giovanni Battista.\nLa cripta di San Giovanni Battista, di origine bizantina, risale al X-XI secolo. L'ipogeo appartiene a un insediamento rupestre la cui data di fondazione \u00e8 collocabile al 953 d.C. Inizialmente adibito a luogo di culto dei monaci basiliani di rito greco, divenne una cappella cristiana di rito latino dove si continu\u00f2 a venerare San Giovanni Battista.Scavato interamente nella roccia calcarea, l'ipogeo presenta un impianto a tre navate, con una larghezza di otto metri e un'altezza di due, separate da due pilastri centrali ricavati durante lo scavo. Nella navata centrale \u00e8 collocato un piccolo altare sul quale vi \u00e8 un incavo quadrangolare occupato da un recente affresco di San Giovanni realizzato in occasione dei lavori di recupero effettuati nel 1990 su determinazione del locale Centro di Cultura Sociale e di Ricerche. Intorno ai pilastri insistono i sedili a gradino. Degli affreschi originari rimangono solo alcuni volti di santi difficilmente identificabili.\nArchitetture civili.\nPalazzo Frisari-Bozzi Colonna.\nIl Palazzo Frisari-Bozzi Colonna \u00e8 un importante esempio di architettura extraurbana del Salento. \u00c8 sorto infatti come residenza gentilizia di campagna, isolata rispetto all'abitato. Fu costruito fra il XVIII e il XIX secolo dalla nobile famiglia Frisari, successivamente pass\u00f2 ai Bozzi Colonna e divent\u00f2 poi di propriet\u00e0 comunale. Il Comune ha recentemente venduto a Olga di Grecia, moglie di Aimone di Savoia-Aosta.Il palazzo presenta un austero prospetto con due portali e cinque finestre in corrispondenza del piano superiore. All'estremit\u00e0 destra \u00e8 presente un piccolo campanile a vela, segno distintivo di una cappella interna. L'edificio, a pianta rettangolare, si articola su due piani. Al piano terra insistono le stalle e i depositi; il piano superiore ospita le grandi stanze nobiliari decorate con scene mitologiche.\nPalazzo Pirtoli.\nPalazzo Pirtoli fu la residenza dell'omonima famiglia locale. Risalente ai primi decenni dell'Ottocento, venne ampliato negli anni 1911-1912. La struttura possiede una facciata neoclassica scandita in due ordini e caratterizzata da un portale d'ingresso ad arco scemo e da una trifora centrale sormontata dallo stemma di famiglia. L'interno presenta ampie sale, alcune delle quali decorate con affreschi e voltate a botte. Attraverso il giardino si accede a un grande frantoio oleario ipogeo\nFrantoio ipogeo.\nIl frantoio ipogeo, trappeto in gergo locale, pu\u00f2 essere datato intorno agli inizi del XVIII secolo, dato che, dal Catasto onciario di Giuggianello, risulta di propriet\u00e0, nel 1753, della signora Donna Saveria Riccio; successivamente la propriet\u00e0 pass\u00f2 ai Bozzi Colonna. Ha una superficie di ed \u00e8 situato a dal piano campagna. Vi si accede mediante una scala coperta con volta a botte. La vasca presenta un diametro di , con la relativa macina. Internamente sono presenti quattordici stanze di deposito (le sciave), sette delle quali formano una corona intorno alla vasca mentre le restanti sono posizionate dentro il torchio alla \"calabrese\". Altre tre sciave o camini sono localizzate sulle pareti della scala. L'aerazione naturale era assicurata da tre botole poste sulla volta che venivano anche usate per l'immissione delle olive. Oltre al torchio alla calabrese che serviva per la prima pressione, c'erano altri quattro torchi alla \"genovese\" che servivano per la seconda pressione.\nArchitetture militari.\nCastello dei Lubelli.\nIl primo disegno difensivo del casale di Giuggianello si deve a Roberto Venturi, feudatario dal 1549. Fu realizzata una possente Casa-Torre al centro del borgo antico. Si trattava di un piccolo castello-torre ed era associato ad un recinto nel quale alloggiavano animali, depositi di fieno, paglia e, in tempi di saccheggi e disordini, offriva rifugio alla popolazione e alle sue masserizie. Nel 1641, Desiderio Protonobilissimo vendette il feudo a Giuseppe Antonio Matthei, conte di Novoli e Palmariggi che a sua volta, lo vendette a Giovan Battista Lubelli. Il nuovo feudatario demol\u00ec la torre dei Venturi e costru\u00ec un castello. Alla fine del Settecento tutti gli ambienti del primo piano furono demoliti per le loro precarie condizioni statiche. Il castello successivamente sub\u00ec continue modifiche alterandone la struttura originaria. Nei primi anni del Novecento fu trasformato in masseria, poi in fabbrica di tabacchi e infine (1962) fu smembrato tra privati, mentre una piccola parte fu donata all'Ente Comunale Assistenza per l'istituzione di un Asilo infantile.Del prospetto originario \u00e8 rimasto solo l'ingresso costituito da un monumentale portale bugnato sormontato dall'araldica dei Lubelli. Lo stemma, sorretto da due leoni rampanti e coronato da una torre merlata, raffigura tre bande abbassate.\nSiti archeologici.\nA Giuggianello si trovano alcuni dei monumenti megalitici della provincia di Lecce.\nMenhir.\n\u00c8 posto su un trivio nell'antico feudo medievale del casale di Polisano. Il monolite in carparo () fu abbattuto nel 1977 e, successivamente, ricollocato in sede e restituito all'altezza di 3,45 metri. Segni del restauro sono particolarmente evidenti sul lato est. Lo spigolo a NW presenta numerose tacche.\nIl Menhir Croce Caduta \u00e8 localizzato in localit\u00e0 Quattromacine. Prende il nome dal toponimo della campagna in cui si trova e fu rinvenuto nel 1979 dal locale \"Centro di Cultura Sociale e di Ricerche\" in seguito allo studio del Catasto onciario di Giuggianello. Il menhir, adagiato per terra, \u00e8 costituito da un unico blocco parallelepipedo in pietra leccese lungo circa 4 metri. Presenta le facce principali larghe e le facce laterali con uno spessore di .\nDolmen.\nScoperto dal Maggiulli nel 1893, il megalite si erge su di un banco di roccia calcareo ed \u00e8 alto . Probabilmente deve il nome al fatto che vi si stabilivano animali. \u00c8 noto anche col nome di Quattromacine per la sua collocazione nell'antico feudo dell'omonimo casale medievale. La copertura \u00e8 costituita da un lastrone rettangolare irregolare () con spessore medio di circa , che poggia su sette ortostati a pietre sovrapposte e su due piedritti monolitici. Tale lastra \u00e8 inclinata di 10\u00b0 da NW a SE e presenta un solco che corre lungo tutto il bordo perimetrale e termina con un foro sull'ingresso a SE del megalite.\nIl megalite poggia su tre ortostati, di cui uno monolitico sul lato N e gli altri a pietre sovrapposte e si eleva di dal piano di calpestio. La lastra di copertura di forma rettangolare irregolare () presenta uno spessore di circa . L'ingresso si trova sul lato a SE. Il dolmen sorge nei pressi della Masseria Quattromacine.\nMassi della Vecchia.\nI Massi della Vecchia sono grossi blocchi calcarei di epoca miocenica la cui composizione calcarenitica ha favorito, tramite l'azione degli agenti atmosferici, la produzione di curiose e strane forme che la fantasia popolare ha associato, sin dall'antichit\u00e0, a bizzarri nomi e leggende. Sono situati sulla Collina dei Fanciulli e delle Ninfe, in due poderi denominati \"Cisterna Longa\" e \"Tenenti\".I due massi pi\u00f9 scenografici sono:\nSi tratta di un unico blocco monolitico la cui forma richiama la rondella di un fuso (\"furticiddhu\" in dialetto locale) che serviva per filare a mano la lana. Nella descrizione di Cosimo De Giorgi, la forma del monolite viene associata a un enorme fungo con cappello e peduncolo. Il monumento \u00e8 legato alla preistoria locale e ad una leggenda che ricollega la sua origine ad Ercole. Infatti secondo lo studioso francese Fran\u00e7ois Lenormant, \u00e8 possibile identificare l'enorme masso con il \"Masso oscillante d'Ercole\" della leggenda di cui parla Aristotele nel \"De Mirabilis Auscultationibus\" (\"Le Audizioni Meravigliose\"). Il filosofo, infatti, sostenne che nella parte estrema della Japigia esiste una pietra tanto grande che sarebbe stata impresa impossibile trasportarla persino su un enorme carro. Ma Ercole, sollevatala senza alcuno sforzo, la gett\u00f2 dietro le sue spalle ed essa si pos\u00f2 nel terreno in maniera tale che anche la semplice pressione del dito di un bambino sarebbe stata in grado di rimuoverla.\nSi tratta di una grossa pietra calcarea di forma circolare posta su un basamento. La denominazione deriva dalla forte somiglianza ad un enorme giaciglio. Al monumento \u00e8 legata la leggenda di una vecchia che trasforma in pietre chiunque non riesca a rispondere alle sue domande. Contrariamente, chi risponde correttamente riceve in dono una gallina con sette pulcini d'oro.\nSi tratta di un monolite a forma di zampa di un grosso animale. Secondo la tradizione si tratterebbe dell'impronta del piede di Ercole.\nAree naturali.\nLa Cutura.\nIl giardino botanico \"La Cutura\", situato presso l'omonima contrada, ospita numerosissime specie vegetali provenienti da ogni parte del mondo. La sezione pi\u00f9 importante e suggestiva \u00e8 quella che accoglie circa 2000 esemplari di piante grasse e tropicali originarie del Messico, dei Paesi dell'Africa e dell'America Latina.\nSociet\u00e0.\nEtnie e minoranze straniere.\nAl 31 dicembre 2020 a Giuggianello risultano residenti 34 cittadini stranieri. La nazionalit\u00e0 pi\u00f9 rappresentata \u00e8:\nDialetto.\nIl dialetto parlato a Giuggianello \u00e8 il dialetto salentino nella sua variante meridionale. Il dialetto salentino si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nTradizioni e folclore.\nTavole di San Giuseppe.\nLe \"Tavole di San Giuseppe\" si allestiscono in occasione della festa di San Giuseppe. Le famiglie devote approntano delle grandi tavole imbandite con grossi pani circolari a forma di ciambella, raffiguranti alcuni simboli (il giglio, il rosario, etc.) che rappresentano i \"santi\" che fanno parte della tavola. Il numero dei \"santi\" \u00e8 sempre dispari e va da un minimo di tre (la Madonna, San Giuseppe e Ges\u00f9 bambino) ad un massimo di tredici e vengono interpretati da persone care alla famiglia che allestisce. La sera del 18 marzo, dopo la processione e la benedizione delle tavole, a tutti i visitatori, sono offerte le tradizionali \"pucce\" benedette. A mezzogiorno del 19 marzo avviene la consumazione delle pietanze. Il devoto che ha allestito la tavola bacia per primo i grossi pani, che dovranno essere poi baciati dal \"San Giuseppe\" prima di essere consegnati ai \"santi\". Anche le altre pietanze sono servite prima a colui che interpreta \"San Giuseppe\" e poi agli altri \"santi\". Per tradizione la Madonna deve essere interpretata da una ragazza nubile.\nQueste tavole vengono realizzate a Giuggianello e nei paesi vicini di Giurdignano, Uggiano la Chiesa, Casamassella, Cocumola e Minervino di Lecce. L'usanza \u00e8 praticata anche nei comuni tarantini di Lizzano e San Marzano di San Giuseppe.\nCultura.\nIstruzione.\nScuole.\nA Giuggianello \u00e8 presente una scuola dell'infanzia e una scuola elementare appartenenti all'Istituto Comprensivo Statale di Muro Leccese.\nMusei.\nUbicato presso l'antico Palazzo dei Lubelli, \u00e8 strutturato in tre sezioni: Etnografica, Archeologica e Archivistica. Delle tre solo la prima \u00e8 stata realizzata e aperta al pubblico; l'allestimento delle altre due, invece, \u00e8 ancora in itinere.\nEconomia.\nL'economia di Giuggianello \u00e8 prettamente agricola: olio e ortaggi sono le principali produzioni. Negli ultimi anni, con l'espansione della zona artigianale, si sta assistendo gradualmente alla nascita di nuove aziende e allo sviluppo di quelle gi\u00e0 esistenti. In crescita \u00e8 anche il settore ricettivo legato al turismo.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne \"SP62 Sanarica-Giuggianello-Minervino di Lecce\", \"SP213 Giuggianello-Poggiardo\", \"SP235 Giuggianello-Palmariggi\".\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\n \nAltre informazioni amministrative.\nGiuggianello fa parte dell'unione di comuni denominata Unione delle Terre di Mezzo.\n\u00c8 gemellato con il comune di Perano"}
{"id": "2310479", "revid": "6923", "url": "https://it.wikipedia.org/wiki?curid=2310479", "title": "Lupo Solitario (personaggio)", "text": "Lupo Solitario (\"Lone Wolf\") \u00e8 il protagonista di una nota serie di librogame, scritta da Joe Dever a partire dal 1975. Chiamato inizialmente \"Lupo Silenzioso\", prende il suffisso \"Solitario\" quando diventa l'ultimo sopravvissuto del leggendario ordine dei Cavalieri Ramas (Kai Lords in lingua originale, Cavalieri Kai nella nuova traduzione italiana) in seguito alla morte di tutti i suoi confratelli.\nLupo Solitario \u00e8 il protagonista dei primi 20 volumi della serie di librogame, mentre nei successivi episodi il personaggio principale \u00e8 uno dei suoi nuovi discepoli ed egli appare solo come personaggio secondario. \u00c8 inoltre il protagonista di una serie di 12 romanzi, sempre opera di Joe Dever, conosciuti come la serie della \"Leggende di Lupo Solitario\" e ambientati nell'epoca dei primi 8 volumi dei librogame, e di alcuni videogame.\nAspetto.\nLupo Solitario ha tratti nordici, tipici della razza sommerliana: \u00e8 pi\u00f9 volte descritto come avente la pelle chiara, lunghi capelli biondi e occhi blu.\nBiografia del personaggio.\nInfanzia.\nNel prologo de I Signori delle Tenebre, il primo volume dei librogame, viene spiegato che il protagonista della storia \u00e8 un giovane accolito dei cavalieri Ramas (Kai nella versione originale inglese e nella nuova traduzione italiana), a cui \u00e8 stato dato il nome di Lupo Silenzioso per via del suo carattere riservato. In seguito all'uccisione di tutti i suoi confratelli Lupo Silenzioso decide di cambiare il proprio nome in Lupo Solitario.\nNei librogame viene raccontato poco dell'infanzia di Lupo Solitario prima di entrare nel monastero Ramas. Nel romanzo \"Il massacro dei Ramas\", il cui racconto inizia prima degli avvenimenti de \"I Signori delle Tenebre\", si viene a sapere che il vero nome di Lupo Solitario era Landar Vargan e che nacque nell'anno PL 5.036 a Dage, un paesino di Sommerlund. Era figlio di due contadini e aveva una sorella e un fratello maggiori, Kari e Jen.\nIn seguito alla morte del padre, avvenuta quando Landar aveva solo 5 anni, sua sorella Kari si spos\u00f2 giovanissima con un ricco mercante per poter essere di aiuto al sostentamento della famiglia. Il marito era un uomo violento e in seguito i due divorziarono.\nSuo fratello maggiore Jen era nato con grossi problemi fisici che lo avevano reso zoppo ma nonostante le menomazioni fisiche era un ragazzo avventuroso e un abile nuotatore, che amava avventurarsi con il fratello nelle campagne circostanti il villaggio. Proprio in occasione di una di queste passeggiate sulle rive di uno stagno avvenne la tragedia che segner\u00e0 la vita del futuro Cavaliere Ramas: i due fratelli vennero attaccati da uno storgh, un mostro anfibio carnivoro ed estremamente pericoloso, e nel, tentativo di salvare Landar, Jen venne ucciso e divorato dal mostro sotto gli occhi del fratello. Da quel tragico giorno Landar si chiuse in se stesso, divenendo un ragazzino introverso, taciturno e solitario.\nCirca un anno pi\u00f9 tardi, nell'anno PL 5.044, il Maestro Ramas Falco della Tempesta scelse il giovane Landar come accolito Ramas per istruirlo alle arti segrete dell'Ordine, dandogli il nome Ramas di Lupo Silenzioso.\nApprendistato al monastero.\nNegli anni della sua permanenza al monastero Ramas Lupo Silenzioso non si fa molto notare per le sue capacit\u00e0, dimostrandosi uno studente chiuso e refrattario ad ogni insegnamento, nonostante il suo tutore Falco della Tempesta lo sproni a impegnarsi maggiormente, a volte anche imponendogli severe punizioni per il suo atteggiamento perennemente distratto. Gli unici insegnamento che Lupo Silenzioso sembra seguire con interesse sono l'allenamento fisico e le arti di combattimento.\nLa distruzione dell'Ordine dei Ramas.\nDa diverso tempo i Signori delle Tenebre, le malvagie creazioni del Dio del Male Naar, tentavano senza successo di abbattere la resistenza di Sommerlund distruggendo il suo pi\u00f9 importante baluardo di difesa, ovvero l'Ordine dei Cavalieri Ramas, ma nonostante tutti gli sforzi i loro tentativi si erano sempre risultati vani. Ma nell'anno PL 5.049 Vonatar, un mago della Confraternita della Stella di Cristallo, la gilda di maghi di Sommurlund, tradisce i suoi confratelli e tutto il paese alleandosi con il Signore delle Tenebre Zagarna in cambio della sua promessa di insegnargli tutto sulla Magia Nera praticata dai Nadziranim.\nLa notizia del suo tradimento e della sua fuga verso Helgedad, la roccaforte dei Signori delle Tenebre, giunge fino al monastero Ramas che organizza una spedizione verso i Monti Durncrag, situati al confine tra Sommerlund e la terra abitata dai Signori delle Tenebre. La pattuglia, composta da Lupo Silenzioso e Falco della Tempesta, ha il solo scopo di monitorare eventuali movimenti di truppe, ma sfortunatamente i due si imbattono in una truppa di Giak comandati proprio da Vonatar. Durante lo scontro il mago traditore uccide Faldo della Tempesta, risparmiando per\u00f2 Lupo Silenzioso che il suo maestro aveva fatto nascondere dietro una roccia.\nNonostante ritorni al monastero e riferisca quanto successo, i Grandi Maestri Ramas sottovalutano il pericolo rappresentato da Vonatar, credendo che nessun umano, per quanto dotato di grandi capacit\u00e0 magiche, potrebbe mai stringere un patto con un Signore delle tenebre. Purtroppo la loro incapacit\u00e0 di riconoscere il pericolo imminente li condurr\u00e0 alla distruzione quasi totale: all'alba del primo giorno di primavera (Fehmarn) dell'anno PL 5.050, per i Ramas un giorno di festa in cui tutti i cavalieri si sono riuniti al monastero, il Signore delle Tenebre Zagarna insieme al mago traditore scatenano contro di loro un attacco colossale, radendo al suolo il monastero e uccidendo quasi tutti i Cavalieri Ramas... tranne Lupo Silenzioso che, nuovamente in punizione, si trova in quel momento a far legna nella foresta. Correndo verso il Monastero, nel tentativo di raggiungere la battaglia, Lupo Silenzioso sbatte la testa contro un tronco d'albero e sviene; creduto morto dall'esercito di Zagarna si risveglia solo molte ore dopo, a battaglia conclusa. Capendo di essere ormai l'ultimo dei Ramas cambia nome in Lupo Solitario e compie un lungo viaggio in lotta contro il tempo verso la capitale di Sommerlund, Holmgard per avvisare il re dell'immane pericolo che corrono ormai tutte le Terre Libere del Magnamund.\nGuerra contro i Signori delle Tenebre.\nSempre nell'anno PL 5.050, grazie al recupero Spada del Sole, una leggendaria arma in grado di sconfiggere i Signori delle Tenebre, Lupo Solitario abbatte il dominio di Zagarna. Da questo momento in poi compir\u00e0 in gran numero di imprese eroiche, per ricostruire l'Ordine dei Cavalieri Ramas e distruggere definitivamente la minaccia dei Signori delle Tenebre:\nNel complesso Lupo Solitario uccide direttamente 5 Signori delle Tenebre: Zagarna nel secondo libro, Haakon nel quinto, Kraagenskull, Taaktal e Gnaag nel dodicesimo. Altri Signori delle Tenebre morti prima della sconfitta finale sono 4: Vashna, Slutar, Unc e Ghurch. I restanti undici moriranno durante gli scontri con gli Eserciti Alleati.\nPoteri.\nCapacit\u00e0.\nLupo Solitario pu\u00f2 contare su doti tattiche (combattivit\u00e0) e difensive (resistenza). Ci sono vari oggetti magici ed armi magiche o non in grado di incrementare questi bonus.\nArti.\nDal PL 5050 al PL 5055 Lupo Solitario usa le arti ramas che sono 10. Nel PL 5055, per\u00f2, diventa Maestro Ramas e comincia l'apprendimento delle Arti Ramastan.\nAnche le Arti Ramastan sono 10. Lupo Solitario termina il loro apprendimento nel PL 5070.\nDal PL 5071 al PL 5082, dopo di aver terminato la ricostruzione del Monastero Ramas e di aver fondato il nuovo Ordine Ramas, Lupo Solitario si spinge oltre ogni altro Ramas prima di lui e si addentra nel sentiero delle Arti Superiori Ramas. Alla fine, nel PL 5082, dopo essere tornato dal Piano delle Tenebre con la Pietra di Luna, Lupo Solitario apprende le ultime arti e diventa Supremo Maestro Ramas.\nArmi.\nL'arma pi\u00f9 iconica di Lupo Solitario \u00e8 la Spada del Sole (nell'edizione originale nota anche come Sommerswerd), che incrementa di molto la sua combattivit\u00e0, gli permette di disintegrare alcuni campioni del male, lo aiuta a parare, assorbire o respingere incantesimi lanciatigli contro e in alcuni casi anche a rigenerargli resistenza sfruttando incantesimi ostili."}
{"id": "2310480", "revid": "122514652", "url": "https://it.wikipedia.org/wiki?curid=2310480", "title": "Pellegrina (Bagnara Calabra)", "text": "Pellegrina \u00e8 una frazione di circa 1000 abitanti del comune di Bagnara Calabra in provincia di Reggio Calabria.\nMonumenti e luoghi d'interesse.\nLa chiesa di Maria Santissima Annunziata fu commissionata da Francesco Ruffo II duca di Bagnara come cappella gentilizia da destinare alla moglie, Imara Ruffo, come regalo di nozze insieme ad una splendida villa. Intorno ad esse si svilupp\u00f2 il villaggio di Pellegrina. In seguito, la famiglia Ruffo diede la chiesa in donazione al popolo pellegrinese diventando Economia Curata. Il 7 luglio del 1901, grazie al Regio Assenso di re Vittorio Emanuele III, la chiesa venne trasformata in parrocchia. La famiglia Ruffo, da sempre devota alla Vergine Annunziata, fece collocare una tela risalente al XVI secolo che raffigurava l\u2019Annunciazione sull\u2019altare maggiore. Il 12 aprile 1859, un decreto di re Ferdinando II delle Due Sicilie permetteva la fondazione di una confraternita di Maria SS. Annunziata. Nel 1908 fu duramente colpita dal terremoto e oggi non restano che le rovine.\nLa chiesa ha uno stile essenziale e semplice, con interno a sala, che si conclude con la parete absidale a segmento circolare, dove \u00e8 stato collocato l\u2019altare. La struttura \u00e8 formata da mura portanti costruite in pietre che si alternano a filari di mattoni. La copertura \u00e8 costruita in capriate in legno e manto in tegole laterizie. Nel reparto absidale era presente una semicalotta, coperta da travi in legno e tegole. Il campanile, separato dalla chiesa e di forma quadrata ha la facciata risalente all\u2019epoca del tardo rinascimento, con zoccolatura e cornice orizzontale sopra il portale. Ai lati esterni \u00e8 ornato con un bugnato angolare a sporgenze e rientranze alternate, sopra la cornice vi sono due lesene che portano all\u2019appoggio della copertura, che termina con un grande frontone triangolare intonacato. Ha un ingresso esteso, con un portale lapideo sovrastato da uno dei due modiglioni a doppia voluta a sostenere un\u2019immensa cornice.\nCultura.\nIl paese \u00e8 rinomato in tutta la Calabria per la tradizione del pane, del biscotto e della \"pitta avanti furnu\" di farina di grano con lievito madre naturale, cotti nel forno a legna.\nNel mese di agosto da 28 anni si tiene la \"Sagra del Pane di Grano\". I prodotti tipici da forno vengono serviti su vassoio in ceramica di artigianato locale."}
{"id": "2310481", "revid": "232134", "url": "https://it.wikipedia.org/wiki?curid=2310481", "title": "Locket love", "text": ""}
{"id": "2310484", "revid": "232134", "url": "https://it.wikipedia.org/wiki?curid=2310484", "title": "Rockaway beach", "text": ""}
{"id": "2310493", "revid": "729019", "url": "https://it.wikipedia.org/wiki?curid=2310493", "title": "Carcinoide polmonare tipico", "text": "Il carcinoide polmonare tipico \u00e8 una neoplasia polmonare a bassa aggressivit\u00e0 biologica che origina per degenerazione neoplastica delle cellule del Kultschitzsky del sistema APUD broncoalveolare. Fa parte dello spettro di differenziazione dei tumori neuroendocrini toracici insieme al carcinoide polmonare atipico, al carcinoma a grandi cellule ed al carcinoma a piccole cellule o microcitoma.\nEpidemiologia.\nPi\u00f9 diffusa in et\u00e0 giovanile, ma si mostra in qualunque et\u00e0.Rappresenta il sottogruppo di tumori neuroendocrini in cui si riscontra il maggiore incremento nell'incidenza (numero di nuovi casi/anno); poco correlato all'uso del tabacco.\nPatogenesi.\nIl grading comincia da una forma di iperplasia detta \"Tumorlet\" che rappresenta un iniziale fenomeno a carattere benigno, ma che spesso evolve in un carcinoide tipico, a bassa malignit\u00e0 e con ridotte percentuali di metastatizzazione.\nDalla forma tipica ne possono nascere altre atipiche pi\u00f9 aggressive, fino ad arrivare al carcinoma neuroendocrino a grandi cellule ed al carcinoma a piccole cellule.\nSintomatologia.\nI sintomi e segni clinici cambiano a seconda della localizzazione del tumore. Nel 40% dei casi \u00e8 un tumore asintomatico il cui riscontro \u00e8 casuale; altre volte si manifesta con segni e sintomi locali e sistemici.\nI segni e sintomi locali sono associati principalmente alla crescita endobronchiale con progressiva ostruzione; si ha: atelectasia e sindromi asmatiformi, emottisi, bronchiectasie, air-trapping, polmoniti ricorrenti o croniche.\nI segni e sintomi sistemici sono invece pi\u00f9 spesso associati alla sregolata produzione ormonale da parte delle cellule neoplastiche. La produzione di Serotonina determina flushing cutaneo, diarrea acquosa, cardiopalmo e coinvolgimento dell'endocardio con stenosi.\nLa produzione di cortisolo, che si riscontra pi\u00f9 frequentemente nelle fasi avanzate della malattia, pu\u00f2 determinare comparsa della sindrome di Cushing, che si manifesta con ipertensione, iperglicemia, perdita di peso, anemia, osteoporosi e immunodepressione.\nLa produzione di GH determina acromegalia, con ispessimento generalizzato delle ossa, specialmente delle falangi distali, e facies leonina.\nDiagnosi.\nRx torace: spesso negativa a meno che la massa non sia gi\u00e0 visibile, ma pu\u00f2 fornire segni indiretti come l'atelectasia e l'air trapping.\nTC: gold standard, permette di valutare i rapporti anatomici della neoplasia, le dimensioni e la sede per corretta rimozione; permette di studiare l'eventuale infiltrazione nel mediastino e ai linfonodi ed eventuali noduli satelliti non rilevabili in broncoscopia.\nPET: fornisce informazioni sul metabolismo e sul consumo di glucosio cos\u00ec da indicare loci ad attivit\u00e0 sospetta.\nFibroscopia: permette di prelevare del tessuto per l'esame istologico, ma spesso provoca sanguinamento per la ricca vascolarizzazione della massa.\nTerapia.\nLa Chirurgia rappresenta l'unico trattamento in grado di assicurare la guarigione. L'intervento di asportazione della massa tumorale prevede diverse tecniche; la resezione pu\u00f2 essere anatomica e riguardare un intero lobo o segmento polmonare, o atipica: in questo caso si effettua una resezione a cuneo, indicata nei pazienti che non sono in grado di affrontare un intervento con resezione polmonare importante.\nQualora questo non sia possibile, sono disponibili alcune strategie terapeutiche basate sull'uso di farmaci specifici.\nPrognosi.\nLa prognosi \u00e8 migliore per le forme tipiche. Sopravvivenza a 5 anni 80-100% nelle forme tipiche, 60-80% nelle forme atipiche."}
{"id": "2310495", "revid": "537465", "url": "https://it.wikipedia.org/wiki?curid=2310495", "title": "Quercus rubra", "text": "La quercia rossa (Quercus rubra ) \u00e8 un albero della famiglia Fagacee, originario della regione floristica nordamericana atlantica, cio\u00e8 degli stati orientali degli U.S.A. e del Canada intorno ai Grandi Laghi. Coltivata ad uso selvicolturale per la sua rapida crescita e a scopo ornamentale per il bell'aspetto del fogliame, rosso in autunno, \u00e8 divenuta talora invadente nei boschi di farnia (\"Quercus robur\") dell'Europa centro-settentrionale e dell'Italia settentrionale, specie in Lombardia, Piemonte e Veneto, dove ne \u00e8 vietata la piantumazione e la coltivazione per tutelare la biodiversit\u00e0 locale.\nDescrizione.\nPortamento.\nAlto fino a 25-30 metri, con tronco diritto quasi colonnare nei giovani esemplari per poi diventare globoso e chioma ampia e cima arrotondata. Il portamento pu\u00f2 comunque differenziarsi in base all'altitudine, essendo questa una specie caratterizzata da un certo polimorfismo: la chioma, infatti, pu\u00f2 assumere una forma pi\u00f9 espansa alle quote alpine pi\u00f9 basse, mentre tende a divenire pi\u00f9 stretta a quote maggiori (per contenere i danni provocati dalla neve).\nCorteccia.\nLa corteccia \u00e8 sottile, grigia e liscia, con l'et\u00e0 diviene solcata e reticolata.\nFoglie.\nCaduche, semplici, alterne obovate, lunghe circa 10-30 centimetri e larghe 10-20 centimetri, con lobi profondi al massimo fino a met\u00e0 del lembo. I lobi sono profondi al dentato-mucronati. Sono glabre, lucide, di colore verde intenso prima, mentre in autunno assumono un colore rosso intenso nelle piante giovani fino a divenire giallo-bruno in quelle adulte e vecchie. Danno il nome alla pianta.\nFiori.\nInfiorescenze unisessuali (pianta monoica), i maschili sono raccolti in lunghi amenti penduli, poco vistosi e verdognoli. I fiori femminili, anch'essi poco evidenti, sono situati all'attaccatura (o ascella) delle foglie. Fioritura all'inizio di maggio.\nFrutti.\nGhiande ovali lunghe 2\u20133\u00a0cm, con cupola piatta o poco avvolgente, portate da corti peduncoli, maturano in due anni.\nSemina.\nI semi di \"Q. rubra\" appaiono come ghiande di colore scuro al momento della raccolta, per poi screziarsi di una colorazione giallo-bruna qualche mese dopo la 'messa a stratificazione'. Possiedono una dimensione di, approssimativamente, 1\u00a0cm di larghezza per 1,5\u00a0cm di altezza. Per la germinazione \u00e8 necessario stratificare il seme, stratificazione che richiede un tempo non inferiore ai 3 mesi a freddo artificiale (frigorifero) o naturale (esterno). Allorquando il tegumento all'apice comincer\u00e0 a fessurarsi in tre linee di rottura, la radichetta embrionale sar\u00e0 in procinto di emergere. Una semina ottimale avverr\u00e0 solo dopo l'emissione della radichetta.\nUsi.\nIntrodotta in Europa nell'XVII secolo per abbellire parchi e giardini, ha trovato impiego come specie forestale per la sua facilit\u00e0 di adattamento e crescita rapida. Viene usata non solo come pianta ornamentale, dato il suo gradevole aspetto, ma anche per la produzione di legname. \u00c8 una specie rustica ed a crescita rapida, non mostra particolari problemi nei confronti della luce, non ama per\u00f2 i terreni calcarei e sviluppa bene in suoli fertili ed impermeabili. Pu\u00f2 vivere fino a cent'anni."}
{"id": "2310501", "revid": "1082210", "url": "https://it.wikipedia.org/wiki?curid=2310501", "title": "Oleoliti", "text": "Gli oleoliti sono soluzioni oleose dei fitocomplessi curativi delle piante officinali o oli da condimento aromatizzati. \nPossono essere ottenuti per soluzione da estratti fluidi liposolubili, per digestione solare, infusione e decozione, scaldando la pianta sino ad eliminare tutta l'acqua.\nCaratteristiche.\nGli olii pi\u00f9 comunemente usati per l'estrazione dei principi attivi delle piante sono oli vegetali, composti prevalentemente da trigliceridi, come l'olio di semi di girasole, l'olio di riso, l'olio d'oliva, l'olio di palma, ma pu\u00f2 essere utilizzato qualunque altro olio con funzione solvente.\nSono definiti anche come oli macerati o infusi ma nell'uso pi\u00f9 comune, causando ambiguit\u00e0, vengono chiamati oli anzich\u00e9 oleoliti seguiti dal nome della pianta, da cui ad esempio \"olio di iperico\" anzich\u00e9 \"oleolito di iperico\".\nData questa caratteristica arricchita l'olio vien generalmente indicato come condimento, in quanto non deve essere utilizzato per la cottura, ma solo per condire le pietanze.\nOleoliti pi\u00f9 comuni.\nSono utilizzati sia nella medicina tradizionale, sia nella cosmesi, sia in cucina e nelle preparazioni alimentari.\nI pi\u00f9 comuni sono:\nOleoliti per uso alimentare.\nGli oli di vario genere possono essere arricchiti con gli aromi di diverse spezie. Il trasferimento degli aromi pu\u00f2 avvenire durante la molitura delle olive, aggiungendo ad esempio foglie di basilico o altre spezie prima della filtrazione e imbottigliamento ed in questo caso l'oleolito non presenta elementi estranei al suo interno, oppure tale azione viene esercitata per contatto continuo con la droga o le spezie, che viene lasciata a macerare dentro al contenitore dell'olio, il quale rimane permanentemente a contatto con esse.\nIl processo di macerazione tipico pu\u00f2 essere effettuato sia a freddo che a caldo.\nLa produzione di questi oleoliti per uso alimentare deve considerare il rischio botulismo dovuto alla potenziale presenza di batteri Clostridium botulinum nelle erbe o spezie non acide o acidificate.\nTipologia farmaceutica.\nLe forme galeniche pi\u00f9 diffuse sono i macerati oleosi (Macer.ol.) e i decotti oleosi (Ol.coct.) come ad esempio:"}
{"id": "2310504", "revid": "1005847", "url": "https://it.wikipedia.org/wiki?curid=2310504", "title": "Elezioni europee del 2009 in Slovacchia", "text": "Le elezioni europee del 2009 in Slovacchia si sono tenute il 7 giugno."}
{"id": "2310505", "revid": "228587", "url": "https://it.wikipedia.org/wiki?curid=2310505", "title": "Santa Cesarea Terme", "text": "Santa Ces\u00e0rea Terme (\"Santa Cisaria\" in dialetto salentino, fino al 1929 chiamata \"Santa Cesarea\") \u00e8 un comune italiano di abitanti della provincia di Lecce in Puglia.\nSituato sulla costa orientale della penisola salentina, all'imbocco del Canale d'Otranto, \u00e8 uno dei centri a maggiore vocazione turistica del Salento. \u00c8 una stazione idrotermale.\nGeografia fisica.\nTerritorio.\nIl territorio del comune di Santa Cesarea Terme, che occupa una superficie di 26,66\u00a0km\u00b2 nella parte pi\u00f9 orientale della provincia di Lecce, \u00e8 compreso tra gli 0 e i 129 metri sul livello del mare. Presenta una morfologia pianeggiante all'interno, con distese di uliveti secolari, e una fascia costiera alta e frastagliata con faraglioni, grotte e piccole baie. L'abitato di Santa Cesarea Terme \u00e8 arroccato su un ripiano della scogliera che si affaccia sul Canale d'Otranto ed \u00e8 attraversato dalla strada litoranea che collega Otranto a Santa Maria di Leuca. La localit\u00e0 \u00e8 caratterizzata dalla presenza di sorgenti termali di acque sulfureo-salso-bromoiodiche che sgorgano a una temperatura di 30\u00b0 in quattro grotte denominate Gattulla, Solfurea, Fetida e Solfatara.Dall'ottobre 2006 parte del suo territorio rientra nel Parco Costa Otranto - Santa Maria di Leuca e Bosco di Tricase istituito dalla Regione Puglia allo scopo di salvaguardare la costa orientale del Salento, ricca di pregiati beni architettonici e di importanti specie animali e vegetali.\nBagnato ad est dal Mar Adriatico, confina a nord con i comuni di Otranto e Uggiano la Chiesa, ad ovest con i comuni di Minervino di Lecce e Poggiardo, a sud con i comuni di Ortelle e Castro.\nClima.\nDal punto di vista meteorologico Santa Cesarea Terme rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +25,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate ed un picco in autunno-inverno. &lt;br&gt;Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle Serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nStoria.\nSebbene le propriet\u00e0 benefiche delle acque fossero note gi\u00e0 dall'antichit\u00e0, la nascita di un centro urbano a Santa Cesarea avvenne molto tardi (negli ultimi anni dell'800), a causa dell'isolamento dovuto alle asperit\u00e0 del territorio. Solo dopo la costruzione di una strada agevole, nel XIX secolo, ebbe inizio lo sviluppo della cittadina termale. Lo sfruttamento delle acque solfuree e dei fanghi termali risale al II secolo a.C. e su questo oggi si basa l'economia della citt\u00e0. Le acque curative sgorgano da quattro grotte: la Gattulla, la Solfatara, la Solfurea e la Fetida. Il mito pagano collega la genesi delle acque solfuree al disfacimento dei corpi dei giganti Leuterni, uccisi da Eracle. La versione cristiana vuole invece che Cesarea, o Cisaria, fosse una fanciulla con la precoce vocazione alla vita monastica. Il malvagio padre invece la voleva costringere ad accondiscendere ai suoi incestuosi propositi, e all'ennesimo rifiuto di Cesarea, egli la insegu\u00ec per ucciderla. Giunti in riva al mare la fanciulla, nascostasi in una grotta per sfuggire alle ire paterne, fu salvata dalle fiamme che avvolsero il padre, inghiottito poi dal mare.\nIl centro, che si sviluppa con il nome di \"Marina di Santa Cesarea\", dipese amministrativamente da Ortelle fino al 1913. Per Legge n.753 del 25 giugno 1913 si stabil\u00ec la costituzione di un comune autonomo con il nome di Santa Cesarea (al quale nel 1929 si aggiunse la specificazione Terme) che comprendesse anche le frazioni di Cerfignano, amministrata da Minervino di Lecce, e Vitigliano, amministrata da Ortelle.\nSimboli.\nDescrizione:\nMonumenti e luoghi d'interesse.\nArchitetture religiose.\nChiesa madre del Sacro Cuore.\nLa chiesa madre del Sacro Cuore, sorta nel XIV secolo sul luogo dove secondo la tradizione mor\u00ec la Vergine Cesaria, venne affidata nel 1924 ai Frati Minori che la sostituirono con una nuova costruzione. Venne elevata a parrocchia nel 1954. Presenta una sobria facciata con portale e rosone centrali. L'interno, a tre navate, termina nel presbiterio che accoglie l'altare maggiore sovrastato dalla statua del Sacro Cuore di Ges\u00f9. Di interesse artistico \u00e8 la statua in cartapesta di Santa Cesaria Vergine.\nAltre chiese.\nCerfignano\nVitigliano\nArchitetture civili.\nVilla Sticchi.\nLa villa costituisce una delle pi\u00f9 importanti espressioni dello stile moresco, genere diffuso nell'Ottocento in alcune localit\u00e0 balneari del Salento. L'edificio, posto su uno sperone roccioso a 20 metri s.l.m., venne edificato tra il 1894 e il 1900 per volont\u00e0 di Giovanni Pasca, primo concessionario dello sfruttamento termale di Santa Cesarea. I lavori furono affidati all'ingegnere Pasquale Ruggieri.All'esterno, la struttura \u00e8 circondata su tre lati da un porticato con archi poggianti su colonne tortili. La facciata si articola su due piani, collegati da una duplice rampa di scale culminante in un'ampia loggia con trifora. Delicati intagli nella pietra leccese, opera di maestranze locali, impreziosiscono porte e finestre; rimangono deboli tracce delle pitture in bianco, azzurro e rosso con arabeschi, stelle e motivi floreali. La grande cupola era accompagnata da quattro pi\u00f9 piccole poste sopra le torri angolari. Il rivestimento esterno della cupola presentava motivi geometrici realizzati con intonaci riflettenti, secondo i dettami dell'architettura islamica.All'interno, non visitabile, gli ambienti principali si sviluppano lungo un asse, con il vestibolo, il salone rettangolare e il vano absidato che sporge sulla terrazza. I pavimenti dei vani sono realizzati a mosaico con disegni geometrici.\nVilla Raffaella.\nLa villa fu edificata nella seconda met\u00e0 dell'Ottocento come residenza estiva della baronessa Raffaella della famiglia Lubelli. Artefice dell'opera fu Emilio Corti, celebre architetto e ingegnere milanese, gi\u00e0 autore dell'edificio che ospita lo stabilimento termale di Santa Cesarea. Lo stile \u00e8 eclettico. L'imponente facciata si sviluppa armonicamente attraverso la sapiente disposizione di corpi aggettanti e spazi aperti, come la grande balaustra sorretta da archi su colonne. La torretta ottagonale e il terrazzo presentano un registro con motivi floreali che ne ingentiliscono l'aspetto severo. All'interno, un ingresso a pianta ottagonale introduce attraverso una scala al primo piano, dotato di ampie stanze voltate e decorate con stucchi. Attualmente la villa \u00e8 adibita a struttura ricettiva.\nPalazzo Tamborino.\nNoto anche come Palazzo Miramare, fu fatto costruire nei primi anni del XX secolo dal senatore Vincenzo Tamborino. Era destinato a locazione. \u00c8 situato a picco sulla scogliera e possiede un accesso privato al mare.\nArchitetture militari.\nTorri costiere.\nLe torri costiere, tutte costruite nel XVI secolo, furono volute da Carlo V per la difesa del territorio salentino dalle insidie provenienti dal mare. \nPreoccupazione questa che spinse i regnanti del tempo a fortificare le citt\u00e0 e i castelli e a provvedere le coste di una serie ininterrotta di torri di avvistamento, per formare una linea telegrafica in grado di comunicare anche all'interno eventuali allarmi. Le torri costiere presenti nel territorio di Santa Cesarea Terme sono quattro :\nAree naturali.\nTerme.\nSanta Cesarea Terme \u00e8 sita su un lungo tratto di costa interessato dal fenomeno delle sorgenti termali. Le acque clorurate, solfuree e iodiche delle sorgenti di Santa Cesarea sgorgano a temperature variabili in quattro grotte naturali, comunicanti con il mare, denominate: \"Gattulla\", \"Fetida\", \"Sulfurea\" e \"Solfatara\". Quando l'acqua delle grotte arriva negli stabilimenti viene sottoposta a un processo di eutermalizzazione, che la porta dai 30\u00a0\u00b0C originari ai 36-37\u00a0\u00b0C necessari per il suo utilizzo terapeutico. Il loro effetto benefico pare fosse noto fin da epoche remote presso gli abitanti della zona, ma la loro valorizzazione scientifica \u00e8 databile alla fine dell'Ottocento e, soprattutto, ai primi del Novecento quando venne inaugurato lo stabilimento termale Gattulla (1910).\nI bagni e i fanghi termali risultano particolarmente indicati per le patologie artroreumatiche, dermatologiche, delle vie respiratorie, postumi di traumi, nonch\u00e9 per le cure estetiche e antistress.\nSociet\u00e0.\nEvoluzione demografica.\nCensimento 2001:\nEtnie e minoranze straniere.\nAl 31 dicembre 2017 a Santa Cesarea Terme risultano residenti 166 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato a Santa Cesarea Terme \u00e8 il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nNel comune di Santa Cesarea Terme hanno sede due scuole dell'infanzia (Cerfignano e Vitigliano), due scuole primarie (Cerfignano e Vitigliano) e una scuola secondaria di 1\u00ba grado (Cerfignano) appartenenti all'Istituto Comprensivo Statale di Minervino di Lecce.\nEsiste altres\u00ec una scuola alberghiera.\nMusei.\nMuseo del Mare.\nAllestito nei locali dell'ex convento dei Frati Minori, \u00e8 articolato in tre sezioni che illustrano la vita del mare attraverso i reperti e le collezioni raccolte da Umberto Pessolano, Direttore scientifico del Museo e Leo Paiano, presidente dell'associazione \"ECODIMARE\", nel corso dei loro viaggi ed esplorazioni nel mondo. Il Museo del Mare ospita bivalvi, gasteropodi, cefalopodi, crostacei, echinodermi e poriferi che popolano non solo il mare Mediterraneo ma anche i mari esotici. \u00c8 presente una collezione di attrezzature subacquee ed ingegni del mare che ricostruisce la storia della subacquea.\nMuseo degli Orologi delle Torri Civiche.\nIl museo ha sede in alcune sale del Palazzo Gargasole di Vitigliano. Voluto dall'amministrazione comunale, con il contributo del Programma LEADER + del GAL Capo Santa Maria di Leuca, ospita gli antichi orologi delle torri civiche dei tre centri del comune.Le tre comunit\u00e0 ebbero infatti il proprio orologio civico fino agli anni novanta, quando vennero sostituiti da macchine pi\u00f9 moderne. L'orologio di Vitigliano fu costruito dalla ditta \"Granaglia\" di Torino agli inizi del Novecento, mentre quello di Cerfignano \u00e8 opera della \"Premiata Fabbrica di orologi\" di Fontana Cesare di Milano (datato 1911). L'orologio di Santa Cesarea risale presumibilmente al periodo 1945-1950, ma non \u00e8 nota la ditta costruttrice. Custoditi per alcuni anni in un deposito comunale, sono stati recuperati da un artigiano orologiaio. Nell'atrio del Palazzo Gargasole \u00e8 stata ricostruita una Torre dell'Orologio, che rende visibile la complessit\u00e0 dei meccanismi che sottendono al funzionamento del restaurato orologio di Santa Cesarea Terme. Negli altri ambienti del piano terra sono esposti gli orologi di Cerfignano e Vitigliano. In una delle sale viene proiettata la \"clip del tempo\", un viaggio a ritroso in queste tre comunit\u00e0 del Salento. L'offerta culturale di Palazzo Gargasole si completa con la mostra permanente dei fossili.\nGeografia antropica.\nFrazioni.\nCerfignano.\nCerfignano \u00e8 il centro urbano pi\u00f9 abitato del comune di Santa Cesarea Terme. Conta 1.800 abitanti ed \u00e8 situato a 3\u00a0km dal capoluogo comunale in direzione nord. Fu comune autonomo fino al 1829, quando un regio decreto ne stabilisce l'unione in amministrazione comunale a Minervino di Lecce. Nel 1913 Cerfignano \u00e8 distaccata da Minervino per formare, con Vitigliano e Marina di Santa Cesaria, il nuovo ente comunale.\nVitigliano.\nVitigliano ha una popolazione di 1.136 abitanti ed \u00e8 situato ad ovest del capoluogo comunale a 4\u00a0km di distanza. Le origini antichissime del centro sono testimoniate da un menhir e dal \"Cisternale\", un monumento legato alle usanze del culto divino nel periodo della civilt\u00e0 messapica. Vitigliano rimane comune autonomo fino al 1829, quando un Regio Decreto stabil\u00ec nuovi comuni nella zona. Per effetto di quel Regio Decreto, a partire dal primo gennaio 1830, il paese venne assegnato come frazione ad Ortelle fino al 1913.\nPorto Miggiano.\nPorto Miggiano \u00e8 una localit\u00e0 costiera a sud del centro abitato di Santa Cesarea Terme. Si tratta principalmente di una caletta rocciosa incastonata in un'insenatura caratterizzata da alte falesie calcaree. La costa \u00e8 costellata da piccole grotte abitate sin dalla preistoria. Nella localit\u00e0 \u00e8 presente l'omonima torre cinquecentesca e un piccolo porticciolo turistico. Nel XVI secolo vi erano le cave di estrazione dei conci di carparo per la costruzione delle torri difensive.\nEconomia.\nL'economia del comune di Santa Cesarea Terme \u00e8 principalmente legata al turismo termale e balneare. Numerose sono le strutture ricettive presenti lungo la costa cesarina, camping attrezzati e discoteche che svolgono un richiamo prettamente estivo. Nelle frazioni, la cui economia \u00e8 da sempre stata legata all'agricoltura e alla coltivazione dell'ulivo, si sono sviluppate di recente piccole attivit\u00e0 legate al settore turistico e commerciale.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne \"SP61 Cerfignano-Santa Cesarea Terme\", \"SP259 Santa Cesarea Terme-Vignacastrisi\", \"SP358 Strada litoranea Otranto-Santa Maria di Leuca\".\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2310506", "revid": "1543377", "url": "https://it.wikipedia.org/wiki?curid=2310506", "title": "Cladonia borbonica", "text": "Cladonia borbonica Nyl. (1868), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal termine latino tardo \"borbonica\", coniato sul nome del feudo Bourbon-l'Archambault, che diede il nome nel 1642 all\"'Ile Bourbon\", che dal 1789 venne denominata isola R\u00e9union e sulla quale \u00e8 stata scoperta questa specie di lichene.\nCaratteristiche fisiche.\nIl sistema di riproduzione \u00e8 principalmente asessuato, attraverso i soredi o strutture similare, quali ad esempio i blastidi. Il fotobionte \u00e8 principalmente un'alga verde delle Trentepohlia,\nHabitat.\nPredilige un pH del substrato con valori intermedi fra molto acido e subneutro. Il bisogno di umidit\u00e0 \u00e8 igrofitico.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nIn Italia questa specie di Cladonia \u00e8 presente ed \u00e8 molto rara solo in alcune zone della Calabria, in particolare lungo il versante tirrenico e in parte della Sila.\nTassonomia.\nQuesta specie \u00e8 attribuita alla sezione Cladonia; a tutto il 2008 sono state identificate le seguenti forme, sottospecie e variet\u00e0:"}
{"id": "2310510", "revid": "2212532", "url": "https://it.wikipedia.org/wiki?curid=2310510", "title": "Arconovaldo Bonacorsi", "text": " Nel 1949 fond\u00f2 l'Associazione Nazionale Combattenti Italiani di Spagna (ANCIS), di cui divenne presidente.\nBiografia.\nQuindicenne si iscrisse al Partito Repubblicano Italiano, divenendo acceso interventista, per poi aderire ai Fasci di Azione Rivoluzionaria. Con l'ingresso nella Prima guerra mondiale dell'Italia scapp\u00f2 di casa diretto a Gorizia per arruolarsi volontario, ma fu rispedito a casa a causa della giovane eta. Fu infine chiamato alle armi il 28 febbraio 1917 e assegnato al II Reggimento Alpini, Battaglione Valle Stura. Il 27 ottobre 1917 cadde prigioniero a Monte Cavallo sulle Dolomiti e internato in Germania il 28 ottobre 1917.\nGli anni dello squadrismo.\nIl 27 dicembre del 1918 fu rimpatriato in Italia e nel 1920 spos\u00f2 Maria Anna Draperi, che gli diede tre figli: Laura nel 1921, Galeazzo nel 1922 ed Elena nel 1924.\nSebbene ancora nell'esercito (e quindi soggetto a divieto di attivismo politico), ader\u00ec ai nascenti Fasci Italiani di Combattimento a Milano, insieme a Leandro Arpinati: i due bolognesi facevano da guardia del corpo a Mussolini. A Lodi, il 13 novembre 1919 i due uccisero un socialista, e un anno dopo Bonacorsi fu eletto al Direttorio del Fascio bolognese di Combattimento, quello stesso 13 novembre fu arrestato per la partecipazione agli incidenti di Monza e di Lodi; trascorse quindi un periodo in carcere insieme a fascisti ed Arditi; durante la detenzione compose numerosi stornelli per passare il tempo con i compagni \u00abpotente voce di Bonacorsi, lo stornellatore, che si alzava a far udire le sue ultime composizioni\u00bb.\nDopo il rilascio, nell'agosto 1920 fu congedato dall'esercito e, nei mesi successivi, arrestato altre due volte a seguito di scontri di natura politica: la prima per episodi avvenuti a Forl\u00ec, l'altra per fatti avvenuti a Santa Giustina di Rimini il 21 maggio 1921, in occasione dei funerali del fascista Giuseppe Platania (ex-anarchico, che poi si scoprir\u00e0 venne ucciso da un collega), in cui i fascisti di Dino Grandi e Italo Balbo scatenarono la loro violenza in varie zone della Romagna.\nIn questo periodo fu nominato segretario del Fascio di Bologna, carica che ricopr\u00ec dal 1921 all'inizio dell'anno successivo. Nell'agosto 1922 partecip\u00f2 all'occupazione di Ravenna, nel corso della quale fu ferito in azione, e di Ancona, nonch\u00e9 ai fatti di Parma. Partecip\u00f2 alla Marcia su Roma a capo delle squadre d'azione bolognesi, che giunsero fino a Monterotondo.\nAll\u2019indomani della Marcia su Roma, i fascisti si abbandonarono a violenze contro i quartieri operai della capitale, e dalle pagine de \u201cLe comunicazioni d\u2019Italia\u201d, Bonacorsi predicava la \u00abnecessit\u00e0 di un regime totalitario e dell\u2019intransigenza assoluta\u00bb. Bonacorsi fu poi condotto altre volte in questura per diversi scontri politici, durante i quali riport\u00f2 diverse ferite, la pi\u00f9 grave delle quali una lesione permanente alla bocca. Nel 1923 aggred\u00ec diversi dissidenti fascisti: il 30 maggio baston\u00f2 a sangue l'onorevole Alfredo Misuri, per poi essere arrestato dai Carabinieri e quindi liberato per l'intercessione di Balbo.\nGli anni del regime.\nFascista intransigente, tanto da entrare in contrasto con Arpinati, il quale si adoperava per smobilitare i massimalisti del fascismo, il ribellismo di Bonacorsi sconfin\u00f2 sovente in aperta dissidenza, come quando tent\u00f2 di presentare una propria lista alle elezioni politiche. Il ministro degli Interni Luigi Federzoni segnal\u00f2 al prefetto di Bologna Arturo Bocchini la possibilit\u00e0 che \u00abBonaccorsi ed ex squadristi abbiano ad abbandonarsi ad atti inconsulti\u00bb e lo preg\u00f2 di sorvegliarli attentamente onde \u00absventare ogni loro delittuosa attivit\u00e0\u00bb. \nNell'agosto 1924, quando fu ritrovato il cadavere di Giacomo Matteotti, Mussolini ricevette la visita di centocinquantasei squadristi bolognesi, in una sorta di \"marcetta su Roma\" che altro non era che una dimostrazione di forza del fascismo provinciale, che faceva quadrato attorno al duce, ma lo sollecitava anche a stroncare la sedizione dell'Aventino; \u00abMarciavano con passo pesante e grinte minacciose\u00bb scrisse Paolo Monelli, \u00abdietro a un gagliardetto portato da Arconovaldo Bonaccorsi\u00bb.\nIl 9 novembre 1925, dopo l'attentato Zaniboni al Duce, invi\u00f2 a Mussolini un telegramma: L'occasione per agire da \"boia\" gli si present\u00f2 nemmeno un anno dopo, quando un colpo di rivoltella fu esploso contro Mussolini che attraversava Bologna tra ali di folla. Mussolini rimase illeso, ma il quindicenne attentatore Anteo Zamboni fu trucidato dai fascisti. Tra essi \u00abc\u2019\u00e8 sicuramente il seniore della milizia Arconovaldo Bonaccorsi, che \u00e8 sceso di corsa dal predellino della macchina del seguito e si \u00e8 fatto d\u2019impeto avanti raggiungendo l\u2019attentatore e bloccandolo\u00bb, e pare che la sera, in un bar del centro, mostrasse il pugnale insanguinato con cui aveva trafitto Zamboni.\nLaureatosi in giurisprudenza grazie all'intercessione dello stesso Mussolini, che in questo modo cerc\u00f2 di indirizzarlo verso una professione lontana dalle violenze squadriste, nel 1928 si laure\u00f2 e apr\u00ec uno studio legale a Bologna sfruttando la sua fama e i suoi contatti, utilizzando non di rado le minacce e le violenze: non solo esigeva che il Partito premiasse le sue benemerenze passate, ma abusava della sua fama di squadrista per arricchirsi. Gi\u00e0 nel 1925 aveva devastato gli studi degli avvocati Eugenio e Mario Jacchia, Primo Montanari, Giulio Zaccardi, Corradino Fabbri, Dante Calabri e Giuseppe Angelici, tutti antifascisti e rivali di Bonacorsi anche nella professione. Nel 1929 la sua reputazione era talmente negativa che, avendo chiesto udienza a Mussolini, il dittatore disse di non volerlo vedere, e il segretario personale del duce Chiavolini comment\u00f2: \u00abEra l\u2019ora!\u00bb e il capo della Polizia Bocchini soggiunse: \u00abO questo profittatore!\u00bb. Bonacorsi pretendeva che ogni suo atto, ogni sua prepotenza fosse avallata da Mussolini, tanto che si autonomin\u00f2 presidente del consiglio d'amministrazione della Societ\u00e0 Anonima Sola intimidendo il proprietario, Luigi Sola, \u00abdicendogli che era autore di 17 o 20 omicidi\u00bb e \u00abdi non ribattere quanto egli diceva altrimenti avrebbe corso il rischio di essere ammazzato\u00bb. In seguito, entrato in rotta di collisione con il PNF per la sua amicizia con Leandro Arpinati, il 26 luglio 1932 fu arrestato insieme ad altri, ed espulso temporaneamente sia dal partito sia dal sindacato forense Fu rilasciato, ma ricevette una diffida dalla Commissione Provinciale per il Confino, allora si indirizz\u00f2 a Mussolini, professandogli la sua fede indefettibile e supplicandolo di riesaminare la sua situazione, di revocare il provvedimento contro di lui e di restituirgli la tessera fascista. Il 31 ottobre 1934, per mezzo del segretario del PNF Achille Starace, Mussolini dett\u00f2 le sue condizioni a Bonacorsi: se avesse abbandonato Bologna sarebbe stato riabilitato, e poco dopo, infatti, Bonacorsi fu riammesso nel PNF.\nLa guerra di Spagna.\nGli scontri tra nazionalisti e repubblicani.\nAll'inizio della guerra civile spagnola, i militari nazionalisti di stanza sulle isole Baleari e i falangisti assunsero facilmente il comando, tranne che nell'isola di Maiorca, che rimase saldamente nelle mani repubblicane. Il 20 luglio, Palma di Maiorca inizi\u00f2 a subire numerosi bombardamenti aerei. Il 2 agosto una delegazione nazionalista, a bordo di una nave tedesca, part\u00ec da Maiorca per Roma al fine di ottenere un appoggio concreto dal governo italiano e l'11 agosto il capo della delegazione, il capitano Miguel Thomas Riutort, e i falangisti Martin Pou Rossell\u00f3 e Santiago Marqu\u00e8s Chiaramonti riferirono dei rapidi progressi della loro missione.\nNel frattempo, l'8 agosto, un corpo di spedizione repubblicano composto da circa diecimila miliziani al comando di Alberto Bayo era partito alla volta di Formentera, occupandola; il 9 fu la volta di Ibiza e il 16 i repubblicani sbarcarono a Porto Cristo, sull'isola di Maiorca. I nazionalisti furono sconfitti e costretti a ritirarsi verso l'interno. Il 19 agosto intervennero tre idrovolanti italiani, che facevano parte degli aiuti promessi, che furono determinanti per bloccare l'avanzata repubblicana e nell'allontanare la piccola flotta che stazionava al largo di Porto Cristo. Le forze repubblicane, nel frattempo sbarcate sull'isola di Maiorca, erano in quel momento forti di 8-9000 uomini Nonostante il comandante delle truppe nazionaliste Aurelio D\u00edaz de Freij\u00f3 Dur\u00e1 fosse convinto della prossima sconfitta, il capo della locale Falange, Alfonso de Zayas de Bobadilla, sperando di non dover cedere l'isola ai repubblicani, il 23 agosto richiese all'Italia l'invio di un consigliere militare. Il comandante dell'incrociatore italiano Fiume, Carlo Margottini, ne appoggi\u00f2 la richiesta. \u00abConfermo opinione situazione, pure presentando possibilit\u00e0 crollo, pu\u00f2 ancora essere facilmente dominata da energico pronto intervento consiglieri et aviazione. Trattandosi soprattutto timidezza morale Capi.\u00bb scrisse Carlo Margottini al Ministero della Marina il 24 agosto 1936.\nLa repressione a Maiorca.\nNonostante non fosse un militare di professione e anzi, avesse pi\u00f9 volte dato prova di dilettantismo in campo militare, Bonacorsi fu inviato da Mussolini col compito di galvanizzare e mobilitare i nazionalisti maiorchini. Bonacorsi, giunto a bordo dell'idrovolante \"Santa Maria\", sbarc\u00f2 nelle isole Baleari il 26 agosto 1936, la sua \u00abenergia e fanatismo\u00bb, scrisse Coverdale, \u00aberano le due doti che lo raccomandavano per il compito di riaccendere l\u2019entusiasmo degli insorti di Majorca\u00bb. Poich\u00e9 erano i falangisti a sollecitare un consigliere militare dall\u2019Italia, la scelta dovette cadere su un fascista della prima ora, un fascista cos\u00ec eterodosso, oltretutto, da poterlo sconfessare ufficialmente presso il Comitato del non intervento e se necessario davanti allo stesso Franco. Assunto il nome di copertura di \"conte Aldo Rossi\" (derivante dalla sua barba rossa), ispanizzato in \"Conde Rossi\", prese il comando di una formazione composta da circa una cinquantina di elementi della Legi\u00f3n de Mallorca integrati da volontari spagnoli della Falange, che costituirono il reparto dei \"Los Dragones de la Muerte\", un corpo speciale da lui stesso creato. A questi si aggiunse un'unit\u00e0, la \"Legi\u00f3n de Mallorca\", simile al \"Tercio de Extranjeros\", giunta appositamente dall'Africa. Dall'Italia giunsero con lui due nuovi caccia Fiat C.R.32 e tre bombardieri d'assalto.\nL'azione di Bonacorsi non fu affatto decisiva a livello militare, vista anche la sua incompetenza in quel campo; a far fallire l'operazione repubblicana fu soprattutto l'azione dell'aviazione italiana e la feroce repressione all'interno dell'isola, durante la quale la determinazione di Bonacorsi contribu\u00ec a fiaccare i repubblicani a livello morale piuttosto che militare. Il generale Bayo fu quindi costretto ad abbandonare l'impresa soprattutto a causa della mancanza di collegamenti tra le sue truppe e i repubblicani locali uccisi dalla spietata azione repressiva delle forze nazionaliste. Il 1\u00ba settembre Galeazzo Ciano invi\u00f2 all'addetto navale italiano alle Baleari Carlo Margottini un telegramma con l'ordine di sospendere le attivit\u00e0 belliche e di dedicarsi esclusivamente alla riorganizzazione della Falange, ma Margottini, sostenendo che era pi\u00f9 utile che Bonacorsi terminasse le operazioni militari, ottenne un rinvio. Il 3 settembre scatt\u00f2 la controffensiva nazionalista e, sotto la spinta degli avvenimenti, i repubblicani ripiegarono sulla spiaggia finch\u00e9 Bayo ricevette l'ordine di abbandonare l'isola, operazione che concluse il giorno successivo.\nIl 6 settembre 1936 a Palma di Maiorca, nel corso di una parata militare, Bonacorsi in sella ad un cavallo bianco sfil\u00f2 per la citt\u00e0, celebrando la vittoria sugli avversari. \nL'intervento di Bonacorsi contribu\u00ec quindi a soffocare nel sangue la componente repubblicana nell'isola, cos\u00ec il Governo repubblicano, scarsamente interessato alla sorte delle Baleari, aveva preferito ritirare le truppe per poter destinare la flotta di sostegno al ben pi\u00f9 importante settore dello stretto di Gibilterra.\nAlla guida della falange locale, Bonacorsi realizz\u00f2 un'opera di sterminio sistematico dei potenziali oppositori, i quali erano assolutamente indifesi e disorganizzati, vista anche la scarsa consistenza delle tendenze rivoluzionarie dell'isola.\nI massacri, quasi sempre notturni e senza alcuna formalit\u00e0 legale, raggiunsero tali proporzioni da suscitare la ripulsa dello scrittore Georges Bernanos, cattolico e monarchico, il quale li avrebbe denunciati con grande efficacia in un libro, \"I grandi cimiteri sotto la luna\", presto celebre in tutto il mondo. Ospite del marchese Alfonso de Zayas, capo della falange monarchica, Bernanos aveva potuto valutare modi ed entit\u00e0 della mattanza da un punto d'osservazione privilegiato, raccogliendo testimonianze e confidenze di nazionalisti e conservatori 'disgustati' dalle imprese del \"conte Rossi\" e dei suoi complici locali. Le azioni descritte dallo scrittore rappresentavano le fucilazioni effettuate principalmente presso il cimitero di Porreras, localit\u00e0 vicino a Maiorca, con bilanci dell'ordine di varie centinaia di persone nel periodo tra settembre e marzo 1937, che complessivamente ammontarono a circa tremila (per il console fascista a Palma di Maiorca invece, le vittime tra agosto e settembre 1936 ammontarono a 1750.), mentre secondo lo storico spagnolo Josep Massot, l'azione di Bonacorsi contribu\u00ec ad istituzionalizzare la pena di morte.\nIl console britannico a Palma di Maiorca, Alan Hillgarth, simpatizzante nazionalista, in una relazione scrisse che sebbene Maiorca fosse la pi\u00f9 conservatrice delle provincie spagnole e che gli attivisti di sinistra non superassero l'1% della popolazione, la paura dei \"rossi\" fu talmente ingigantita ed esasperata a tal punto che \u00abuomini normalmente pacifici consideravano la cosa pi\u00f9 naturale del mondo fucilare i loro vicini di casa ugualmente pacifici\u00bb, mentre l'angoscia del nemico interno tra i militari si tradusse in uno sterminio di tutti i potenziali nemici nelle retrovie, onde evitare ogni forma di resistenza, utilizzando appunto il piano operativo messo a punto da Bonacorsi. \nIl desiderio delle autorit\u00e0 italiane di favorire la Falange, affinch\u00e9 fosse riconosciuta ufficialmente dal colonnello D\u00ecaz de Freij\u00f3, e la minaccia di indire un'imponente manifestazione falangista indispettirono i militari nazionalisti e gli altri gruppi di insorti, che protestarono per bocca del figlio di Juan March finch\u00e9 non dovette intervenire Ciano stesso, inviando ordini pi\u00f9 precisi. Nel frattempo il colonnello Freijo fu sostituito.\nL'attivismo italiano alle Baleari preoccup\u00f2 la Gran Bretagna, che temeva che la propria posizione di dominio nel Mediterraneo potesse essere messa in discussione: \u00ab\u00c8 difficile evitare il sospetto che l'Italia considerer\u00e0 le agitazioni in Spagna non solo come una lotta tra il fascismo e il comunismo, ma anche e soprattutto come un campo in cui [...] essa potrebbe trovarsi in grado di rafforzare la propria presenza nel Mediterraneo occidentale, indebolendovi contemporaneamente la potenza marittima britannica\u00bb\nIl 14 dicembre Eden present\u00f2 un memorandum al governo in cui pavent\u00f2 il rischio che l'Italia volesse creare a Maiorca un \"protettorato\", ma non fu preso in grande considerazione dagli altri membri di governo..\nPer tutto il corso della guerra gli italiani continuarono a sottovalutare Franco, convinti di potergli imporre la loro volont\u00e0, in particolare nelle Baleari. I fascisti italiani volevano edificarvi basi navali e aeree, tali da presidiare e, nel caso sbarrare le vie di comunicazione tra la Francia e i suoi possedimenti in Africa del Nord. Il movimento falangista, ideologicamente affine al partito fascista italiano, poteva essere il \"cavallo di Troia\" con cui penetrare nelle Baleari. Bonacorsi secondo quanto scritto da Ciano \u00abaveva il compito di assicurarsi il pieno controllo dell'isola di Maiorca\u00bb non era adatto allo scopo e l'obiettivo era sproporzionato rispetto alle sue capacit\u00e0, nonostante le ambizioni del duce che riponeva nell'ex-squadrista molta fiducia. Per la sua azione di controllo dell'isola Bonacorsi fu criticato anche da militari di spicco come Luigi Sansonetti, ma per sua fortuna, il conte Rossi era affiancato dal pi\u00f9 duttile e capace Margottini. Questi, tenendosi costantemente in contatto con Ciano, fu il principale interprete della politica fascista sull'isola, facilitando accordi commerciali e riuscendo a \u00abspadroneggiare\u00bb nell'isola per alcuni mesi.\nIl lavoro di Bonacorsi \u00absenza dubbio fall\u00ec in gran parte la sua missione, perch\u00e9 [...] non gli riusc\u00ec n\u00e9 di spezzare l\u2019opposizione dei carlisti o requet\u00e9s, n\u00e9 di trovare un soddisfacente modus vivendi con il governatore militare ed il suo seguito di ufficiali\u00bb, il conte Rossi, peraltro, che con la sua assoluta mancanza di tatto e diplomazia e le sue manie di protagonismo, era ormai una mina vagante per il ministero degli Esteri italiano, che sotto le pressioni dei rappresentanti britannici a Roma, come gesto di buona volont\u00e0, richiam\u00f2 Bonacorsi, ormai famoso per la sua condotta spietata, a Roma. Fu poi lo stesso Bonacorsi a richiedere una medaglia a Mussolini, nonostante in calce sulla stessa richiesta di medaglia, l'OVRA appunt\u00f2 la seguente segnalazione: \u00abIl comandante spagnolo di Maiorca sostiene che il comportamento di Arconovaldo Bonacorsi, alias \"conte Rossi\", sia orribile. Non fa altro che ammazzare prigionieri. Si parla di duemila uccisioni\u00bb.\nIn Africa Orientale e la seconda guerra mondiale.\nTerminata l'esperienza spagnola, nel 1938, sempre con il grado di Console Generale della Milizia Volontaria per la Sicurezza Nazionale (MVSN) e vicecomandante superiore MVSN, fu inviato nei territori dell'Impero poich\u00e9 \u00abMussolini pensava che uomini come il conte Rossi fossero pi\u00f9 adatti a vivere in terre meno tranquille\u00bb dell\u2019Italia.\nBonacorsi emigr\u00f2 con la famiglia ad Addis Abeba, ma anche qui era malvisto un po' da tutti per il suo dilettantismo e il suo radicalismo politico. Il comandante della MVSN Giovanni Passeroni lo detestava, e cos\u00ec il vice governatore dell\u2019AOI Guglielmo Nasi. A peggiorare i rapporti fu un opuscolo scritto da Bonacorsi in cui denunci\u00f2 a Mussolini inefficienze e corruzioni politiche riscontrate nella colonia italiana, datato 20 aprile 1940. Era un atto d\u2019accusa contro Nasi (che aveva tentato di avviare rapporti con i capi della resistenza etiope) e la sua \u00abpolitica della cortesia, della clemenza, dell\u2019oblio, della tolleranza, dell'eguaglianza\u00bb. Secondo Bonacorsi per pacificare l\u2019Etiopia era necessario sostituire alle autorit\u00e0 civili \u00abuna organizzazione capace di infondere fiducia (sic) e sicurezza\u00bb, l\u2019Esercito, perch\u00e9 la popolazione doveva essere governata \u00abcon la forza, con insulti e violenze\u00bb, \u00abcol pane e colla frusta, ogni altro sistema \u00e8 fatale\u00bb.\nDurante la Seconda guerra mondiale, prese parte alla conquista della Somalia britannica alla guida del Reparto Speciale Autonomo della Milizia, reparto costituito da circa trecento Arditi, con compiti di sabotaggio dietro le linee nemiche che per\u00f2 non ebbe alcun peso nelle operazioni dato che ebbe incredibili difficolt\u00e0 nel procedere sulla sabbia con gli enormi autocarri di cui l'unit\u00e0 era dotata. Alla caduta dell'Africa Orientale Italiana fu preso prigioniero dagli britannici e trasferito in un campo di prigionia dell'India britannica.\nIl secondo dopoguerra.\nNel 1946 fu liberato ma, appena giunto in Italia, fu arrestato con l'accusa di aver partecipato all'omicidio di Anteo Zamboni; nel novembre dello stesso anno fu prosciolto per insufficienza di prove. Nel 1949 fond\u00f2 l'Associazione Nazionale Combattenti Italiani di Spagna (ANCIS), di cui divenne presidente, e che, secondo le sue stesse parole, aveva l'obiettivo di riunire \"in una sola famiglia tutti i legionari italiani che combatterono in terra di Spagna per la civilt\u00e0 latina e per il bene dell'umanit\u00e0\". Nello stesso anno ader\u00ec al Movimento Sociale Italiano. Riprese l'attivit\u00e0 di legale nel 1950, difendendo il generale tedesco Otto Wagener, in tale occasione condannato a quindici anni per le stragi contro i militari italiani successive all'8 settembre sull'isola di Rodi e la deportazione degli ebrei italiani del Dodecaneso.\nNel 1957 fu ricevuto a Madrid dal generale Franco, che lo ringrazi\u00f2 per la sua attivit\u00e0 di combattente nella guerra civile spagnola al fianco dei nazionalisti. Si candid\u00f2 alla Camera nel 1958, nelle liste del Movimento Sociale Italiano, nella circoscrizione di Roma, ottenendo 9.489 voti di preferenza e risultando quinto fra i non eletti del suo partito. \nIl 15 marzo 1960, con altri ex missini e reduci, fond\u00f2 il Movimento Popolare Italiano (MPI) che si proponeva tra le altre cose di \u00abpropagandare ovunque la necessit\u00e0 di riportare in seno alla Patria i territori e i fratelli che un riprovevole DICTAK (sic) ci ha illegalmente tolti\u00bb, \u00ababrogare le leggi cosiddette antifasciste\u00bb, \u00abbandire dalla vita pubblica tutti quei partiti che sono al servizio dello straniero e in particolare il Partito Comunista\u00bb. In una lettera al leader della sinistra missina Concetto Pettinato, Bonacorsi scrisse che \u00abdopo quindici anni di malgoverno [...] non vi \u00e8 partito che curi gli interessi della PATRIA\u00bb; il MSI, che doveva essere \u00abil legittimo erede di un glorioso passato\u00bb, faceva \u00abcombutta\u00bb con il nemico \u00abcome una accolita di pretoriani\u00bb; ma com\u2019era possibile rappacificarsi \u00abcon chi ti ha ucciso il padre, violentato le figlie, portato la Patria nel disonore, e soprattutto con coloro che hanno la responsabilit\u00e0 della uccisione di BENITO MUSSOLINI e dei nostri Fratelli migliori?\u00bb.\nMor\u00ec il 2 luglio 1962 a causa di complicazioni postoperatorie dovute a un intervento d'urgenza allo stomaco svoltosi presso la clinica \"Valle Giulia\"."}
{"id": "2310513", "revid": "125759089", "url": "https://it.wikipedia.org/wiki?curid=2310513", "title": "Rosencrantz e Guildenstern", "text": "Rosencrantz e Guildenstern sono personaggi di fantasia, due cortigiani che compaiono nell'\"Amleto\" di William Shakespeare. Sono pure i protagonisti delle omonime commedie di Tom Stoppard (\"Rosencrantz e Guildenstern sono morti\") e di William Schwenck Gilbert, nonch\u00e9 del film opera del medesimo Stoppard intitolato come il dramma, \"Rosencrantz e Guildenstern sono morti\".\n\"Rosencrantz\" e \"Gyldenstjerne\" (quest'ultimo traslitterato, secondo la grafia anglosassone, in \"Guildenstern\") erano cognomi piuttosto comuni nella Danimarca del XVII secolo; i racconti dell'incoronazione danese del 1596 dimostrano che un decimo degli aristocratici intervenuti appartenevano ad una delle due casate. I cognomi rispettivi significano in danese \"rosario\" e \"stella d'oro\".\nL'\"Amleto\" di Shakespeare.\nIn \"Amleto,\" Rosencrantz e Guildenstern fanno la loro prima apparizione nel II Atto, Scena 2, in cui tentano di ottenere le confidenze del principe Amleto, loro amico d'infanzia. Il loro modo di parlare affabile e cortese li fa dapprima sembrare degli adulatori. In realt\u00e0, tuttavia, essi stanno operando come spie del corrotto Re Claudio, zio di Amleto, che usurpava il trono e tentava costantemente di tenere sotto il suo controllo il nipote. Amleto li accoglie come \"eccelsi buoni amici\", ma, riuscendo a intuire cosa si cela dietro la loro recita, commenta che essi non \"si comporteranno giustamente\" con lui riguardo alla missione affidata loro.\nComprendendo di non avere amici al di fuori di Orazio, Amleto pronuncia all'indirizzo dei due compari un celebre \"monologo sulla depressione\".\nNel III Atto, Amleto ripudia la finzione di amicizia, liquidando i due (Scena 2) con l'unico impiego del plurale maiestatis da lui compiuto nell'opera teatrale. Con la madre (Scena 4), commenta: \"Mi fider\u00f2 [di loro] come farei con un serpente velenoso\".\nDopo l'uccisione del ciambellano Polonio da parte del principe Amleto, Rosencrantz e Guilderstern vengono incaricati da Claudio di partire alla volta della Gran Bretagna portando con loro il principe il quale, secondo quanto impartito da una lettera sigillata a loro consegnata dall'usurpatore, sarebbe stato decapitato appena giunto sul suolo britannico. Amleto, letta di nascosto la lettera, la sostituisce con una scritta di suo pugno nella quale ribadisce gli stessi contenuti, indicando per\u00f2 come vittime i due ex compagni di studi. Durante il viaggio, la nave \u00e8 attaccata dai pirati; Amleto ritorna in Danimarca, lasciando Rosencrantz e Guildenstern al loro infausto destino. Egli commenta, nel V Atto, Scena 2: \"Non sono vicini alla mia coscienza; la loro rovina / scaturisce dalla loro stessa perfida condotta\". I due infatti periscono, come rivelato poi da un ambasciatore nell'ultima scena dell'ultimo atto della tragedia shakespeariana (con la famosa battuta \"Rosencrantz e Guildenstern sono morti\").\nQuali agenti della corruzione che infetta la corte, i due falsi amici partecipano come sfondo umano all'antagonismo tra Amleto e Claudio. Il poeta si aspetta che il pubblico apprezzi il significato di giustizia poetica insito nelle loro morti: anche se molto probabilmente sono ignari dell'esiziale contenuto della missiva che recano in Inghilterra, e sotto questo profilo potrebbero anche dirsi vittime innocenti della vendetta di Amleto, nondimeno si suggerisce la conclusione che essi abbiano il giusto compenso per il loro concorso nelle trame di Claudio.Da un punto di vista teatrale, i due cortigiani appaiono sempre come una coppia inscindibile, tranne nel testo seguente al \"First Folio,\" in cui Guildenstern entra in scena quattro righe dopo Rosencrantz, nel IV Atto, Scena 3.\n\"Rosencrantz e Guildenstern\" nella versione di W. S. Gilbert.\nIl pezzo teatrale di W. S. Gilbert \"(Rosencrantz and Guildenstern, A Tragic Episode, in Three Tabloids)\"\n\u00e8 una commedia parodistica in cui Rosencrantz trama con il suo amico Guildenstern per sbarazzarsi di Amleto, di modo che Rosencrantz possa sposare l'amata Ofelia. Scoprono che Claudio ha scritto una commedia. L'opera letteraria del re \u00e8 di una bruttezza tanto imbarazzante che Claudio ha ordinato di mettere a morte chiunque la nomini. I cospiratori riescono ad impadronirsi del manoscritto, e convincono Amleto a recitarlo. Claudio lo condanna a morte, ma poi viene persuaso a convertire in esilio dall'Inghilterra la fatale sentenza. Questo spiana la strada alla storia d'amore tra Rosencrantz e Ofelia.\nLe versioni di Stoppard.\nNella ricostruzione di Stoppard (in entrambe le forme) i due protagonisti, di cui ci occupiamo in questa voce, sono confusi dagli eventi dell'\"Amleto,\" e danno l'impressione di essere inconsapevoli del loro ruolo nella pi\u00f9 vasta vicenda scenica.\nIl lavoro di Stoppard ha prevalente natura di tragicommedia, con i due compari che inciampano su profonde verit\u00e0 filosofiche nel bel mezzo dei loro tipici dialoghi paradossali. Nel film, a parte altre prodezze intellettuali, Rosencrantz reinventa l'\"hamburger,\" e riscopre la gravit\u00e0 e la spinta idrostatica. I personaggi si congedano dalle loro \"illuminazioni\" con la stessa velocit\u00e0 con cui le avevano concepite.\nA tratti, l'uno sembra pi\u00f9 illuminato dell'altro; tuttavia questa luce abbraccia poi l'altro elemento durante lo svolgimento della rappresentazione. Stoppard dissemina la sua opera di gag che ironizzano su un vezzo dei teatranti: scambiare Rosencrantz e Guildenstern durante le esecuzioni dello spettacolo; il fatto \u00e8 che i due personaggi sono alla fin fine identici. In particolare, Stoppard fa s\u00ec che neppure Rosencrantz e Guildenstern sembrino certi delle reciproche identit\u00e0, per non parlare degli episodi in cui gli altri personaggi (Claudio, Amleto, Gertrude) li apostrofano con il nome sbagliato. Per l'analogia della creazione di Stoppard con \"Aspettando Godot\" di Beckett, Rosencrantz \u00e8 a volte accostato ad Estragone (uno dei miserabili che stanno \"aspettando\" Godot). Rosencrantz condividerebbe con Estragone la vivace percezione della realt\u00e0, mentre \u2014 seguendo questa interpretazione \"sinottica\" dei due lavori di prosa \u2014 Guildenstern avrebbe il suo \"gemello\" in Vladimiro, cui sarebbe affine sul piano della percezione eminentemente analitica del reale."}
{"id": "2310514", "revid": "1154737", "url": "https://it.wikipedia.org/wiki?curid=2310514", "title": "Monte Colombin", "text": "Il monte Colombin \u00e8 un monte delle Alpi Liguri al confine tra Italia e Francia sullo spartiacque tra val Roia e val Nervia. Il colle Saviglione (889 m s.l.m.) lo separa dal Monte Abellio..\nAccesso alla cima.\nLa montagna \u00e8 facilmente raggiungibile da Airole, Olivetta San Michele, Breil-sur-Roya e Rocchetta Nervina."}
{"id": "2310518", "revid": "73843", "url": "https://it.wikipedia.org/wiki?curid=2310518", "title": "Giro delle Fiandre 2009", "text": "Il Giro delle Fiandre 2009, novantatreesima edizione della corsa, si disput\u00f2 il 5 aprile 2009 su un percorso di 261,5\u00a0km. Venne vinto dal belga Stijn Devolder, che concluse in 6h01'08\".\nPercorso.\nLa sede di partenza era a Bruges, mentre l'arrivo, dopo 261,5 chilometri di corsa tra la Provincia delle Fiandre Occidentali e quella delle Fiandre Orientali, a Ninove. Il tracciato prevedeva il passaggio su ventotto tratti in pav\u00e9 e l'ascesa di sedici \"muri\", tipici strappi caratterizzati dalla forte pendenza. In quest'edizione erano al solito inseriti, tra gli altri, i \"muri\" classici del Molenberg, dell'Oude Kwaremont, del Koppenberg, del Grammont e, a dodici chilometri dal traguardo, del Bosberg; in sostituzione del Kluisberg e del Nokereberg, presenti nel 2008, erano invece presenti l'Eikenberg e il Varent.\nResoconto degli eventi.\nLa corsa si anim\u00f2 quando mancavano 50\u00a0km al traguardo, con l'italiano Manuel Quinziato, il francese Sylvain Chavanel ed il tre volte secondo Leif Hoste a far nascere una fuga di sei uomini. Questi furono infatti gradualmente raggiunti dal favorito Stijn Devolder, dal compatriota Tom Boonen e l'italiano Filippo Pozzato. Devolder fece il suo attacco decisivo sulla cima della penultima ascesa, il Kapelmuur, e nel tempo che impieg\u00f2 per raggiungere l'ascesa finale, il Bosberg, acquis\u00ec un vantaggio incolmabile. Il resto dei fuggitivi fu raggiunto dal gruppo ed il tedesco Haussler vinse lo sprint per la seconda piazza."}
