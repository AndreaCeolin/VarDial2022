{"id": "2255710", "revid": "76963", "url": "https://it.wikipedia.org/wiki?curid=2255710", "title": "Anthony Montgomery", "text": "Montgomery \u00e8 celebre soprattutto per aver interpretato il guardiamarina Travis Mayweather nella serie televisiva \"\". \n\u00c8 il nipote del grande chitarrista e compositore jazz Wes Montgomery.\nNel 2009 \u00e8 comparso nella serie televisiva \"Dr. House\".\nBiografia e carriera.\nAnthony Montgomery fece l'audizione per entrare nel cast fisso della serie Star trek - Voyager: non ottenne un ruolo fisso, ma l'anno dopo venne richiamato dalla produzione per fare un'audizione per aggiudicarsi il ruolo del figlio di Tuvok, sempre in Star Trek (precisamente per l'episodio Repression). Neanche cos\u00ec ottenne la parte, ma la produzione dopo un altro anno lo ingaggi\u00f2 per una parte nel cast fisso di Star Trek - Enterprise. Ha fatto ruoli minori anche in altre serie TV come \"\"JAG - Avvocati in divisa\", \"Frasier\", \"Streghe\" e \"Dr. House - Medical Division\". Ha recitato inoltre accanto a Morgan Freeman e a Christian Slater nel fim \"Pioggia infernale\"\" (1998)."}
{"id": "2255711", "revid": "842", "url": "https://it.wikipedia.org/wiki?curid=2255711", "title": "Silicon Graphics, Inc.", "text": ""}
{"id": "2255712", "revid": "767487", "url": "https://it.wikipedia.org/wiki?curid=2255712", "title": "Ike Borsavage", "text": ""}
{"id": "2255713", "revid": "110157", "url": "https://it.wikipedia.org/wiki?curid=2255713", "title": "Ralswiek", "text": "Ralswiek \u00e8 un comune situato sull'isola di R\u00fcgen nel Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-R\u00fcgen ed \u00e8 parte della comunit\u00e0 amministrativa (\"Amt\") di Bergen auf R\u00fcgen.\nGeografia fisica.\nPosizione.\nRalswiek \u00e8 situata nella parte centrale dell'isola R\u00fcgen, a 7\u00a0km a nord di Bergen auf R\u00fcgen, a sud del Gro\u00dfer Jasmunder Bodden.\nStoria.\nRalswiek venne fondata nell'VIII secolo come cittadina portuale dalla popolazione slava dei Rani.\nLuoghi d'interesse.\nDa visitare sono, tra l'altro, il castello e la cappella svedese in legno, costruita nel 1907."}
{"id": "2255714", "revid": "834", "url": "https://it.wikipedia.org/wiki?curid=2255714", "title": "10.000 &quot;Immortali&quot;", "text": ""}
{"id": "2255721", "revid": "300067", "url": "https://it.wikipedia.org/wiki?curid=2255721", "title": "Norm Mager", "text": "Carriera.\nCollege.\nProtagonista della sorprendente doppia vittoria del City College of New York nel National Invitation Tournament 1950 e nel Torneo di pallacanestro maschile NCAA Division I 1950.\nIl 28 marzo 1950, durante la finale NCAA, segn\u00f2 a 10 secondi dalla fine il canestro che chiuse definitivamente la partita contro Bradley (terminata 71-68).\nNBA.\nDopo la laurea venne scelto dai Baltimore Bullets al quinto giro del draft NBA 1950.\nLa sua carriera si interruppe bruscamente durante la stagione 1950-51, quando venne arrestato con l'accusa di aver intascato dei soldi da alcuni scommettitori per pilotare lo scarto di qualche partita di college. Si dichiar\u00f2 colpevole e benefici\u00f2 della sospensione della pena. Venne comunque radiato dalla NBA e abbandon\u00f2 il basket professionistico.\nDivent\u00f2 in seguito dirigente di una societ\u00e0, la Perfect Building Maintenance."}
{"id": "2255722", "revid": "300067", "url": "https://it.wikipedia.org/wiki?curid=2255722", "title": "Norman Mager", "text": ""}
{"id": "2255724", "revid": "287204", "url": "https://it.wikipedia.org/wiki?curid=2255724", "title": "James Tarjan", "text": "All'et\u00e0 di 17 anni fu selezionato per le olimpiadi studentesche del 1969 a Dresda. Fece parte della squadra americana che vinse queste olimpiadi ad Haifa nel 1970 e gioc\u00f2 anche a Graz nel 1972. \u00c8 laureato all'Universit\u00e0 della California.\nDivenne Maestro Internazionale nel 1974 e Grande maestro nel 1976.\nPrincipali risultati.\nFu 2\u00ba in un torneo giovanile a Norwich nel 1972 con 12 /15, dietro all'ungherese Gyula Sax.\nOttenne i migliori risultati nelle Olimpiadi. Gioc\u00f2 per gli Stati Uniti in cinque olimpiadi consecutive: Nizza 1974, Haifa 1976, Buenos Aires 1978, La Valletta 1980, Lucerna 1982, realizzando l'ottimo risultato complessivo del 75,5 % (+ 32 \u2013 6 = 13), uno dei migliori in assoluto (vedi anche la tabella Migliori risultati individuali nelle olimpiadi maschili).\nAltri risultati di rilievo sono stati: 1\u00ba a Subotica 1975, 1\u00ba a Vancouver 1976, = 1\u00ba a Vr\u0161ac 1983 con Predrag Nikoli\u0107 e Georgij Agzamov, = 3\u00ba a Chicago 1973, = 2\u00ba a Bogot\u00e0 1979, dietro a Oleksandr Beljavs'kyj.\nNello zonale di Pasadena 1978 fu = 2\u00ba con 10,5 /14 e fu ammesso all'interzonale di Riga 1979; realizz\u00f2 8,5 /17 e non fu ammesso ai tornei dei candidati (il torneo fu vinto da Michail Tal').\nNel Campionato USA del 1984 a Berkeley arriv\u00f2 terzo con 10,5 /17.\nNel 1985 ha smesso di giocare agonisticamente a scacchi, raggiungendo la 65\u00aa posizione al mondo nel rating FIDE con 2525 punti Elo, il proprio record personale lo ottiene nel gennaio 1983 con 2535 punti, 41\u00ba al mondo e 4\u00ba statunitense.\nDopo molti anni di inattivit\u00e0 \u00e8 tornato a giocare nel novembre 2014 durante il torneo dell'Isola di Man, qualche anno pi\u00f9 tardi, nel 2017 e nello stesso torneo, \u00e8 riuscito nell'impresa di battere il gi\u00e0 Campione del Mondo Vladimir Kramnik. e la gi\u00e0 Campionessa Aleksandra Kostenjuk."}
{"id": "2255725", "revid": "458528", "url": "https://it.wikipedia.org/wiki?curid=2255725", "title": "Aeroporto di Firenze-Peretola", "text": "L'Aeroporto di Firenze-Peretola \u00e8 un aeroporto internazionale italiano che serve Firenze, intitolato al celebre navigatore fiorentino Amerigo Vespucci, nato a Peretola.\nL'aerostazione \u00e8 gestita da Toscana Aeroporti S.p.A., una societ\u00e0 di diritto privato la cui quota di maggioranza assoluta \u00e8 detenuta dalla holding argentina Corporaci\u00f3n Am\u00e9rica.\nAperto al traffico passeggeri sia nazionale sia internazionale, ha visto transitare nel 2018 2\u00a0719\u00a0081 passeggeri. Dispone di 40 banchi check-in, 10 gate d'imbarco ed \u00e8 dotato di una pista in asfalto lunga 1\u00a0560\u00a0m e larga 30\u00a0m.\nPresso l'aeroporto \u00e8 di stanza l'VIII Reparto Volo della Polizia di Stato con 3 elicotteri AB 206 e 2 elicotteri A 109.\n\u00c8 situato in linea d'aria a 5,25\u00a0km a nord-ovest della stazione di Firenze Santa Maria Novella e a 6\u00a0km dalla Cattedrale di Santa Maria del Fiore, nella frazione-sobborgo di Peretola, nei pressi del quartiere Novoli (facente parte della circoscrizione di decentramento comunale denominata \"quartiere 5 - Rifredi\").\nStoria.\nOrigini.\nUn primo campo di volo nacque nel 1910 a Firenze nell'area del Campo di Marte (zona dell'attuale stadio comunale) e aveva due piste lunghe 700 metri. Nel 1926, volendo avviare un servizio aereo postale regolare, Campo di Marte e la sua pista stretta dalle abitazioni si rivelarono inadeguati e si decise di trovare una nuova collocazione.\nAnni '20 - '40.\nNel 1928 si individu\u00f2 quella che \u00e8 oggi la sede dell'aeroporto: la piana tra la zona di Castello e Sesto Fiorentino.\nNacque cos\u00ec l'aeroporto di Peretola che fu inaugurato il 4 giugno 1931, grazie alla Legge Balbo che promuoveva l'aviazione militare e civile. Peretola era un grande prato dove gli aerei atterravano e decollavano senza una direzione obbligata finch\u00e9 il Ministero dell'Aeronautica decise di ingrandire e potenziare l'ormai storico campo di volo. Nel 1938-39 fu realizzata una pista in macadam larga 60 metri e lunga 1 000 metri, orientata verso nord-est.\nNegli anni del fascismo, Peretola era sede delle esercitazioni di un plotone di preavieri e vi atterravano settimanalmente i collegamenti dell'Ala Littoria, tuttavia lo scalo non amb\u00ec a un ruolo di primo piano a livello regionale, sempre in secondo piano rispetto all'aeroporto di Pisa-San Giusto, pi\u00f9 favorito dal punto di vista climatico. Nonostante ci\u00f2 Firenze era un centro d'eccellenza nel panorama nazionale per la produzione aeronautica bellica e la formazione dei piloti, con la Scuola di Guerra Aerea, la Fiat di Novoli (che produceva anche ricambi per velivoli), i tunnel sotto via Vittorio Emanuele (per proteggere eventuali lavorazioni strategiche in caso di guerra), gli hangar dell'Iti Leonardo da Vinci a Rifredi (che ospitavano corsi per motoristi).\n\u00c8 alla fine degli anni quaranta che arrivano i primi voli passeggeri effettuati con i DC-3 dell'Aerea Teseo, per\u00f2 la stessa autostrada A11 e il viale Guidoni (non a caso intitolato a un pioniere dell'aviazione) favorivano i collegamenti con Pisa e il suo maggiore aeroporto.\nAnni '50 - '70.\nMentre Firenze si confermava sempre pi\u00f9 come meta di turismo internazionale, l'intenzione di dotare la citt\u00e0 di uno scalo pi\u00f9 adeguato cominci\u00f2 a farsi sentire con maggiore insistenza. Gi\u00e0 negli anni cinquanta l'architetto Nustrini aveva progettato tre possibili piani di sviluppo, tra cui la costruzione di una nuova pista parallela all'autostrada sul lato opposto, all'Osmannoro. Dal 1954 si profil\u00f2 un'ipotesi ancora pi\u00f9 radicale, quella di abbandonare Peretola in favore di un nuovo scalo da creare nella tipologia \"continentale di categoria C\" nelle localit\u00e0 di Sant'Angelo a Lecore e San Giorgio a Colonica verso il comune di Prato.\nNegli anni cinquanta e sessanta, Alitalia, sempre con i DC-3, oper\u00f2 le rotte Roma-Firenze-Venezia e Roma-Firenze-Milano. Dal 1964 l'ATI oper\u00f2 con il Fokker F27 alcune rotte nazionali fino al 1973. Dal 1976 al 1979 Avioligure impieg\u00f2, con notevole successo, due Yak-40 di fabbricazione sovietica per le rotte Firenze-Roma e Firenze-Milano, poi Firenze-Torino e infine anche un volo sperimentale con Zurigo.\nDal 1983 al 1985 la Aligiulia oper\u00f3 voli regolari Firenze-Roma e Firenze-Milano con Nord 262.\nAnni '80 - '90.\nNel 1984 nasce la SAF (Societ\u00e0 Aeroporto Fiorentino), poi AdF (Aeroporto di Firenze).\nNello stesso anno si effettuano i lavori di ristrutturazione dell'intero aeroporto: allungamento della pista (da 1 000 a 1 400 metri) e sua illuminazione, installazione del VOR-DME, e la ricostruzione dell'aerostazione. Il 15 settembre del 1986 riprendono cos\u00ec i voli di linea.\nNel 1990 si \u00e8 intitolato l'aeroporto al famoso navigatore fiorentino Amerigo Vespucci.\nNel 1992 avvenne l'inaugurazione dell'aerostazione arrivi e, dopo due anni, del lato partenze.\nIl salto di qualit\u00e0 definitivo avvenne nel 1996 con l'ulteriore allungamento di 350 metri della pista e l'ulteriore sistemazione dell'aerostazione.\nDal 2000 a oggi.\nNel corso del 2006 l'aeroporto ha chiuso per 65 giorni poich\u00e9 \u00e8 stato necessario provvedere al completo rifacimento della pista per adeguarla all'aumentato peso dei nuovi aeromobili che avevano pregiudicato la stabilit\u00e0 della vecchia. Con un investimento di circa 12,4 milioni di euro nel 2006 (interventi sulla pista di volo) e di circa 5,3 milioni tra il 2005 e il 2006 (ristrutturazione aerostazioni), AdF ha portato alla massima efficienza operativa le principali infrastrutture dell'aeroporto di Firenze e ha incrementato la capacit\u00e0 complessiva dello scalo da 1 500 000 a 2 200 000 passeggeri/anno, con adeguati livelli di servizio. Gli investimenti complessivi effettuati nel corso dell'esercizio 2006 sono ammontati a 19,389 milioni di euro.\nI lavori hanno fatto s\u00ec che la compagnia aerea Sterling abbia inserito dei voli da Firenze a Copenaghen e Oslo con i Boeing 737.\nNel 2006 i passeggeri commerciali (linea + charter) sono stati pari a 1 520 621 nonostante la chiusura dello scalo dal 2 febbraio all'8 aprile 2006. I passeggeri in arrivo e in partenza transitati presso lo scalo fiorentino (linea + charter) nel periodo gennaio-giugno 2007 sono stati pari a 912 757 con una crescita del 69,4% rispetto al 2006. Il primo semestre 2007 ha visto un positivo progresso del traffico aereo non solo rispetto al corrispondente periodo del 2006, condizionato dalla chiusura dello scalo fiorentino per i lavori di rifacimento della pista di volo.\nNel novembre 2009 \u00e8 stato presentato da AdF il progetto della costruzione del nuovo terminal dell'aeroporto, che dovrebbe portare la capacit\u00e0 di traffico dei passeggeri a 2,4 milioni annui.\nNel dicembre 2011 \u00e8 stata inaugurata la nuova hall arrivi del Terminal progettata dallo studio londinese Pascal e Watson. L'inaugurazione completa della prima fase del nuovo Terminal \u00e8 avvenuta nell'estate 2012. \u00c8 stato approvato il progetto che prevede l'ampliamento del piazzale ovest di 36\u00a0870\u00a0m\u00b2 che si uniranno ai 33\u00a0000\u00a0m\u00b2 attualmente presenti.\nFino al 2011 \u00e8 stato uno degli aeroporti principali della compagnia Meridiana, la quale vi ha anche avuto una base operativa.\nLa pista attuale \u00e8 collocata alle sue estremit\u00e0 tra le pendici del Monte Morello e l'autostrada, provocando inquinamento acustico sull'abitato che si estende lungo il sentiero di decollo e di atterraggio.\nIl 5 dicembre 2012 Vueling annunci\u00f2 l'apertura di una nuova base operativa dal 31 marzo 2013 presso l'aeroporto, dalla quale avrebbe volato verso sette destinazioni in Europa: Amburgo, Barcellona, Berlino-Tegel, Copenaghen, Londra-Heathrow, Madrid e Parigi-Orly.\nIl 23 aprile 2013 \u00e8 stato completato il 1\u00ba Lotto dell'ampliamento e riqualificazione del terminal.\nIl 20 novembre 2013 Vueling annuncia una maggiore espansione da Firenze: si baser\u00e0 un secondo Airbus A319, nuove rotte aperte a Bari, Cagliari, Catania, Ibiza, Mikonos, Santorini e Palermo.\nDal 1\u00ba giugno 2015 la societ\u00e0 privata che gestisce l'aeroporto \u00e8 Toscana Aeroporti S.p.a., nata dalla fusione per incorporazione di Aeroporto di Firenze S.p.A. (AdF) in Societ\u00e0 Aeroporto Toscano Galileo Galilei S.p.A. (SAT) di Pisa, controllata in maggioranza da Corporaci\u00f3n Am\u00e9rica Italia S.p.A. di propriet\u00e0 del magnate armeno-argentino Eduardo Eurnekian.\nProgetti futuri.\nIl primo progetto presentato per ampliare lo scalo fiorentino risale al 16 luglio 2014, quando il Consiglio regionale della Toscana aveva approvato il Piano d\u2019Indirizzo Territoriale (detto Pit) che prevedeva in particolare, la realizzazione della nuova pista per l'aeroporto di Firenze, con orientamento 12/30, definita \"parallela convergente\" all'autostrada Firenze-Mare, con la previsione di una lunghezza di 2 000 metri. Questo primo progetto fu bocciato dal TAR nel 2016.\nIl 22 settembre 2014 il consiglio d'amministrazione dell'ENAC ha stabilito, dopo approfondite valutazioni, che la pista convergente parallela all'autostrada dovr\u00e0 essere di 2 400 m di lunghezza.\nIl piano presentato successivamente prevede la realizzazione di una nuova pista (l'attuale verrebbe smantellata) con orientamento 12/30, detta anche parallela-convergente all'autostrada A11, lunga 2 400 metri.\nIl 6 febbraio 2019 la Conferenza dei Servizi approva il Masterplan del nuovo aeroporto. Il decreto ministeriale, \u00e8 scritto nell'atto, \"accerta il perfezionamento del procedimento d'intesa tra stato e regione Toscana\" e \"ad ogni effetto sostituisce i pareri, le concessioni anche edilizie, le autorizzazioni, le approvazioni e i nulla osta previsti dalla legge\".\nIl 27 maggio 2019 il TAR annulla di fatto la Valutazione di Impatto Ambientale (detta VIA) del ministero, accogliendo il ricorso presentato dai Comuni di Prato, Sesto Fiorentino, Campi Bisenzio, Calenzano, Carmignano, Poggio a Caiano e Signa e dal comitato \u201cNo aeroporto\u201d. Nella sentenza si legge che \u201cil progetto sottoposto a VIA non conteneva quel grado di dettaglio minimo e sufficiente affinch\u00e9 il ministero dell\u2019Ambiente addivenisse ad una corretta valutazione di compatibilit\u00e0 ambientale, non essendosi individuati compiutamente le opere da realizzare\u201d. E poi \u201cla previsione di un numero cos\u00ec elevato di prescrizioni, ma soprattutto il carattere e il tenore di queste ultime, dimostra inevitabilmente il difetto di istruttoria in cui sono incorsi i ministeri dell\u2019Ambiente e dei Beni culturali\u201d. Il TAR ha dato particolare peso al terzo e al quarto motivo del ricorso, che rispettivamente contestavano l'impostazione formale della Via, che conteneva circa 173 prescrizioni da realizzare in seguito, e l'assenza di una valutazione di rischio sull'impianto della Toscochimica ai sensi della Direttiva Seveso, rinviato anche questo a una fase successiva nella VIA\".\nTrasporti pubblici.\nL'aeroporto \u00e8 collegato alla stazione di Firenze Santa Maria Novella e al centro storico dalla Linea T2 della rete tranviaria di Firenze.\nIl collegamento con la stazione \u00e8 inoltre assicurato dal servizio di autobus \"Vola in Bus\" gestito da ATAF e Busitalia; il collegamento con le citt\u00e0 di Prato, Pistoia, Montecatini Terme e all'Aeroporto di Pisa \u00e8 assicurato dal servizio \"FlyBus\" gestito dalla Compagnia Toscana Trasporti, la quale tramite la locale Vaibus collega l'aeroporto anche con Lucca e Viareggio.\n\u00c8 inoltre fase di progetto una nuova stazione ferroviaria nelle adiacenze dell'aeroporto, lungo la Firenze-Pisa-Livorno, all'altezza di viale Guidoni e dell'omonima fermata della tramvia.\n\u00c8 raggiungibile dall'autostrada:"}
{"id": "2255730", "revid": "287204", "url": "https://it.wikipedia.org/wiki?curid=2255730", "title": "Giuseppe Poggi Longostrevi", "text": "Proprietario di alcune cliniche private del milanese, denominato il \"re Mida\" della sanit\u00e0 lombarda, fu protagonista di uno scandalo che coinvolse la sanit\u00e0 lombarda alla fine degli anni novanta.\nVicenda giudiziaria.\nGiuseppe Poggi Longostrevi condusse una maxitruffa miliardaria ai danni del Servizio Sanitario Nazionale. Nell'inchiesta del 1997 dei pubblici ministeri Francesco Prete e Sandro Raimondi, furono accusati di corruzione centinaia di medici di famiglia che avevano emesso false prescrizioni sanitarie dietro compenso in denaro (dai 25 ai 50 euro a ricetta pi\u00f9 il 15% del valore dell'accertamento medico richiesto) e regali da parte di Longostrevi. I medici di base prescrivevano inutili e costosi esami clinici (soprattutto scintigrafie) che i pazienti effettuavano nelle cliniche private convenzionate di propriet\u00e0 del Longostrevi. Fu sequestrato un \"libro mastro\" della corruzione con circa 700 nomi di medici.\nLongostrevi, arrestato il 28 maggio 1997, decise di collaborare con gli inquirenti dopo nove mesi di arresto torn\u00f2 in libert\u00e0 ma si suicid\u00f2 nel 2000 all'et\u00e0 di 65 anni alla vigilia del processo di primo grado con un'overdose di barbiturici, dopo un primo tentativo non riuscito di qualche mese prima.\nIl Ministero della Salute e la Regione Lombardia si costituirono parte civile. Su 247 imputati, il processo di primo grado iniziato nel 2000 si concluse con 178 condanne con pene dai 3 anni ai due mesi di reclusione. Durante il processo di primo grado, un testimone mor\u00ec nell'aula di tribunale, affollata all'inverosimile.\nAl processo di appello nel 2004, dei 178 medici rinviati a giudizio in primo grado, da parte del procuratore generale Francesco D'Andrea fu chiesta la prescrizione per 78 imputati perch\u00e9 i reati erano stati commessi prima del 1996. 14 medici di famiglia patteggiarono la pena, alcuni risarcirono il danno per ottenere attenuanti. Il processo d'appello si concluse con 12 patteggiamenti, 19 condanne per corruzione (da un anno e dieci mesi a tre anni e un mese), 24 assoluzioni e 123 prescrizioni. I risarcimenti nei confronti delle parti civili, nel caso della Regione Lombardia, furono dimezzati dai giudici in quanto la Regione, organo preposto alla sorveglianza e all'accertamento, aveva svolto controlli non idonei ed omissivi. Poggi Longostrevi aveva pagato una tangente di 72 milioni di lire tra il 1996 e il 1997 a Giancarlo Abelli, all'epoca dei fatti presidente della Commissione Sanit\u00e0 della Regione Lombardia."}
{"id": "2255745", "revid": "142930", "url": "https://it.wikipedia.org/wiki?curid=2255745", "title": "Adelmo Landini", "text": "Biografia.\nConsegue a Bologna la licenza tecnica. Partecipa alla Prima guerra mondiale nel Genio Telegrafisti, dove ottiene una promozione al merito, due croci di guerra ed un encomio solenne.\nNel 1927 viene aggregato come \"marconista\" al panfilo Elettra, dove lavora come assistente tecnico del gi\u00e0 famoso conterraneo Marconi. Vi rimane sino al 1931, quando un incidente lo costringe ad abbandonare l'incarico. Si stabilisce in seguito a Genova, dove continua solitarie sperimentazioni che porteranno a sette brevetti, tra i quali spicca un \"Apparato di puntamento automatico e progressivo di uno o pi\u00f9 proiettori di microonde verso la superficie lunare per scopi comunicativi, televisione compresa, a grandi distanze\" ; Landini in pratica usava la Luna come ripetitore di onde magnetiche. Si dedica anche alla scrittura, pubblicando articoli e memorie del periodo con Marconi.\nIl suo grande patrimonio di cimeli del periodo (inclusi svariati documenti tecnici) viene progressivamente venduto per sostenere infruttuose attivit\u00e0 commerciali.\nRiconoscimenti.\nA lungo dimenticata dalla storiografia ufficiale su Marconi, la figura di Landini \u00e8 stata riscoperta durante le celebrazioni per il centenario della nascita della radio nel 1995, grazie al Comitato Guglielmo Marconi Internationale. In quella occasione, il Comune di Sasso Marconi gli ha dedicato una via a Pontecchio."}
{"id": "2255750", "revid": "599013", "url": "https://it.wikipedia.org/wiki?curid=2255750", "title": "Rickey Paulding", "text": ""}
{"id": "2255752", "revid": "333925", "url": "https://it.wikipedia.org/wiki?curid=2255752", "title": "Campionato mondiale di polo", "text": "Il Campionato mondiale di polo (in inglese: \"FIP World Polo Championship\") \u00e8 la massima competizione internazionale di polo per squadre nazionali organizzata dalla Federazione Internazionale Polo (FIP).\nFondato nel 1987 da un'idea di Marcos Uranga, fondatore della FIP, con l'intento di espandere la conoscenza dello sport del polo a livello mondiale, il torneo viene disputato di norma con una cadenza triennale e le rappresentative nazionali partecipanti devono disporre di un handicap totale da un minimo di 10 ad un massimo 14 gol. Per questo motivo, a differenza di altri sport, i migliori esponenti del polo non possono prendere parte alla competizione perch\u00e9 giudicati con un handicap di gol troppo elevato.\nStoria.\nAntefatti.\nSebbene il polo sia uno sport molto antico, risalente alla prima met\u00e0 del XIX secolo, il Campionato mondiale \u00e8 un torneo relativamente nuovo. Prima di esso la competizione pi\u00f9 importante era quella dei Giochi olimpici, dove la disciplina fu presente dall'edizione del 1900 a quella del 1936.\nDopo la fondazione della Federazione internazionale nel 1982, affinch\u00e9 venisse riconosciuta dal Comitato Olimpico Internazionale (CIO) il polo doveva raggiungere parametri internazionali standard analoghi alle altre discipline sportive. Una di queste regole era quella di disporre di un campionato mondiale; fu cos\u00ec che nel 1987 si tenne la prima edizione del \"FIP World Polo Championship\" a Buenos Aires in Argentina, nella citt\u00e0 in cui era stata fondata la Federazione e nel Paese che possedeva uno dei tornei di polo pi\u00f9 competitivi a livello globale.\nLa FIP, ben conscia delle disparit\u00e0 di livello tra i giocatori delle varie federazioni del resto del mondo, dispose un handicap totale da un minimo di 10 gol ad un massimo di 14 per le singole rappresentative al fine di sopperirne le divergenze. Per annullare il fattore dei \"polo pony\", l'organizzazione escogit\u00f2 l'idea rivoluzionaria di assegnare le rispettive redini dei 28 cavalli mediante sorteggio.\nIl Campionato mondiale.\nLa prima edizione del campionato mondiale si tenne a Buenos Aires, in Argentina, con le rappresentative nazionali provenienti da: Argentina, Australia, Brasile, Messico e Spagna. La finale tra Argentina e Messico fin\u00ec in pareggio, tuttavia, fu l'Argentina ad aggiudicarsi il torneo grazie al maggior numero di vittorie durante la prima fase.\nNel 1989 otto squadre nazionali disputarono la seconda coppa del mondo al Maifeld Stadium di Berlino in Germania, lo stadio che era stato sito dell'ultima apparizione del polo ai Giochi olimpici; in finale gli Stati Uniti sconfissero l'Inghilterra per 7 a 6.\nNel 1992 si tenne la terza edizione a Santiago del Cile, che vide l'Argentina riconquistare il titolo di Campione del mondo nel match finale contro i padroni di casa cileni sui campi del Club de Polo y Equitaci\u00f3n San Crist\u00f3bal. Il quarto campionato mondiale si svolse nel 1995 a Sankt Moritz, in Svizzera, e signific\u00f2 il primo titolo per la Nazionale brasiliana.\nNel 1998 al Santa Barbara Polo &amp; Racquet Club, Stati Uniti, gli argentini superarono il Brasile in finale, sollevando la terza coppa mondiale. James Easton, un membro del Comitato Olimpico Internazionale, ha consegnato alla rappresentativa argentina un trofeo simile a quelli olimpici dei primi Giochi.\nLa sesta edizione ebbe luogo a Melbourne, in Australia, nel 2001. Il Brasile alz\u00f2 il secondo titolo superando in finale una Nazionale australiana mai doma. Quattro anni dopo, nella citt\u00e0 francese di Chantilly, i brasiliani vinsero nuovamente mantenendo il titolo conquistato nell'edizione precedente.\nNel 2008 a Citt\u00e0 del Messico, il Cile riusc\u00ec a porre fine all'egemonia brasiliana sconfiggendo proprio quest'ultimi nella finale col punteggio di 13-11. Nel 2011 il campionato torn\u00f2 all'Argentina che batt\u00e9 il Brasile nella localit\u00e0 di Estancia Grande, Provincia di San Luis, raggiungendo il quarto titolo. Il 2015, nuovamente a Santiago del Cile, vide trionfare per la seconda volta i padroni di casa. Nel 2017 il cileni campioni in carica dovettero nuovamente abdicare all'Argentina, che si fregi\u00f2 del quinto titolo mondiale.\nFormula.\nLa formula attualmente in vigore prevede che si classifichino otto squadre per il Campionato mondiale; due squadre vengono automaticamente qualificate alla competizione: la prima \u00e8 la nazionale campione in carica che si \u00e8 aggiudicata l'ultima edizione e la seconda \u00e8 la rappresentativa del Paese ospitante.\nLe restanti sei squadre si qualificano nelle rispettive zone continentali:\nPrima dell'inizio del torneo le nazionali vengono sorteggiate all'interno di due distinti gironi all'italiana. I vincitori di ogni girone si affrontano nella finale per il titolo, mentre i secondi classificati si incontrano nella finale per il terzo posto.\nAntecedentemente, diverse edizioni del mondiale sono state disputate con 6, 9 o 10 nazionali partecipanti.\nLe rappresentative partecipanti devono avere un handicap massimo di 14 gol, somma degli handicap dei rispettivi giocatori valutati e classificati nel ranking FIP."}
{"id": "2255757", "revid": "123699298", "url": "https://it.wikipedia.org/wiki?curid=2255757", "title": "L'Ami du peuple", "text": "L'Ami du peuple (L'amico del popolo) fu un giornale fondato nel settembre del 1789 da Jean-Paul Marat durante la Rivoluzione francese.\nQuando il 14 luglio cadde la Bastiglia, Marat era appena tornato dall'Inghilterra. Impressionato da quanto stava accadendo, cominci\u00f2 a dedicarsi alla causa rivoluzionaria. Perennemente rinchiuso in un seminterrato-stamperia situato nel distretto dei Cordiglieri, diede vita al giornale che decise di intitolare \"L'Ami du peuple, ou Le Publiciste parisien, journal politique et impartial\". Il quotidiano cominci\u00f2 ad avere notevole risalto nelle giornate di inizio ottobre, segnate dalla marcia delle donne su Versailles e dal trasferimento del sovrano a Parigi.\nIl giornale, abitualmente composto da otto pagine (ma a volte si arrivava a sedici), veniva venduto all'alba per un soldo. Lo stile degli articoli, molto aggressivo verso gli antirivoluzionari e i moderati, di cui si chiedeva esplicitamente la testa, non manc\u00f2 di essere notato dalla guardia nazionale di La Fayette, il quale invi\u00f2, il 22 gennaio 1790, un contingente di tremila unit\u00e0 a sostegno di due uomini della Comune, incaricati di arrestare il giornalista. I Cordiglieri riuscirono a rimandare indietro i due uomini, dando cos\u00ec modo a Marat di scappare prima del loro ritorno.\nNe L'\"Ami du peuple\" Marat scriveva costantemente le sue visioni politiche su cosa stava accadendo in Francia. In prima pagina recava in esergo, sotto il titolo, le parole \"Vitam impendere vero\" (sacrificare la vita per la verit\u00e0), un'espressione di Giovenale (\"Satira IV\", 91) che fu anche il motto di Jean-Jacques Rousseau.\nLo chiuse subito dopo la proclamazione della Repubblica."}
{"id": "2255761", "revid": "181699", "url": "https://it.wikipedia.org/wiki?curid=2255761", "title": "Gloria Bonaveri", "text": ""}
{"id": "2255781", "revid": "104458", "url": "https://it.wikipedia.org/wiki?curid=2255781", "title": "Sci alpino alla XXIV Universiade invernale", "text": "Nello sci alpino alla XXIV Universiade invernale si sono disputate nove gare: cinque maschili e quattro femminili a causa della mancata assegnazione delle medaglie nella combinata."}
{"id": "2255789", "revid": "104458", "url": "https://it.wikipedia.org/wiki?curid=2255789", "title": "Michel D\u00e4twyler", "text": "\u00c8 fratello di Jean-Daniel e padre di C\u00e9line, a loro volta sciatori alpini di alto livello.\nBiografia.\nSpecialista della discesa libera e originario di Villars-sur-Ollon, fu attivo tra la fine degli anni sessanta e i primi anni settanta. In Coppa del Mondo ottenne il primo piazzamento di rilievo il 24 febbraio 1968 a Chamonix (10\u00ba). Nel 1969 vinse la discesa libera della 3-Tre di Madonna di Campiglio e il 31 gennaio 1971 a Meg\u00e8ve ottenne il primo podio in Coppa del Mondo (3\u00ba dietro a Bernhard Russi e a Franz Vogler).\nIl 12 dicembre 1971 a Val-d'Is\u00e8re sal\u00ec per la seconda e ultima volta sul podio nel circuito, piazzandosi 3\u00ba dietro a Karl Schranz e a Heini Messner; l'ultimo piazzamento della sua attivit\u00e0 agonistica fu il 9\u00ba posto ottenuto nella discesa libera di Coppa del Mondo disputata il 15 marzo 1972 in Val Gardena. In carriera non prese parte n\u00e9 a rassegne olimpiche n\u00e9 iridate."}
{"id": "2255790", "revid": "486946", "url": "https://it.wikipedia.org/wiki?curid=2255790", "title": "Michael Daetwyler", "text": ""}
{"id": "2255791", "revid": "486946", "url": "https://it.wikipedia.org/wiki?curid=2255791", "title": "Michael Datwyler", "text": ""}
{"id": "2255795", "revid": "320578", "url": "https://it.wikipedia.org/wiki?curid=2255795", "title": "Codice NATO", "text": ""}
{"id": "2255811", "revid": "1793900", "url": "https://it.wikipedia.org/wiki?curid=2255811", "title": "Crystal Mountain", "text": "Crystal Mountain\u00e8 un comprensorio sciistico statunitense che si estende sulla Catena delle Cascate, nel Washington. La citt\u00e0 pi\u00f9 vicina \u00e8 Enumclaw, ma il comprensorio serve soprattutto la metropoli di Seattle-Tacoma.\nAperto nel 1962 e attrezzato con 53 piste e 11 impianti di risalita, si estende per 10,3\u00a0km\u00b2; l'altitudine \u00e8 compresa tra 1.192 e 2.137\u00a0m s.l.m. In passato la stazione sciistica ha ospitato anche gare della coppa del mondo di sci alpino."}
{"id": "2255831", "revid": "22419958", "url": "https://it.wikipedia.org/wiki?curid=2255831", "title": "Renzo Mongiardino", "text": ""}
{"id": "2255833", "revid": "1543377", "url": "https://it.wikipedia.org/wiki?curid=2255833", "title": "Werner Mattle", "text": "Biografia.\nGigantista puro attivo negli anni settanta, Mattle ottenne il primo risultato di rilievo della sua carriera il 24 gennaio 1972, quando vinse la prestigiosa gara della Chuenisb\u00e4rgli di Adelboden valida per la Coppa del Mondo. Il mese dopo agli XI Giochi olimpici invernali di , validi anche come Mondiali 1972, vinse la medaglia di bronzo.\nNel 1974 in Coppa Europa vinse la classifica di specialit\u00e0, mentre nel 1975 ottenne il suo secondo e ultimo podio in Coppa del Mondo, nonch\u00e9 ultimo piazzamento in carriera: il 13 gennaio nuovamente ad Adelboden, dove fu 3\u00ba.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante"}
{"id": "2255838", "revid": "599013", "url": "https://it.wikipedia.org/wiki?curid=2255838", "title": "Ousmane Ciss\u00e9", "text": ""}
{"id": "2255840", "revid": "666668", "url": "https://it.wikipedia.org/wiki?curid=2255840", "title": "Kl\u00e9ber Giacomazzi de Souza Freitas", "text": "Vanta pi\u00f9 di 110 gol in carriera."}
{"id": "2255844", "revid": "1318658", "url": "https://it.wikipedia.org/wiki?curid=2255844", "title": "Esplosione di polveri", "text": "Un'esplosione di polveri \u00e8 un evento dannoso causato da una violenta reazione di combustione di una polvere combustibile, che avviene in presenza di particolari condizioni.\nFattori scatenanti.\nPentagono dell'esplosione.\nIn analogia al triangolo del fuoco, che rappresenta le condizioni di infiammabilit\u00e0 (e conseguentemente di esplosivit\u00e0) per i combustibili liquidi e gassosi, nel caso delle polveri ci si riferisce al cosiddetto \"pentagono dell'esplosione\", che \u00e8 applicabile anche nel caso di esplosioni di gas, vapori o nebbie.\nLe cinque condizioni rappresentate nel pentagono delle esplosioni e necessarie per creare le condizioni di esplosivit\u00e0 alle polveri sono:\nRispetto al triangolo del fuoco, nel caso dell'esplosione di polveri intervengono due fattori aggiuntivi, che sono la presenza di confinamento del fenomeno e la miscelazione di combustibile e comburente.\nEntrando pi\u00f9 nel dettaglio, l'esplosivit\u00e0 di una polvere \u00e8 funzione di molti fattori:\nPolveri combustibili.\nI materiali combustibili da cui si possono avere origine polveri esplodibili sono:\nInfluenza della dispersione delle polveri.\nL'esplosione di una polvere miscelata intimamente con il comburente come \u00e8 solito essere in una nube in sospensione, pu\u00f2 esistere se la concentrazione della sospensione rientra entro certi limiti.\nSe la densit\u00e0 \u00e8 troppo elevata il calore \u00e8 assorbito totalmente dalle particelle senza che l'ambiente ne tragga profitto, al contrario se la particelle sono troppo lontane, l'accensione locale non sviluppa un calore sufficiente a coprire la distanza.\nDeterminare i limiti di infiammabilit\u00e0 (o esplosivit\u00e0) delle polveri presenta dei problemi in quanto, mentre il gas \u00e8 costituito da particelle di dimensioni molecolari, all'interno di un campione di polvere ci possono essere porzioni a granulometria differente che a causa dell'azione della forza di gravit\u00e0 possono formare zone a concentrazione differente in una stessa nube.\nCi\u00f2 rende difficoltosa la determinazione dei limiti di infiammabilit\u00e0, soprattutto della concentrazione massima esplodibile.\nL'intervallo di infiammabilit\u00e0 di una polvere (le concentrazioni si esprimono in genere in g/L o mg/cm3) \u00e8 molto pi\u00f9 esteso rispetto a quello di un gas e approssimativamente \u00e8 compreso fra 10 mg/L e 6 g/L.\nEffetti dell'esplosione.\nL'esplosione \u00e8 una rapida combustione in uno spazio confinato, in cui la reazione chimica non ha il tempo di liberare tutta l'energia prodotta sotto forma di calore, per cui una parte consistente di energia si libera sotto forma di energia di pressione, che genera a sua volta lo spostamento dell'aria circostante a velocit\u00e0 elevatissime, con conseguenti rischi per le cose e le persone presenti nelle vicinanze.\nLa violenza di un'esplosione in genere si misura attraverso i seguenti parametri:\nEventi disastrosi.\nDi seguito \u00e8 riportata una lista di alcuni esplosioni di polveri che hanno portato a conseguenze pi\u00f9 o meno disastrose:"}
{"id": "2255845", "revid": "1318658", "url": "https://it.wikipedia.org/wiki?curid=2255845", "title": "Carcere dei Cappuccini", "text": "Il carcere dei Cappuccini \u00e8 l'unico carcere di San Marino ed \u00e8 stato aperto nel 1970, infatti prima del 1970 il carcere aveva sede nella Guaita, la prima torre della Citt\u00e0 di San Marino. Si trova in via dei Cappuccini a Citt\u00e0 di San Marino, in un'ala del Convento dei Cappuccini per il quale lo stato sammarinese paga l'affitto alla diocesi di San Marino-Montefeltro. \nNegli anni passati il carcere ospitava raramente pi\u00f9 di un detenuto, sorvegliati da due brigadieri della gendarmeria e il personale dell'infermeria. Nel 2005 aveva ospitato un detenuto per alcune ore, prima di essere rilasciato. \nA partire dal 2014 il carcere ha ospitato in pi\u00f9 occasioni personaggi illustri della storia recente di San Marino, tra cui anche ex Segretari di Stato ed ex Capitani reggenti, in seguito ad indagini per corruzione, riciclaggio ed associazione a delinquere nell'ambito dell'inchiesta Conto Mazzini.\nIl carcere ha otto celle singole su due piani (al piano terra, due per le donne ed al primo piano, sei per gli uomini) e ha ospitato un massimo di 14 detenuti (13 uomini e una donna) nel 2009 che hanno scontato la pena fino a inizio 2011.\nL'UNESCO non gradiva l'utilizzo dell'ala del convento come carcere per l'inserimento di San Marino nei patrimonio dell'umanit\u00e0, nonostante l'inserimento di San Marino il carcere in futuro verr\u00e0 spostato in localit\u00e0 Gaviano nella curazia di Ventoso, non lontano dal confine con l'Italia.\nIl 19 agosto 2018 sono evasi due detenuti dal carcere, un italiano e un serbo condannati per furto rispettivamente a 12 mesi e a 18 mesi dopo aver aggredito un gendarme che \u00e8 stato subito ricoverato all'Ospedale di Stato."}
{"id": "2255847", "revid": "1543377", "url": "https://it.wikipedia.org/wiki?curid=2255847", "title": "Ibercivis", "text": "Ibercivis \u00e8 un progetto di calcolo distribuito sviluppato dal \"BIFI - Institute of Complex Systems Biocomputing and Physics\", un istituto di ricerca dell'Universit\u00e0 di Saragozza. Sviluppato in Spagna, il progetto gode oggi anche della collaborazione di universit\u00e0 portoghesi e latino-americane.\nIbercivis sfrutta la piattaforma BOINC ed \u00e8 compatibile con sistemi Linux, Mac OS e Windows.\nLe elaborazioni si concentrano principalmente sui campi della fisica e della chimica. Solo il sottoprogetto \"Sanidad\" si occupa di argomenti vicini alla ricerca medica.\nIl progetto ha tra gli sponsor fondatori ufficiali l'Universit\u00e0 di Saragozza, il Consiglio superiore delle ricerche scientifiche (CSIC), il Centro de Investigataciones Energeticas, Medioambientales y Tecnologicas (CIEMAT), Red.es, la fondazione Ikerbasque (Fundaci\u00f3n Vasca para la Ciencia), la Fundaci\u00f3n Zaragoza Ciudad del Conocimiento, il Governo dell'Aragona e il Ministero Spagnolo per la Scienza e l'Innovazione.\nProgetti attivi.\nI progetti di Ibercivis attualmente attivi sono:"}
{"id": "2255849", "revid": "125963080", "url": "https://it.wikipedia.org/wiki?curid=2255849", "title": "Festival di Sanremo 2009", "text": "Il cinquantanovesimo Festival di Sanremo si svolse al Teatro Ariston di Sanremo dal 17 al 21 febbraio 2009 con la conduzione di Paolo Bonolis, alla sua seconda conduzione del Festival, affiancato da Luca Laurenti e con la partecipazione di diversi co-conduttori nelle cinque serate: Paul Sculfor e Alessia Piovan per la prima serata, Nir Lavi e Eleonora Abbagnato per la seconda serata, Thyago Alves e Gabriella Pession per la terza serata, Ivan Olita per la quarta serata, David Gandy e Maria De Filippi per la finale.\nI 26 cantanti partecipanti al Festival vennero divisi in due categorie: \"Artisti\" (composta da 16 cantanti noti) e \"Proposte\" (composta da 10 artisti emergenti): a trionfare nella sezione \"Artisti\" fu Marco Carta con \"La forza mia\", mentre a vincere tra le \"Proposte\" fu la rivelazione Arisa con \"Sincerit\u00e0\", brano che ebbe poi molto successo e divenne ben presto un tormentone.\nParecchie polemiche furono causate da Povia, la cui canzone \"Luca era gay\" parlava di un omosessuale che diveniva eterosessuale, causando diverse proteste da parte della comunit\u00e0 LGBT mentre diverse associazioni e movimenti cattolici presero invece le difese del cantante.\nLa direzione artistica dell'evento venne curata da Paolo Bonolis, affiancato nella direzione artistico-musicale da Gianmarco Mazzi, la regia da Stefano Vicario, la scenografia fu disegnata da Gaetano Castelli e l'orchestra venne diretta dal maestro Bruno Santori.\nSi tratta della prima edizione ad essere stata trasmessa in formato .\nSerate.\nPrima serata.\nNella prima serata si esibirono i sedici \"Artisti\": i tredici pi\u00f9 votati dalla giuria demoscopica di 300 persone presente in sala ebbero accesso alla seconda serata; si esibirono inoltre quattro delle \"Proposte\". In questa serata Paolo Bonolis e Luca Laurenti furono affiancati, nella conduzione della manifestazione, dall'attrice Alessia Piovan e dal fotomodello Paul Sculfor.\nSeconda serata.\nNella seconda serata si esibirono i tredici artisti rimasti in gara: i dieci pi\u00f9 votati dalla giuria demoscopica di 300 persone presente in sala ebbero accesso alla quarta serata; si esibirono inoltre le altre sei \"Proposte\". In questa serata Paolo Bonolis e Luca Laurenti furono affiancati, nella conduzione della manifestazione, dalla ballerina classica Eleonora Abbagnato e dal fotomodello Nir Lavi.\nTerza serata.\nNella terza serata si esibirono le dieci \"Proposte\" con una versione rivisitata del loro brano, accompagnate ciascuna da un ospite d'eccezione; successivamente si esibirono i sei \"Artisti\" eliminati nelle prime due sere e i due pi\u00f9 votati dal televoto ritornarono in gara. In questa serata Paolo Bonolis e Luca Laurenti furono affiancati, nella conduzione della manifestazione, dall'attrice Gabriella Pession e dall'attore e fotomodello Thyago Alves.\nQuarta serata.\nNella quarta serata si esibirono i dodici \"Artisti\" rimasti in gara, interpretando una versione rivisitata del brano accompagnati da ospiti: di questi ne vennero quindi eliminati due con votazione per il 50% del televoto e per il restante 50% da una giuria di qualit\u00e0 formata, per la prima volta nella storia della manifestazione, dai professori d'orchestra; si riesibirono inoltre le \"Proposte\" e ne venne proclamata la vincitrice (Arisa) con sistema di votazione misto: 25% i voti della giuria di giornalisti, 25% i voti dei rappresentanti delle radio e 50% i voti del televoto. In questa serata Paolo Bonolis e Luca Laurenti furono affiancati, nella conduzione della manifestazione, dal fotomodello Ivan Olita e dalle playmate italiane di Playboy (Sarah Nile, Micol Ronchi e Cristina De Pin). Nel corso della serata, durante l'intervista a Hugh Hefner, la pornodiva Laura Perego irruppe sul palco, completamente nuda (coperta solo con un perizoma) e con il corpo dipinto, per protestare contro l'uccisione di animali per farne pellicce (la Perego fu poi subito accompagnata fuori dal Teatro Ariston da due addetti della sicurezza).\nQuinta serata - Finale.\nNella serata finale si esibirono i dieci \"Artisti\" rimasti in gara: i tre pi\u00f9 votati (Marco Carta, Povia e Sal Da Vinci) con votazione del solo televoto, ebbero accesso allo spareggio finale, nel quale questi tre riesibirono nuovamente: un'ulteriore votazione da parte del pubblico tramite il televoto decret\u00f2 quindi il vincitore del Festival (Marco Carta). In questa serata Paolo Bonolis e Luca Laurenti furono affiancati, nella conduzione della manifestazione, dalla conduttrice Maria De Filippi e dal fotomodello David Gandy.\nOrchestra.\nLa Sanremo Festival Orchestra fu diretta dal maestro Bruno Santori e durante le esibizioni dei cantanti dai maestri:\nSigla.\nThe Fifth Dimension - \"Let the sunshine in\" tratta dal musical Hair.\nScenografia.\nLa scenografia del Festival, disegnata da Gaetano Castelli, era caratterizzata da un effetto di \"rotondit\u00e0\" dato da otto ledwall concavi alti sette metri che si muovevano attorno alla scalinata dominata da una grande ledwall; l'orchestra era posta nel golfo mistico, nel quale il palco si prolungava in una penisola circolare sulla quale si esibivano i cantanti, mentre sopra l'orchestra erano infine stati posti due grandi ledwall.\nAscolti.\nRisultati di ascolto delle varie serate, secondo rilevazioni Auditel.\nIniziative collaterali.\nDurante il Festival vi fu una competizione online collaterale denominata \"Sanremofestival.59\" a cui parteciparono 90 brani scelti tra i 470 inviati alla commissione artistica: la vincitrice Ania si esib\u00ec e venne premiata durante la serata finale del Festival.\nNel corso della kermesse venne proposta anche un'iniziativa di solidariet\u00e0 denominata \"Adotta un angelo\" e legata ad una lotteria di beneficenza organizzata dal Festival di Sanremo e dall'associazione \"Adotta un angelo\", che si occupa di assistenza domiciliare ai bambini malati.\nRiconoscimenti.\nIl Festival di Sanremo 2009 al Premio Regia Televisiva venne premiato come miglior programma nella categoria \"Top Ten\" ed \"Evento TV\" del 2009."}
{"id": "2255850", "revid": "125889966", "url": "https://it.wikipedia.org/wiki?curid=2255850", "title": "Sant'Angelo Muxaro", "text": "Sant'Angelo Muxaro (\"Sant'\u00c0ncilu Musciaru\" in ) \u00e8 un comune italiano di abitanti del libero consorzio comunale di Agrigento in Sicilia.\nGeografia fisica.\nTerritorio.\n\u00c8 un piccolo centro abitato del comprensorio provinciale agrigentino, e si erge su una collina a 335 metri sul livello del mare, lungo la riva sinistra del Fiume Platani.\nOrigine del nome.\nIl primo elemento dell'odierno toponimo sembra derivare direttamente dal culto riferito ad Angelo da Gerusalemme, detto anche \"Angelo di Sicilia\".\nQuanto invece a \"Muxaro\", si tratta di un adattamento italiano preso dal \"Muxaru\", parola che ritiene ancora oggi l'antica grafia siciliana. La lettera \"x\" in siciliano antico (al pari di altre lingue neolatine, come quelle iberiche) veniva infatti utilizzata per rappresentare il suono di una fricativa postalveolare sorda [\u0283] (cfr. Buscemi, Calascibetta, Sciacca), che viene resa oggi graficamente con il nesso consonantico \u27e8sc\u27e9, tanto che alcune grafie pi\u00f9 recenti riportano anche sia in italiano che in siciliano \"Musciaro\" che \"Musciaru\". Questo secondo elemento sembra essere connesso al \"munxar\" (pronunciato /mun\u02c8\u0283a\u02d0r/), derivato dall' \u0645\u0650\u0646\u0652\u0634\u064e\u0627\u0631 \"min\u0161\u0101r\", termine che significa 'sega', 'posto in cui vengono sparsi frutti come uvetta o fichi per essiccare', 'piatto per la vagliatura'.\nStoria.\nLe origini di questo paese rimangono indefinite. Un importante villaggio di et\u00e0 del ferro sorse intorno al XIII secolo a.C. da popolazioni indigene, identificate con i Sicani. \nTale villaggio costituisce in archeologia un valido fossile guida cronologico per la produzione locale dalla crisi della prima societ\u00e0 autoctona (XIII secolo a.C.) al rapporto con i primi coloni greci durante la grande stagione delle \"apoikiai\" nel corso dell'VIII-VII secolo a.C., tale da costituire per determinati autori una \"facies\" a s\u00e9 stante.\nNel 1511 venne costruito il centro abitato. Attorno al 1506 fu favorita la colonizzazione di profughi albanesi, che caratterizz\u00f2 per diversi anni la vita del paese, emigrati in queste terre a seguito dell'invasione turca dei Balcani sul finire del XV secolo.\nNel 1600, la baronia venne acquisita dai Principi di Castelvetrano, D'Aragona e Tagliavia e infine pass\u00f2 sotto la giurisdizione del Pignatelli, Duchi di Monteleone, che la conservarono sino al 1812, quando in Sicilia la feudalit\u00e0 venne soppressa.\nSi \u00e8 ultimamente parlato di Hans Kammler, generale e ingegnere del regime nazista, che non ha avuto nessun ruolo nella Shoah ma collaborava solo per lo sviluppo di tecnologie innovative per il regime tedesco del Terzo Reich. Alcuni documenti desecretati della C.i.a. parlano di un suo soggiorno, ovviamente sotto falso nome, dal 1946 al 1948 presso la localit\u00e0 italiana di Sant'Angelo Muxaro (Ag) protetto dalla intelligence americana e la mafia siciliana. Di tale eventualit\u00e0 non c'\u00e8 nessuna evidenza presso archivi italiani, forse andati distrutti per i legami diplomatici che si sarebbero susseguiti nella nascente Repubblica Italiana. Ci\u00f2 nonostante l'ipotesi di tale transizione presso il suolo italiano del gerarca nazista si \u00e8 reso molto pi\u00f9 probabile visto che i componenti del regime cercavano vie di fuga poco controllate e battute, ovvero protette e indiscrete.\nAttrazioni.\nIl Museo.\nNel dicembre del 2015, viene inaugurato il museo archeologico \"Musam\" , per l'occasione, il British Museum ha messo temporaneamente a disposizione un pezzo unico di quasi tremila anni fa : una ciotola d'oro rinvenuta in una delle tombe della citt\u00e0 antica e donata al British Museum nel 1772.\nEconomia.\nIl territorio del comune \u00e8 compreso nella zona di produzione del Pistacchio di Raffadali D.O.P..\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune di Sant'Angelo Muxaro fa parte delle seguenti organizzazioni sovracomunali: regione agraria n.3 (Colline del Platani)."}
{"id": "2255860", "revid": "116730599", "url": "https://it.wikipedia.org/wiki?curid=2255860", "title": "Mirko Locatelli", "text": "Biografia.\nNasce a Milano, in seguito a un incidente stradale in adolescenza diviene tetraplegico, svolge studi umanistici presso l'Universit\u00e0 degli Studi di Milano e inizia presto a dedicarsi al giornalismo. Scrive per Vivimilano del Corriere della Sera e dal 2002 inizia a dedicarsi al cinema con un'attenzione particolare per i temi legati alla disabilit\u00e0 e all'adolescenza.\nNel 2002 \u00e8 il fondatore, insieme alla sceneggiatrice Giuditta Tarantelli, della casa di produzione cinematografica Officina Film, con la quale firma la regia di spot pubblicitari, cortometraggi e documentari.\nDal 2004 inizia a produrre e dirigere alcuni documentari sul mondo degli adolescenti.\nNel 2008 realizza il suo primo lungometraggio, \"Il primo giorno d'inverno\", presentato in concorso nella sezione Orizzonti della 65\u00aa Mostra Internazionale d'Arte Cinematografica di Venezia.\nNel 2009 distribuisce \"Il primo giorno d'inverno\" nelle sale italiane. Da questa esperienza sceglie di affiancare all'attivit\u00e0 di produttore, insieme alla sceneggiatrice Giuditta Tarantelli, quella di distributore indipendente.\nNel 2012 distribuisce il documentario \"Effetto Thioro\", presentato in anteprima mondiale al 53\u00ba Festival dei Popoli.\nNel 2013 fonda la Strani Film e produce in suo secondo lungometraggio, \"I corpi estranei\", scritto e prodotto con Giuditta Tarantelli, con l'attore protagonista Filippo Timi. Il film viene presentato in concorso al Festival Internazionale del Film di Roma e distribuito nelle sale italiane nel 2014.\nNel 2015 produce il film d'esordio \"I cormorani\" di Fabio Bobbio, con il sostegno della Film Commission Torino Piemonte e Regione Piemonte (Piemonte Doc Film Fund - Fondo regionale per il documentario).\nIl suo terzo film, \"Isabelle\", scritto con Giuditta Tarantelli con Ariane Ascaride protagonista, viene presentato nel 2018 in anteprima mondiale al Montreal World Film Festival, dove ottiene il premio per la Miglior Sceneggiatura."}
{"id": "2255866", "revid": "339392", "url": "https://it.wikipedia.org/wiki?curid=2255866", "title": "L'Invasione degli omini verdi", "text": ""}
{"id": "2255877", "revid": "767487", "url": "https://it.wikipedia.org/wiki?curid=2255877", "title": "The Niro", "text": "Biografia.\nFiglio del batterista Giordano Combusti (i Centauri, La Somma), Davide coltiva sin dalla prima infanzia l'amore per la musica e per le percussioni. Negli anni novanta inizia a collaborare con diverse formazioni capitoline e, contemporaneamente, si cimenta nel canto e nello studio di diversi strumenti, chitarra e basso innanzitutto. Nel 2002 d\u00e0 vita ad un gruppo, i The Niro, con cui inizia ad esibirsi dal vivo, dapprima nei locali della sua citt\u00e0 e, ben presto, in giro per l'Italia e all'estero; quando il gruppo cessa l'attivit\u00e0, Davide ne mantiene il nome quale pseudonimo per la propria carriera solista.\nNel 2007, a Londra, mentre apre un concerto di Carmen Consoli, viene notato da un manager della Universal, che lo mette subito sotto contratto addirittura nel catalogo internazionale della casa discografica; a seguito di ci\u00f2, pubblica dapprima un EP, \"An Ordinary Man\", seguito pochi mesi dopo dall'album di debutto: 13 tracce per un album con brani in lingua inglese intitolato semplicemente \"The Niro\", il cui artwork porta la firma dall'artista newyorkese Mark Kostabi (gi\u00e0 autore delle cover di \"Use Your Illusion I\" dei Guns N' Roses e di \"\u00a1Adios Amigos!\" dei Ramones).\nDopo aver diviso il palco con importanti artisti quali Sondre Lerche, Tom Hingley degli Inspiral Carpets, Deep Purple, Lou Barlow, Badly Drawn Boy, Amy Winehouse, Zephyrs, Okkervil River, Isobel Campbell, TKO, The Niro viene chiamato a partecipare prima a \"A century of Covers\", tributo ai Belle and Sebastian, e poi al tributo mondiale in onore di Elliott Smith organizzato dalla Radio dell'Universit\u00e0 di Boston. Sempre nel 2007, inoltre, \u00e8 scelto da Chris Hufford, manager dei Radiohead, per cantare nel progetto Anti Atlas, prodotto insieme a Ned Bigham.\nDel 2008, invece, collabora all'album \"Il Dono\", tributo ai Diaframma, con le interpretazioni di \"Amsterdam\" e \"Io amo lei\". Lo stesso anno viene invitato a calcare il palco del tradizionale Concerto del Primo Maggio a Roma, mentre un mese dopo si esibisce a Losanna in occasione della Festa Europea della Musica.\nNel 2010 esce il suo secondo album, \"Best Wishes\", di nuovo cantato interamente in lingua inglese. Il tour che ne segu\u00ec vide anche, fra le tappe, il festival musicale Woodstock 5 Stelle, organizzato a Cesena dal blog di Beppe Grillo e trasmesso dal canale televisivo nazionale Play.me, che proprio con questa diretta apr\u00ec la neonata emittente.\nSempre nel 2010 canta per la colonna sonora del film \"Tutto l'amore del mondo\" il brano \"It Looks Like Rain\", scritto da Michele Braga.\nIl 13 dicembre 2013 \u00e8 stato selezionato per partecipare al Festival di Sanremo 2014 nella sezione \"Nuove Proposte\" con il brano \"1969\". Sempre nello stesso mese viene diffusa la colonna sonora realizzata per il film \"Mr. America\" di Leonardo Ferrari Carissimi. Il 18 febbraio 2014 esce l'album \"1969\", costituito da 11 tracce, tra cui l'omonimo singolo in gara alla kermesse sanremese, che debutta alla posizione numero 71 della classifica FIMI.\nIl 26 ottobre 2018 esce l'Ep \"Homemade Vol.1\", contenente 5 tracce inedite.\nA marzo del 2019 viene annunciato a Parigi il nuovo album in featuring con Gary Lucas dal titolo \"The complete Jeff Buckley &amp; Gary Lucas songbook\", che raccoglier\u00e0 per la prima volta tutte le canzoni, compresi 5 inediti, scritte da Jeff Buckley con lo stesso Gary Lucas, per l'etichetta Esordisco. L\u2019album \u00e8 stato registrato a Roma sotto la supervisione del produttore Francesco Arpino. Il 19 luglio 2019 esce il primo singolo \"No one must find you here,\" seguito il 27 settembre 2019 dal secondo singolo \"She is Free.\" Il 4 ottobre 2019 esce l'album \"The Complete Jeff Buckley and Gary Lucas Songbook.\"\nNel dicembre del 2019 inizia una collaborazione con Nicholas Ciuferri nel progetto Maledetti Cantautori.\nRiconoscimenti.\nIl M.E.I. (Meeting delle Etichette Indipendenti) lo ha insignito del premio quale Rivelazione per l'Anno 2008."}
{"id": "2255878", "revid": "767487", "url": "https://it.wikipedia.org/wiki?curid=2255878", "title": "A Good Thing (Gino Vannelli)", "text": "A Good Thing, uscito il 12 febbraio 2009, \u00e8 il sedicesimo album di Gino Vannelli."}
{"id": "2255883", "revid": "6923", "url": "https://it.wikipedia.org/wiki?curid=2255883", "title": "Internet company", "text": "Una internet company \u00e8 una azienda che si occupa di tutti gli aspetti relativi ad internet e ai canali on-line.\nSi distingue da una web agency per l'ampiezza dei servizi, rivolti anche al net marketing ed al marketing digitale."}
{"id": "2255887", "revid": "557927", "url": "https://it.wikipedia.org/wiki?curid=2255887", "title": "Olga Fr\u00f6be-Kapteyn", "text": "Biografia.\nNacque a Londra da genitori olandesi, la madre era un'attivista per i diritti delle donne, il padre ingegnere. Olga studi\u00f2 storia dell'arte a Zurigo, nel 1909 spos\u00f2 il flautista e direttore d'orchestra Iwan Fr\u00f6be (1880-1915), dal quale ebbe due figlie gemelle, e che mor\u00ec il 4 settembre 1915 in un incidente aereo.\nAllo scoppio della prima guerra mondiale, torn\u00f2 da Berlino a Zurigo dove tenne un salone letterario conosciuto come la \"Table Ronde\" o la tavola rotonda.\nStudi.\nNel 1920 si trasfer\u00ec a Casa Gabriella ad Ascona in Svizzera, dove inizi\u00f2 lo studio della filosofia indiana e della meditazione, prese interesse nella teosofia. Tra i suoi amici erano il poeta tedesco Ludwig Derleth, lo psicologo Carl Gustav Jung e il sinologo Richard Wilhelm la cui traduzione dell'I Ching le rese accessibile il testo. Conosceva anche molti membri della \"Scuola della Saggezza\" condotta a Darmstadt da Hermann Graf Keyserling, i cui membri si dedicarono profondamente allo studio delle radici comuni di tutte le religioni, e membri del circolo ecumenico di Marburg.\nDal 1928 fu amica di Alice Bailey che aveva un movimento chiamato \"Arcane School\" a New York e dal 1930 la invit\u00f2 a partecipare al progetto Eranos.\nLa fondazione Eranos.\nAttrezz\u00f2 una sala di conferenze nella sua casa, con intenzione non ancora completamente definita. Carl Gustav Jung sugger\u00ec che si usasse la sala di conferenze come \"luogo di incontro tra Oriente ed Occidente\" (Begegnungsst\u00e4tte zwischen Ost und West). In tal modo ebbero origine i meeting annuali Eranos che, ancora oggi, danno l'opportunit\u00e0 di incontro tra studiosi di molti differenti campi e la possibilit\u00e0 di condividere ricerche e idee sulla spiritualit\u00e0 umana.\nIl nome \"Eranos\" fu suggerito dallo storico delle religioni Rudolf Otto, il cui concetto umanista di religione ebbe un profondo impatto sull'origine e sulla evoluzione di Eranos. Anche Jung ebbe un ruolo importante nell'organizzazione delle conferenze Eranos. Nonostante i simposia non fossero specificamente di stampo junghiano adottarono l'idea di archetipo.\nNegli anni trenta e quaranta le ricerche di Olga sugli archetipi la portarono nelle maggiori biblioteche in Europa ed in America, tra queste la biblioteca Vaticana, il British Museum, la Morgan Library a New York, la Biblioth\u00e8que Nationale a Parigi ed il museo archeologico nazionale di Atene. I suoi studi le provvidero il materiale per l'\"Archive for Research in Archetypal Symbolism\" che contiene pi\u00f9 di seimila immagini e contribuisce alle ricerche di molti conferenzieri di Eranos e di altri studiosi nel corso degli anni.\nMorte.\nOlga Fr\u00f6be-Kapteyn mor\u00ec a Casa Gabriella nel 1962."}
{"id": "2255888", "revid": "172554", "url": "https://it.wikipedia.org/wiki?curid=2255888", "title": "Olga Froebe-Kapteyn", "text": ""}
{"id": "2255892", "revid": "1568601", "url": "https://it.wikipedia.org/wiki?curid=2255892", "title": "Grotta della Dragunara", "text": "La grotta della Dragunara (o della Dragumara) \u00e8 un'importante grotta parzialmente sommersa, che si trova nei pressi di Cala Dragunara, nel golfo di Porto Conte, a pochi km da Alghero. Il nome deriva dal latino \"Dracunara\" poi \"Dragonara\" (trad. \"antro, spelonca, caverna\") e poi modificato secondo i canoni della lingua catalano/algheresi.\nDescrizione.\nLa grotta \u00e8 un sistema carsico molto importante: presenta infatti un lago interno molto profondo con acqua dolce in superficie, che diviene salmastra e salata dopo pochi metri, ma nel caso di piogge abbondanti anche a maggiori profondit\u00e0. Per questo aspetto la grotta \u00e8 stata per millenni un luogo di approvvigionamento di acqua dolce: era infatti frequentata dall'uomo sin dalla preistoria. \nLo testimoniano i numerosi ritrovamenti di cocci e contenitori in terracotta; \u00e8 stato forse anche luogo di sepoltura, come testimoniano le numerose ossa umane ritrovate. Fino a tempi recenti \u00e8 stato presidio della Marina Militare, con molo ed edificio di competenza, per l'approvvigionamento di bastimenti e navi da guerra. Il lago interno ha una profondit\u00e0 di circa 40 metri, con numerose sottili e lunghe stalattiti. Con grande difficolt\u00e0, dovuta al trasporto delle attrezzature, \u00e8 possibile immergersi in un luogo dalla grande spettacolarit\u00e0 accompagnati da speleologi subacquei esperti del locale gruppo speleo-subacqueo.\nDa diversi decenni sono stati effettuati studi e ricerche con relative pubblicazioni scientifiche e vari articoli giornalistici, nonch\u00e9 alcuni documentari."}
{"id": "2255896", "revid": "135491", "url": "https://it.wikipedia.org/wiki?curid=2255896", "title": "L'ora della fuga", "text": ""}
{"id": "2255897", "revid": "135491", "url": "https://it.wikipedia.org/wiki?curid=2255897", "title": "L'istinto di morte", "text": ""}
{"id": "2255898", "revid": "122296100", "url": "https://it.wikipedia.org/wiki?curid=2255898", "title": "Viciomaggio", "text": "Viciomaggio \u00e8 una frazione del comune di Civitella in Val di Chiana, in provincia di Arezzo.\nDista a circa 4 km dal capoluogo comunale e si trova sull'ex strada statale 327 \"di Foiano\", a met\u00e0 strada tra il castello di Battifolle (\"Vicione piccolo\") e quello di Tuori, altra frazione dello stesso comune.\nIl toponimo, da \"Vicus maius\", poi \"Vicione maggiore\", \u00e8 ricordato in un atto notarile del 1024. Mancano riferimenti storici successivi. Fu probabilmente sempre un insediamento agricolo, con impianto urbanistico frazionato in piccoli nuclei, e commerciale, data la collocazione sul percorso tra Arezzo e Civitella. Si dice che il nome di questo piccolo paese derivi dal passaggio di Annibale che lo nomin\u00f2 \"Vicus Major\" ovvero Vicione Maggiore.\nLa chiesa altomedievale di San Martino \u00e8 oggi scomparsa e il titolo ne fu trasferito alla nuova chiesa omonima che oggi si trova all'ingresso del paese. La parrocchia di San Martino a Viciomaggio nel 1833 aveva 670 abitanti."}
{"id": "2255899", "revid": "253269", "url": "https://it.wikipedia.org/wiki?curid=2255899", "title": "Cy Endfield", "text": "Biografia.\nDopo aver frequentato l'Universit\u00e0 di Yale inizi\u00f2 la sua carriera come regista teatrale ed istruttore drammatico, divenendo presto un'importante figura nel teatro progressista di New York. Nonostante la sua nota formazione teatrale, fu la sua abilit\u00e0 come prestigiatore con le carte a richiamare su di lui l'attenzione di Orson Welles, che lo assunse come apprendista per la Mercury Productions, allora parte della Rko Pictures. A seguito dell'insuccesso del film \"L'orgoglio degli Amberson\" (che termin\u00f2 con la cacciata della squadra della Mercury dal personale della RKO), Endfield fu scritturato come regista a contratto dalla Metro-Goldwyn-Mayer, dirigendo una lunga e svariata serie di cortometraggi (compresa l'ultima serie di film, \"Our Gang\"), prima di diventare un professionista indipendente con le produzioni a basso costo della Monogram Pictures.\nFu nel 1950, con il film noir \"Delitto in prima pagina\", una produzione indipendente tramite la United Artists, che Cy Endfield si pose all'attenzione della critica e degli \"studios\". Il film fu un grande salto rispetto alla produzione precedente in termini di spesa e di impegno sociale, un lampante attacco alla corruzione nel mondo della stampa che potrebbe essere visto anche come un attacco al maccartismo in voga a quel tempo.\nDopo questo film, che spesso viene citato come suo capolavoro, diresse \"L'urlo della folla\" (1950), un thriller sul linciaggio ispirato a un caso di cronaca nera veramente accaduto. Con questi due film si rivela la caratteristica impostazione di Endfield: pessimistico ma non privo di piet\u00e0.\nNel 1951 Endfield fu definito comunista in una audizione dello HUAC (Comitato Nazionale sulle Attivit\u00e0 Antiamericane). Il suo nome fu cos\u00ec inserito nella Lista Nera dello Spettacolo. Impossibilitato a continuare a lavorare negli USA, Endfield si trasfer\u00ec quindi in Inghilterra, ove scrisse e diresse numerosi film, firmandoli con pseudonimi svariati, e dirigendo spesso artisti che erano stati anch'essi inseriti nella Lista Nera.\nNel 1958 ottenne una candidatura al \"Premio della British Academy of Film and Television Arts\" per la miglior sceneggiatura grazie al film \"I piloti dell'inferno\". Nel 1961 gir\u00f2 \"L'isola misteriosa\", tratto dall'omonimo romanzo di Jules Verne, con effetti speciali di Ray Harryhausen.\nMa il suo lavoro pi\u00f9 noto \u00e8 il film \"Zulu\" (1964), del quale fu anche co-sceneggiatore. Dopo alcune altre produzioni indipendenti, nel 1971 Endfield termin\u00f2 la sua carriera cinematografica dirigendo \"Universal Soldier\", un film d'avventura sui mercenari, del quale fu anche co-sceneggiatore.\nNel 1979 scrisse un libro storico, \"Zulu Dawn\", che tratta della campagna militare britannica del 1879 contro gli Zulu. Dal libro fu tratto nello stesso anno un film con il medesimo titolo per la regia di Douglas Hickox, la cui sceneggiatura fu curata dallo stesso Endfield, in collaborazione con Anthony Story.\nNel 1980 Endfield invent\u00f2, assieme a Chris Rainey, un piccolo computer tascabile chiamato prima \"Microwriter\" e poi \"CyKey\", con una tastiera che consentiva una rapida scrittura, su una memoria interna, di un testo mediante la pressione combinata su pochi tasti, esattamente come si fa suonando uno strumento musicale a corde.\nEndfield era anche un ottimo prestidigitatore con le carte da gioco ed un creatore egli stesso di questo tipo di giochi. Il \u201cmago\u201d inglese Michael Vincent attribu\u00ec a Endfield una grande influenza sulla sua formazione. Alcune sue creazioni in questa materia sono riportate nel libro di Lewis Ganson, \"Cy Endfield's Entertaining Card Magic\"."}
{"id": "2255901", "revid": "106456", "url": "https://it.wikipedia.org/wiki?curid=2255901", "title": "Cyril Endfield", "text": ""}
{"id": "2255916", "revid": "1833487", "url": "https://it.wikipedia.org/wiki?curid=2255916", "title": "Trippa alla parmigiana", "text": "La Trippa alla parmigiana \u00e8 un piatto tipico della cucina parmigiana.\nRicetta.\nRicetta antica e povera che si fa con diversi tipi di stomaco bovino e pu\u00f2 essere con o senza lamelle a seconda della parte di stomaco utilizzata. La trippa viene cotta con una lunga cottura a fuoco lento. Viene chiamata \"alla parmigiana\" perch\u00e9 dopo essere stata cotta viene servita con Parmigiano Reggiano. \u00c8 contornata da brodo e si mangia con il cucchiaio; possono essere aggiunte verdure come pomodori e cipolle per insaporirla."}
{"id": "2255917", "revid": "287204", "url": "https://it.wikipedia.org/wiki?curid=2255917", "title": "Quattrino", "text": "Il quattrino \u00e8 una moneta usata a partire dal medioevo in varie zone d'Italia. Fu battuta dal XIII al XIX secolo da quasi tutte le zecche italiane.\nSolitamente aveva poco valore. In epoche antecedenti il XVI secolo era coniata in una lega a bassa percentuale di argento definita mistura. Papa Clemente VIII (1592-1605) inizi\u00f2 a coniarla anche in rame. Successivamente fu prodotta solo in rame.\nAveva il valore di quattro (da cui il nome) p\u00ecccioli (cio\u00e8 piccoli denari); 3 quattrini formavano un soldo. In Toscana 5 quattrini formavano una crazia, mentre a Napoli era la quarta parte del grano (moneta).\nDurante il regno di Leopoldo II di Toscana il valore delle monete in circolazione era il seguente:\nCon il passare del tempo divenne sinonimo di poco valore o di soldi in generale come il proverbio che cita Pinocchio al Gatto e la Volpe \nA Milano fu chiamata popolarmente quattrino del pettine (o del pettinino) la moneta coniata sotto Napoleone nel regno d'Italia. Il nome veniva dalla corona rappresentata al rovescio, che era interpretata come un pettine."}
{"id": "2255919", "revid": "287204", "url": "https://it.wikipedia.org/wiki?curid=2255919", "title": "Tribunale Vivente", "text": "Tribunale Vivente (\"Living Tribunal\") \u00e8 un personaggio immaginario dei fumetti creato da Stan Lee (testi), Marie Severin (disegni) e Herb Trimpe (chine) pubblicato dalla Marvel Comics. La sua prima apparizione \u00e8 in \"Strange Tales\" (prima serie) n. 157 (giugno 1967).\nBiografia del personaggio.\nTribunale Vivente \u00e8 un'entit\u00e0 virtualmente onnipotente incaricata dal Supremo di controllare e mantenere l'equilibro tra le diverse realt\u00e0 che costituiscono il multiverso Marvel, dall'universo principale (Terra-616) a tutte le altre realt\u00e0 alternative.\nTribunale Vivente appare solo quando strettamente necessario, ad esempio quando deve giudicare la Terra per qualche motivo, deve controllare le azioni di altre entit\u00e0 cosmiche o deve agire come arbitro su questioni che riguardano un intero universo.\nQuando Thanos riun\u00ec le Gemme dell'Infinito, minacciando l'esistenza, Eternit\u00e0 chiese al Tribunale Vivente di esercitare il suo potere per fermarlo, ma il Tribunale sapeva che Thanos si sarebbe sconfitto da solo e non intervenne. Dopo la sconfitta di Thanos, Adam Warlock ottenne il Guanto dell'Infinito. Il Tribunale sentenzi\u00f2 che le gemme dovessero essere custodite da sei persone diverse e che non potessero pi\u00f9 essere usate insieme. Quando Eternit\u00e0 chiese di annullare la sentenza per fermare il Magus, che aveva rubato le gemme a sua insaputa, il Tribunale accett\u00f2. Dopo la definitiva sconfitta del Magus il verdetto fu nuovamente cambiato, forse per l'ultima volta. Quando la Terra dell'universo noto come New Universe fu trasportata nel nostro, il Tribunale Vivente sentenzi\u00f2 che il pianeta non fosse pi\u00f9 spostato, ma eresse anche una barriera intorno ad esso per impedire interferenze.\nIron Man e l'Osservatore successivamente trovano quello che sembra essere il cadavere avvizzito del Tribunale Vivente sulla Luna, senza alcun segno di chi abbia ucciso l'entit\u00e0. Successivamente si scopr\u00ec che fu ucciso da una banda di Arcani. In seguito, il Supremo designer\u00e0 l'Adam Warlock di un universo alternativo come nuovo Tribunale Vivente.\nPoteri e abilit\u00e0.\nI poteri di Tribunale Vivente sono illimitati e la sua autorit\u00e0 \u00e8 seconda solo a quella del Supremo, unico essere in tutto l'Universo a lui superiore, oltre ovviamente alla banda di Arcani e a Molecola. Il Tribunale Vivente \u00e8 un essere onnipotente, onnipresente, onnisciente e il suo potere \u00e8 addirittura superiore a quello del Guanto dell'Infinito. Gli unici che sono stati in grado di sconfiggerlo sono stati Thanos, che per farlo ha utilizzato l'oggetto chiamato \"Cuore dell'Universo\", un oggetto il cui potere proviene direttamente dal Supremo e una banda di Arcani sulla luna.\nCaratteristica fondamentale del personaggio \u00e8 che tutti gli aspetti del Tribunale devono essere d'accordo per emettere una sentenza.\nIl Tribunale \u00e8 l'unico personaggio di cui Mefisto abbia veramente paura.\nAspetto.\nTribunale Vivente si presenta con un aspetto simile ad un robot umanoide ed ha tre volti, di cui solo uno completamente visibile, uno parzialmente scoperto ed uno celato da un velo. I tre volti rappresentano rispettivamente: Equit\u00e0, Vendetta e Necessit\u00e0.\nI tre volti vennero paragonati alla natura di varie razze, sviluppi evolutivi o forze cosmiche dualistiche, che siano bilanciate da un qualche fattore. Eternit\u00e0 e Mastro Ordine sono stati accostati alla Necessit\u00e0, Morte e Lord Caos alla Vendetta e Galactus e In-Betweener a Equit\u00e0.\nIl quarto lato della testa di Tribunale Vivente \u00e8 vuoto. Il personaggio afferm\u00f2 una volta che nel quarto lato della testa vuoto \"avrebbe dovuto esserci il volto dello Straniero\".\nTribunale Vivente rivel\u00f2 il volto in precedenza completamente coperto di Necessit\u00e0 a She-Hulk come un riflesso del volto di lei, affermando che quel volto \u00e8 \u00abuno Specchio Cosmico che ci ricorda sempre di giudicare gli altri come vorremmo essere giudicati noi stessi\u00bb."}
{"id": "2255923", "revid": "212348", "url": "https://it.wikipedia.org/wiki?curid=2255923", "title": "Black legion", "text": ""}
{"id": "2255924", "revid": "1243", "url": "https://it.wikipedia.org/wiki?curid=2255924", "title": "Tramvia Milano Magenta Castano Primo", "text": ""}
{"id": "2255926", "revid": "339392", "url": "https://it.wikipedia.org/wiki?curid=2255926", "title": "TSI 1", "text": ""}
{"id": "2255927", "revid": "818832", "url": "https://it.wikipedia.org/wiki?curid=2255927", "title": "Scudo (geologia)", "text": "Con il termine scudo si indica generalmente, in geologia, una vasta area tettonicamente stabile, di roccia ignea cristallina precambriana fortemente metamorfosata. L'et\u00e0 di queste rocce \u00e8 generalmente superiore ai 570 milioni di anni potendo talvolta raggiungere anche i 2-3,5 miliardi di anni. \nTali rocce sono state poco affette da eventi tettonici successivi all'era precambriana, e oggi sono regioni relativamente piatte per effetto della livellazione creata dai lunghi processi erosivi a cui sono stati sottoposte; l'orogenesi, cos\u00ec come altri processi tettonici, sono fortemente ridotti se paragonati all'attivit\u00e0 che interessa i margini degli scudi e i confini tra le placche tettoniche.\nL'attivit\u00e0 sismica entro gli scudi \u00e8 nulla o molto ridotta.\nAbbiamo, ad esempio, lo scudo ucraino e finno-sarmatico che possiamo trovare nel bassopiano russo e in Finlandia."}
{"id": "2255932", "revid": "71433", "url": "https://it.wikipedia.org/wiki?curid=2255932", "title": "Fractured English", "text": ""}
{"id": "2255934", "revid": "339392", "url": "https://it.wikipedia.org/wiki?curid=2255934", "title": "TSI 2", "text": ""}
{"id": "2255936", "revid": "339392", "url": "https://it.wikipedia.org/wiki?curid=2255936", "title": "Ghazna", "text": ""}
{"id": "2255938", "revid": "767487", "url": "https://it.wikipedia.org/wiki?curid=2255938", "title": "Broken English (gruppo musicale)", "text": "Broken English era il nome di un gruppo musicale formatosi nel 1987 e scioltosi nel 1991.\nLa band era capitanata da Steve Elson, che aveva iniziato la carriera come solista, ma quando in onore dei Rolling Stones aveva registrato una canzone intitolata \"Comin' on Strong\" con dei rumori di sassi in sottofondo, un suo amico gli diede l'idea di creare un gruppo.\nI Broken English hanno inciso un album, che sarebbe stato pubblicato solamente nel 2007, a quasi 20 anni di distanza."}
{"id": "2255940", "revid": "110157", "url": "https://it.wikipedia.org/wiki?curid=2255940", "title": "Biblioteca Umberto Balestrazzi", "text": "La Biblioteca Balestrazzi \u00e8 una biblioteca pubblica della citt\u00e0 di Parma.\nStoria.\nNacque nella seconda met\u00e0 degli anni settanta, prima come biblioteca del PCI, poi dell'Istituto Gramsci. A crearla \u00e8 Dante Salsi che la intitola a Umberto Balestrazzi, sindacalista e studioso della storia del movimento operaio. Nel 1995 pass\u00f2 alla gestione del Comune di Parma che ne arricchisce il patrimonio e la rende totalmente fruibile.\nLa biblioteca, specializzata in scienze sociali e politiche, mira a fornire un'informazione efficace sulla storia contemporanea attraverso una pluralit\u00e0 di materiale, che la rende utile a quanti si interessano a tematiche di attualit\u00e0 socio-politica, con taglio storico e a studiosi di problematiche storiche.\nServizi.\nPropone agli utenti un servizio informativo personalizzato di consulenza bibliografica e agli insegnanti percorsi didattici mirati alla programmazione scolastica, oltre a fornire:\nPatrimonio.\nIl patrimonio, circa 30.000 documenti in continuo aggiornamento, \u00e8 composto da diversi fondi bibliografici ed archivistici, nonch\u00e9 da testate di periodici cessati e correnti, a cui si aggiunge una sezione audiovisivi con documentari di carattere storico e film.\nArchivi.\nSi tratta generalmente di archivi personali del Novecento, pervenuti alla biblioteca in dono e testimonianti l'attivit\u00e0 di personaggi rilevanti per la storia della citt\u00e0 di Parma. Gli archivi personali sono accompagnati da libri e periodici, che vanno a formare i diversi fondi documentari di cui citiamo i principali."}
{"id": "2255942", "revid": "6923", "url": "https://it.wikipedia.org/wiki?curid=2255942", "title": "Ambrosia artemisiifolia", "text": "Ambrosia artemisiifolia \u00e8 una specie nordamericana appartenente alla famiglia delle Asteraceae, diffusa in Italia e con potenzialit\u00e0 allergeniche. In soggetti predisposti, la grande quantit\u00e0 di polline prodotto da questa specie, pu\u00f2 causare riniti e gravi crisi asmatiche. \"A. artemisiifolia\" \u00e8 attualmente segnalata in molti stati europei, dove \u00e8 diventata una delle maggiori cause di pollinosi estiva.\nDescrizione.\n\u00c8 una specie erbacea annuale che da adulta presenta un aspetto cespuglioso e secondo la variet\u00e0 pu\u00f2 raggiungere altezze di circa due metri.\nIl fusto \u00e8 eretto, coperto di peli ispidi e ramificato verso la sommit\u00e0. Le foglie sono lunghe da 3 a 10\u00a0cm, con lamina frastagliata di colore verde uniforme su entrambe le pagine. \nL'epiteto specifico \"artemisifolia\" indica che le foglie sono simili nell'aspetto a quelle di \"Artemisia vulgaris\". Le principali differenze tra le foglie di queste due specie si possono rilevare nella pagina inferiore che \u00e8 grigia e pelosa in Artemisia mentre \u00e8 verde e glabra in Ambrosia. I fiori sono unisessuali e portati sulla stessa pianta (specie monoica). I fiori sono raccolti in infiorescenze dette capolini. I capolini maschili sono di colore verde-giallastro e sono localizzati nella parte terminale degli steli; i capolini femminili sono invece portati in gruppi meno numerosi all'ascella delle foglie superiori. Il frutto \u00e8 un achenio. L'impollinazione \u00e8 anemofila, ovvero il polline \u00e8 diffuso dal vento. Si pensa che ogni pianta appartenente al genere \"Ambrosia\" sia in grado di produrre fino ad un miliardo di grani di polline.\nOriginaria del Nord America, raggiunge l'altezza di un metro circa e alcune ricerche le attribuiscono almeno il 40% dei casi di allergia pollinica negli Stati Uniti. \"Ambrosia trifida\" pu\u00f2 raggiungere e superare i quattro metri.\nLe piante del genere \"Ambrosia\" sono di interesse nella questione del riscaldamento globale, dato che test hanno mostrato che concentrazioni pi\u00f9 elevate di anidride carbonica incrementeranno notevolmente la produzione di polline. Nelle giornate secche e ventose, il polline viaggia molti chilometri. Quando l'umidit\u00e0 supera il 70%, il polline tende a formare aggregati che pi\u00f9 difficilmente si sollevano da terra.\nEcologia e distribuzione.\nQuesta specie \u00e8 altamente adattabile e riesce ad escludere per competizione altre piante dalle aree che colonizza. \"A. artemisiifolia\" pu\u00f2 diventare ecologicamente dominante specialmente in ambienti antropizzati come giardini, massicciate ferroviarie, cantieri, margini delle strade, campi coltivati dopo la raccolta. \nLa sua comparsa avviene nei mesi di maggio-aprile.\n\"A. artemisiifolia\" \u00e8 stata segnalata in Italia centro-settentrionale, in particolare in Lombardia e in Piemonte (\u00e8 stata rilevata in tutte le provincie, con particolare frequenza e abbondanza in quelle di Alessandria, Novara, Verbano-Cusio-Ossola e Vercelli) e in alcune regioni centro meridionali quali Umbria, Lazio, Molise e Campania.\n\u00c8 stata segnalata inoltre anche in Svizzera, in modo speciale nel Canton Ticino e nel Canton Ginevra.\nRegolamentazione e lotta.\nIn Svizzera dal 2007 l'ambrosia \u00e8 considerata un organismo di quarantena, la cui segnalazione e lotta sono quindi obbligatorie. A livello svizzero esiste un'ordinanza federale (OPV, Ordinanza sulla Protezione dei Vegetali), la quale regola tutti gli organismi di quarantena. A livello del Canton Ticino ci sono inoltre le direttive concernenti la lotta contro l'Ambrosia artemisiifolia del 14 maggio 2007. Secondo queste regolamentazioni il gestore o, in assenza di un gestore, il proprietario, \u00e8 responsabile dell'eliminazione delle piante e si fa carico dei costi d'eliminazione. Il compostaggio di questa specie \u00e8 vietato anche dall'OEDA (Ordinanza sull'Emissione Deliberata nell'Ambiente).\nI focolai vanno quindi segnalati ai Servizi fitosanitari cantonali.\nIn Italia la lotta alla pianta invece non \u00e8 obbligatoria. \u00c8 contrastata a livello locale con ordinanze Regionali che prevedono alcuni sfalci estivi, prima del periodo di pollinazione.\nIl coleottero crisomelide \"Ophraella communa\" viene segnalato come valido antagonista della pianta in grado di mangiare foglie e fiori prima dell'impollinazione.\nI mezzi per combatterla.\nIn Lombardia i problemi causati da \"Ambrosia artemisiifolia\" hanno particolare rilevanza sotto l'aspetto sanitario, data la notevole diffusione sul territorio cittadino e l'elevato numero di persone colpite da fenomeni allergici.\nLo sfalcio \u00e8 il metodo meccanico pi\u00f9 utilizzato anche se presenta importanti controindicazioni. Per limitare la diffusione dell'Ambrosia in Lombardia dal 1999 con un'ordinanza Regionale \u00e8 stato imposto il taglio nel periodo della crescita nei seguenti periodi con multe fino a 500\u20ac per chi non sfalcia i propri terreni:\n- 1\u00b0 sfalcio: terza decade di giugno;\n- 2\u00b0 sfalcio: terza decade di luglio;\n- 3\u00b0 sfalcio: seconda decade di agosto.\nLa tecnica dello sfalcio \u00e8 risultata essere non risolutiva e pu\u00f2 provocare un prolungamento della fase di impollinazione (fonte Regione Piemonte).\nPer le caratteristiche del terreno e dei mezzi meccanici impiegati lo sfalcio non pu\u00f2 essere condotto a meno di 10\u00a0cm dal suolo. Sul fusto rimasto l'Ambrosia per\u00f2 ricresce rapidamente (in 8-10 giorni), dando vita ad una pianta pi\u00f9 bassa, ma pi\u00f9 ricca di fiori e quindi con possibile maggiore produzione di polline allergenico.\nProprio per queste ragioni si stanno sperimentando tecniche complementari allo sfalcio, come la trinciatura, discatura, erpicatura, l'aratura, la fresatura, la pacciamatura, che sono pi\u00f9 efficaci nel distruggere l'Ambrosia, ma anche pi\u00f9 complesse da realizzare ed in alcuni casi pi\u00f9 costose.\nLa lotta chimica \u00e8 la pi\u00f9 praticabile su vasta scala e si avvale di diserbanti. Ha il vantaggio di prevedere un solo intervento, che va applicato in maniera uniforme solo nel periodo della crescita della pianta e in assenza di piogge. L'azione dei diserbanti \u00e8 generalmente risolutiva ma non \u00e8 selettiva, richiede quindi risemina del manto erboso originario. I semi gi\u00e0 caduti dalla pianta possono resistere al trattamento e in tal caso l'operazione va ripetuta nella stagione vegetativa successiva. I prodotti attualmente in commercio pongono relativamente pochi problemi di inquinamento dei terreni e delle falde superficiali. Lo svantaggio \u00e8 che la pianta diventa resistente abbastanza in fretta: gi\u00e0 nel 2007 almeno negli USA erano note varie popolazioni resistenti al glifosato.\nIl pirodiserbo \u00e8 un metodo fisico, che sfrutta l'azione termica di una fiamma o dei raggi infrarossi per danneggiare la pianta: in questo modo l'Ambrosia non viene bruciata, ma \"lessata\". Si usa per bonificare i margini delle strade, dei campi e delle siepi. Inadatto per vaste superfici.\nLe sperimentazioni compiute da ASL e Provincia di Milano nel 2005 su alcuni terreni agricoli hanno mostrato che la discatura (aratura superficiale) anche con due soli interventi \u00e8 risultata pi\u00f9 efficace del taglio. \nLa pacciamatura (copertura del terreno con foglie, residui di sfalci, corteccia di pino, paglia) in grado di fare ombra ai germogli inibisce la crescita dell'Ambrosia ma non \u00e8 applicabile nei terreni agricoli, perch\u00e9 comporta un elevato fabbisogno pacciamante.\nL'estirpazione consiste nello sradicare manualmente l'Ambrosia. \u00c8 facilmente attuabile nella fase tardiva della crescita, prima della fioritura, quando la pianta \u00e8 sufficientemente alta, facile da individuare e da afferrare e con poca o nessuna resistenza delle radici al suolo; in questa fase l'Ambrosia si sradica con estrema facilit\u00e0 e dopo pochi minuti essicca e muore. Tale pratica \u00e8 sconsigliata ai soggetti allergici; inoltre, per evidenti ragioni, \u00e8 attuabile solo in piccoli spazi.\nLa semina di colture antagoniste ha come presupposto l'utilizzo di coltivazioni che siano competitive con l'Ambrosia. Infatti le esigenze di crescita dell'Ambrosia sono tali da non sopportare la concorrenza di vegetazione fitta. Fra le varie colture \u00e8 preferibile la semina di panico e di leguminose (ad esempio erba medica o trifoglio), specie nelle vaste aree agricole lasciate incolte o coltivate per pochi mesi all'anno. Se l'erba medica o il trifoglio sono destinati a sovescio, il terreno diverr\u00e0 pi\u00f9 fertile e ricco di sostanze azotate e particolarmente adatto alle colture di cereali. Se l'erba medica o il trifoglio sono destinati ad essere raccolti, si otterr\u00e0 un'aggiuntiva produzione di foraggio ad elevato contenuto nutrizionale. Attuare la pratica della rotazione, specie nelle aziende ad impronta zootecnico \u2013 cerealicola, garantisce da un lato di limitare la proliferazione dell'Ambrosia, dall'altro di aumentare la fertilit\u00e0 dei suoli e la qualit\u00e0 del paesaggio agrario. La semina di colture antagoniste \u00e8 prevista nel piano agricolo triennale della Provincia di Milano come metodo per limitare la diffusione dell'Ambrosia e alcuni comuni hanno attuato programmi per incentivare tale pratica.\nNella coltivazione di granaglie, per evitare la successiva presenza infestante, come in questo caso, si consiglia l'aggiunta alle semine del trifoglio.\nAnche la lotta biologica sembrerebbe funzionare. Il Servizio fitosanitario del Canton Ticino ha trovato in luglio 2013 un coleottero che vive e si nutre di ambrosia. Si tratta di Ophraella communa, insetto originario del nord America. Sia le forme larvali che quelle adulte sembrerebbero nutrirsi di questa pianta. Nel caso di forti attacchi le piante d'ambrosia vengono completamente defogliate e viene impedita anche la formazione di fiori e semi."}
{"id": "2255944", "revid": "1855146", "url": "https://it.wikipedia.org/wiki?curid=2255944", "title": "Institutio Alimentaria", "text": "L'\u00abInstitutio Alimentaria\u00bb fu un provvedimento preso nel 103 dall'imperatore Traiano in favore dei bambini bisognosi dell'Italia. L'imperatore, che pass\u00f2 alla storia come \"optimus princeps\", prelev\u00f2 dal suo patrimonio personale le somme necessarie a garantire un avvenire sereno a centinaia di bambini bisognosi, legittimi e illegittimi, soprattutto nelle campagne. Tracce storiche dell'avvenimento sono rimaste sull'Arco di Traiano di Benevento, dove \u00e8 raffigurata la distribuzione di viveri ai bambini poveri per via dell'\n\"institutio\"; gli stessi episodi sono rappresentati nel Foro Romano. Traiano prelev\u00f2 personalmente dei fondi dal suo patrimonio e li diede in prestito ai proprietari agricoltori dei vari municipi d'Italia, chiedendo un interesse del 5% per alimentare il fondo e garanzie sotto forma di ipoteche sui terreni. I soldi degli interessi vennero poi usati per comprare il cibo ai bambini bisognosi, garantendo un flusso continuo negli anni per dar loro un futuro.\nStoria.\nPer via delle guerre molti bambini soffrivano della fame e quindi l'imperatore decise di intervenire. Prima di allora erano gi\u00e0 stati presi vari provvedimenti, ma di ordine generale e non specifici per l'infanzia.\n\"Obligatio praediorum\".\nTraiano ricorse a un'operazione finanziaria conosciuta come \"obligatio praediorum\". L'imperatore avrebbe sottratto denaro dal proprio patrimonio personale e, contro la garanzie di ipoteche immobiliari e ad un interesse del 5%, l'avrebbe dato in prestito agli agricoltori dei vari Municipi d'Italia, i quali dovevano a loro volta iscrivere scrupolosamente i loro fondi nei registri cittadini.\n\"Quaestores alimentorum\".\n\u00abL'institutio Alimentaria\u00bb poteva contare sui \"quaestores alimentorum\", dipendenti a loro volta dal \"praefectus alimentorum\".\nTavola di Velleia.\nNella \"Tavola di Velleia\" si leggono due iscrizioni: quella del 49 a.C. contiene la Lex Rubria; la seconda, del tempo di Traiano, spiega la procedura del prestito imperiale. A fronte di una somma raccolta di 72.000 sesterzi, gli interessi, 3.600 sesterzi, vennero dati a 18 ragazzi e a una ragazza, tutti figli legittimi. Successivamente, la somma da dividere fu di 52.000 sesterzi e venne divisa fra 245 ragazzi e 34 ragazze, legittimi, pi\u00f9 un maschio e una femmina, illegittimi.\nArco di Traiano (Benevento).\nL'arco di Traiano a Benevento mostra molti coloni che portano i loro figli davanti al tavolo, dove il \u00abcurator\u00bb distribuisce i doni. Alcuni personaggi tornano indietro, mentre la personificazione della citt\u00e0 di Benevento, insieme ad alte figure simboliche, osserva la scena."}
{"id": "2255945", "revid": "1305772", "url": "https://it.wikipedia.org/wiki?curid=2255945", "title": "Broken English", "text": "Il termine Broken English (talvolta Fractured English) \u00e8 un'espressione che indica le varianti incerte o mal strutturate della lingua inglese, con particolare riferimento a varianti malferme di soggetti anglofoni non nativi. Il termine \u00e8 riferito anche all'uso di un inglese semplificato in qualit\u00e0 di pidgin. Il termine pu\u00f2 riferirsi anche a:"}
{"id": "2255950", "revid": "71155", "url": "https://it.wikipedia.org/wiki?curid=2255950", "title": "Trattati internazionali", "text": ""}
{"id": "2255954", "revid": "729019", "url": "https://it.wikipedia.org/wiki?curid=2255954", "title": "Salto con gli sci alla XXIV Universiade invernale", "text": "Nel salto con gli sci alla XXIV Universiade invernale si sono disputate quattro gare: tre maschili e una femminile. Le gare si sono svolte dal 20 al 25 febbraio 2009 a Yabuli, in Cina, sui trampolini K90 e K125 Dragon Hill."}
{"id": "2255957", "revid": "71155", "url": "https://it.wikipedia.org/wiki?curid=2255957", "title": "Leggi costituzionali", "text": ""}
{"id": "2255958", "revid": "486946", "url": "https://it.wikipedia.org/wiki?curid=2255958", "title": "Decreti legge", "text": ""}
{"id": "2255960", "revid": "71155", "url": "https://it.wikipedia.org/wiki?curid=2255960", "title": "Leggi ordinarie", "text": ""}
{"id": "2255961", "revid": "1784938", "url": "https://it.wikipedia.org/wiki?curid=2255961", "title": "Natale Schiavoni", "text": "Biografia.\nDotato di notevole talento naturale, dopo gli esordi da autodidatta a Chioggia, sia come disegnatore che come incisore, entr\u00f2 in contatto con gli abati Angelo Bottari, Giuseppe Olivi e Stefano Chiereghin.\nAll'Accademia di Venezia fu allievo del pittore Francesco Maggiotto. Frequent\u00f2 Melchiorre Cesarotti e fu lodato da Ugo Foscolo. Cominci\u00f2 a dedicarsi alla miniatura, ottenendo grande successo commerciale, soprattutto durante gli anni del soggiorno a Trieste.\nFu poi a Milano negli anni del principe Eugenio di Beauharnais, lavorando intensamente come ritrattista.\nCon la restaurazione austriaca, Natale Schiavoni fu chiamato a Vienna dall'imperatore Francesco I, come ritrattista di corte.\nDal 1824 si trasfer\u00ec in palazzo Giustinian a Venezia, dove costituir\u00e0 una celebre galleria d'arte e continuer\u00e0 una intensissima produzione pittorica, specializzandosi nella realizzazione di dipinti con giovani bellezze femminili.\nAnche Felice Schiavoni, suo figlio, fu pittore ritrattista."}
{"id": "2255962", "revid": "1872194", "url": "https://it.wikipedia.org/wiki?curid=2255962", "title": "Teatro Bellini (Palermo)", "text": "Il Real Teatro Bellini o Regio Teatro Carolino \u00e8 un teatro di Palermo edificato nel 1726.\nLa storia del teatro comincia nel 1676 con il Teatro Travaglino, un teatro popolare che prende il nome di una maschera popolare palermitana.\nSuccessivamente si inaugura un grande teatro all'italiana, il Teatro Santa Lucia prende il nome dei Marchesi Valguarnera di Santa Lucia, proprietari all'epoca. Il teatro, inaugurato nel 1726, fu concepito e realizzato interamente in legno e poteva ospitare 500 spettatori e fu considerato fino alla met\u00e0 dell'Ottocento il pi\u00f9 importante teatro della citt\u00e0. Inizialmente si chiamava teatro \u201cdei Travaglini\u201d o \u201cdi Travaglino\u201d (nome di una maschera popolare palermitana).\nQuando la corte napoletana si spost\u00f2 a Palermo, con la rivoluzione del 1799, la regina Maria Carolina d'Asburgo-Lorena ne divenne frequentatrice ed il teatro in suo onore, divenne Real Teatro Carolino.\nSub\u00ec diverse ristrutturazioni, la prima nel 1808 ad opera di Nicol\u00f2 Puglia e una successiva nel 1840 nella quale fu ricostruito il fronte dell'edificio ad opera dell'architetto Rosario Torregrossa Palazzotto.\nIl 7 gennaio 1826 avviene la prima assoluta di Alahor in Granata di Gaetano Donizetti con Antonio Tamburini.\nNel 1848 il teatro fu intitolato provvisoriamente al celebre compositore catanese Vincenzo Bellini, per diventarlo definitivamente nel 1860.\nDal 1907, il teatro continu\u00f2 a funzionare per spettacoli di variet\u00e0.\nIl teatro \u00e8 anche requisito dall'esercito statunitensi nel 1943 durante l'Operazione Husky e utilizzato come sala cinematografica per i soldati. Ma non solo, gi\u00e0 prima dell'evento bellico, ed anche successivamente sino ai primi anni sessanta, il teatro fu utilizzato come cinema.\nNel 1964 l'edificio fu danneggiato da un incendio e successivamente recuperato per intervento del Teatro Biondo Stabile di Palermo e grazie alla professionalit\u00e0 del suo direttore di sala Claudio Grasso che riottiene la licenza dalla questura di Palermo e restitu\u00ec il teatro la sua originaria funzione nel 1980.\nIl 17 aprile 2019 la cooperativa palermitana Terradamare ha aperto il teatro alle visite con la volont\u00e0 di rilanciare gli spettacoli."}
{"id": "2255966", "revid": "123698818", "url": "https://it.wikipedia.org/wiki?curid=2255966", "title": "Spalla cotta", "text": "La spalla cotta \u00e8 un salume ricavato dalla zampa anteriore del maiale che prende appunto il nome di spalla, mentre dalla zampa posteriore si ricava il prosciutto.\nDescrizione.\nLa spalla del maiale, che \u00e8 taglio di carne ricco di tendini e nervi si differenzia dalla parte da cui si ricava il prosciutto per la presenza di un osso centrale che praticamente la separa in due parti, la scapola, mentre la parte da cui si ricava il prosciutto \u00e8 interessata soltanto dall'osso cilindrico del femore.\nLa presenza di quest'osso rende molto difficile la sua stagionatura, per cui la spalla cruda \u00e8 una specialit\u00e0 che non \u00e8 molto diffusa ed \u00e8 prodotta solo da pochissimi artigiani; pi\u00f9 famosa \u00e8 la versione cotta che pu\u00f2 essere preparata sia nella sua forma sgrassata per fare il cotto di spalla o in quella integrale che \u00e8 appunto la Spalla Cotta.\nStoria.\nL'origine di questo salume affonda nell'epoca medioevale, la sua esistenza \u00e8 infatti certificata gi\u00e0 nel XII secolo in un atto notarile del parmense\nUsi gastronomici.\nLa spalla cotta pu\u00f2 essere servita sia calda, sia fredda, tagliata spesso a mano, accompagnata con contorni tipici della regione di produzione\nSpalle cotte tipiche.\nSpalla cotta di San Secondo.\nFra le pi\u00f9 antiche specialit\u00e0 del parmense vi \u00e8 la Spalla di San Secondo che \u00e8 presente sia nella versione cruda che cotta. Generalmente viene servita calda tagliata a coltello, accompagnata dalla torta fritta. La spalla cotta di San Secondo era uno dei salumi preferiti di Giuseppe Verdi, che amava regalarla a amici e dare consigli su come meglio cucinarla.\nSpalla cotta di Filattiera.\n\u00c8 famosa la spalla cotta di Filattiera, prodotta nell'omonimo comune della Lunigiana e uno dei presidi Slow Food della Lunigiana. La spalla cotta di Filattiera si accompagna tradizionalmente con i fagioli borlotti conditi con olio, sale e aglio"}
{"id": "2255970", "revid": "843557", "url": "https://it.wikipedia.org/wiki?curid=2255970", "title": "Sindaci di Verona", "text": "Di seguito l'elenco cronologico dei sindaci di Verona e delle altre figure apicali equivalenti che si sono succedute nel corso della storia."}
{"id": "2255971", "revid": "767487", "url": "https://it.wikipedia.org/wiki?curid=2255971", "title": "Seals and Crofts", "text": "Seals and Crofts sono stati un duo soft rock statunitense, composto da Jimmy Seals (17 ottobre 1941) e Dash Crofts (vero nome Darrel Crofts, 14 agosto 1940).\nBiografia.\nEntrambi i musicisti sono nati in Texas, ma il gruppo si \u00e8 formato a Los Angeles.\nIl duo, conosciuto soprattutto per la canzone \"Summer Breeze\" e per l'album \"Diamond Girl\", \u00e8 stato attivo dal 1969 al 1980 e si \u00e8 riunito per brevi periodi in due occasioni: nel 1991-1992 e nel 2004, anno in cui \u00e8 uscito l'album \"Traces\"."}
{"id": "2255974", "revid": "110157", "url": "https://it.wikipedia.org/wiki?curid=2255974", "title": "Chiesa di San Nicola di Bari (Roma)", "text": "La chiesa di San Nicola \u00e8 un luogo di culto cattolico di Roma, nel borgo antico di Cesano. Dal punto di vista ecclesiastico, essa \u00e8 sotto la giurisdizione della Sede suburbicaria di Porto-Santa Rufina.\nStoria.\nEssa risale all'XI secolo, ma sub\u00ec diversi rifacimenti e restauri nei secoli successivi. In particolare, fu quasi completamente rifatta nel XVII secolo a causa di un crollo, come attesta una lapide interna datata 1686. Altri restauri importanti furono eseguiti alla fine del XIX secolo e alla fine del secolo scorso: dal 2006 la chiesa \u00e8 nuovamente aperta al pubblico.\nArte e architettura.\nEsternamente essa si presenta in forme assai semplici. La facciata rettangolare presenta un timpano e una finestrella ottagonale ed \u00e8 affiancata da un campanile. Il portale d'ingresso \u00e8 sormontato da un arco in marmo, con due finestre ai lati.\nL'interno \u00e8 ad un'unica navata, con abside. La parete destra mostra due archi murati, che davano accesso anticamente alla sacrestia e alla casa del cappellano. In essa vi sono resti di affresco del XIV secolo raffiguranti il \"Cristo benedicente\" e la \"Vergine che allatta il bambino\".\nLa parete sinistra \u00e8 coperta in parte da una serie di affreschi del XV secolo, un tempo oscurati da intonaco e riportati alla luce all'inizio del XX secolo. Vi si riconoscono diverse figure, tra cui: una \"Madonna col Bambino\", un'altra \"Madonna con un frutto in mano\", \"Sant'Antonio abate\", \"San Pacomio\", \"San Nicola\", un \"Ges\u00f9 pantocratore\", e la figura pi\u00f9 grande che rappresenta \"San Sebastiano trafitto da arcieri\".\nNell'abside si distinguono:\nInteressante \u00e8 pure un'acquasantiera in marmo della fine del XVI secolo."}
{"id": "2255989", "revid": "92723", "url": "https://it.wikipedia.org/wiki?curid=2255989", "title": "Concattedrale di Santa Maria Assunta (Sutri)", "text": "La concattedrale di Santa Maria Assunta \u00e8 il principale luogo di culto di Sutri, in provincia di Viterbo, sito nel borgo antico della citt\u00e0; cattedrale della diocesi di Sutri fino al 1986 (anno della soppressione di quest'ultima), \u00e8 attualmente una concattedrale della diocesi di Civita Castellana.\nStoria.\nCostruita su edifici sacri precedenti, l'edificio attuale risale al XII secolo e fu consacrato da papa Innocenzo III nel 1207.\nPoco rimane dell'antica chiesa medievale di stile romanico, a causa dei rifacimenti in stile barocco compiuti nel XVII secolo e di quelli aggiuntisi nel XIX secolo, che ne hanno alterato l'antica maestosit\u00e0 e bellezza.\nDescrizione.\nEsterno.\nL'attuale facciata \u00e8 dovuta agli interventi del XVII secolo, che hanno alterato l'aspetto originario ed anche quello della piazza antistante, che doveva essere pi\u00f9 profonda ed ampia. La primitiva facciata era dotata di un portico, decorato con mosaici ed arricchito di sculture in marmo, parte delle quali sono oggi conservate nel Museo cittadino. Oggi vi \u00e8 un portico barocco, ed il portale d'ingresso con decorazione policroma ed intarsi di marmo bianco.\nIl campanile \u00e8 uno dei pochi resti della chiesa medievale, iniziato gi\u00e0 tra il X e l'XI secolo. In origine era separato dal resto della chiesa; \u00e8 costruito in tufo e \u00e8 suddiviso in quattro ordini di finestre, dalla monofora nel piano pi\u00f9 basso, alla quadrifora nel piano pi\u00f9 elevato. All'interno della torre \u00e8 alloggiato un concerto di quattro campane di Re.\nInterno.\nL'interno si presenta a pianta basilicale a tre navate separate da pilastri, con tre cappelle per navata, abside e cripta. Della chiesa medievale rimangono il pavimento cosmatesco e le due colonne di epoca romana imperiale, oggi inglobate dentro i due pilastri precedenti il presbiterio, che sostenevano la navata centrale (le altre colonne simili sono andate perdute).\nLa volta della navata centrale \u00e8 arricchita da quattro affreschi, realizzati tra il 1892 ed il 1894 da Luigi Fontana, e raffiguranti quattro santi: \"Santa Dolcissima\", \"San Felice prete\", \"Sant'Ireneo\" e \"San Pio V\". Dello stesso Fontana e di Ludovico Mazzanti sono gli affreschi dell'abside, raffiguranti \"Maria assunta in Cielo\", la \"Morte di Maria\" e l'\"Incoronazione di Maria\". Nelle cappelle laterali all'abside sono conservati un \"Crocifisso ligneo\" che risale alla met\u00e0 del XIV secolo, ed un ciborio del 1500.\nLe cappelle laterali racchiudono tele per lo pi\u00f9 del XVII e XVIII secolo. Di notevole valore storico ed artistico \u00e8 la \"Tavola del Santissimo Salvatore\", conservata nella cappella centrale della navata di sinistra, risalente ai primi anni del XIII secolo, con caratteristiche tipiche della iconografia bizantina, in particolare nella raffigurazione del volto: vi \u00e8 raffigurato il Cristo benedicente, seduto su un trono tempestato di pietre preziose e perle, che regge un libro nella mano sinistra; il tutto \u00e8 arricchito dalla vivacit\u00e0 dei colori utilizzati, il rosso per il cuscino, il blu oltremare per la tunica, l'azzurro per il drappo che copre lo schienale, ed il color oro dello sfondo.\nLa cripta conserva colonne di marmo di epoca romana e vari capitelli di epoche diverse (bizantina, longobarda e romanica); degli affreschi che ornavano le pareti restano solo pochi frammenti. In un vano a sinistra dell'abside \u00e8 conservato un affresco di scuola umbra raffigurante \"Cristo in croce tra la Madonna e Maria Maddalena\". Infine, nella parete di sinistra, \u00e8 conservato un busto di bronzo di papa Clemente II, vescovo di Bamberga, che fu eletto papa da un concilio che si tenne a Sutri nel 1046, alla presenza dell'imperatore tedesco Enrico III.\nOrgano a canne.\nSulla cantoria in controfacciata si trova l'organo a canne Inzoli \"opus 26\", costruito nel 1888 per la chiesa della Santissima Trinit\u00e0 della Missione di Roma e trasferito nella cattedrale nel 1907-11. Integro nelle sue caratteristiche foniche originarie, \u00e8 a trasmissione integralmente meccanica e dispone di 40 registri (dei quali diversi spezzati) per un totale di 1574 canne; la sua consolle \u00e8 a finestra ed ha due tastiere e pedaliera. Il materiale fonico \u00e8 integralmente racchiuso entro una cassa lignea dipinta a finto marmo, con mostra composta da canne di principale disposte in tre cuspidi, con bocche allineate orizzontalmente."}
{"id": "2255996", "revid": "1573940", "url": "https://it.wikipedia.org/wiki?curid=2255996", "title": "Chiesa dei Santi Giorgio e Martiri inglesi", "text": "La chiesa dei Santi Giorgio e Martiri inglesi, \u00e8 una chiesa di Roma, nel rione Campo Marzio, in via di San Sebastianello.\nEssa ha un ingresso semplicissimo e fu aperta al pubblico il 5 novembre 1887. Fu edificata grazie ad una cospicua donazione del principe Alessandro Torlonia, ed oggi \u00e8 officiata da una congregazione religiosa femminile inglese, le Povere Ancelle della Madre di Dio, che abitano l'annesso convento. Fu eretta in memoria di Lady Giorgina Fullerton, fondatrice della congregazione, dal marito, che volle cos\u00ec ricordare la prematura scomparsa della moglie e del giovane figlio Giglielmo.\nAll'altare maggiore una tela raffigurante \"san Gregorio Magno\" di A. Dies. Il ricco altare fu donato dal principe Torlonia ed appartenne alla distrutta chiesa di Santa Teresa presso le Quattro Fontane. I due altari della Madonna e del sacro Cuore furono regalati dal Fullerton, e vengono da un'altra chiesa distrutta, quella di santa Elisabetta. Le decorazioni murali sono di Eugenio Cisterna."}
{"id": "2255997", "revid": "30909", "url": "https://it.wikipedia.org/wiki?curid=2255997", "title": "Iomega Zip", "text": ""}
{"id": "2255999", "revid": "13945", "url": "https://it.wikipedia.org/wiki?curid=2255999", "title": "Brutto anatroccolo", "text": ""}
{"id": "2256001", "revid": "30909", "url": "https://it.wikipedia.org/wiki?curid=2256001", "title": "Interfaccia parallela", "text": ""}
{"id": "2256004", "revid": "110157", "url": "https://it.wikipedia.org/wiki?curid=2256004", "title": "Chiesa di Santa Maria delle Lauretane", "text": "La chiesa di Santa Maria delle Lauretane \u00e8 una chiesa scomparsa di Roma, nel rione Monti, in via San Giovanni in Laterano.\nLa chiesa, costruita nel XVIII secolo, \u00e8 stata demolita negli anni 1959-1961 per la costruzione degli edifici della esattoria comunale. Di essa non rimane che la facciata, riutilizzata come ornamento dei suddetti edifici, costruita da Giuseppe Sardi nel 1739. La chiesa apparteneva all'annesso monastero delle Dame Lauretane, fondato dalla principessa Teresa Doria Pamphilj, andato anch'esso distrutto, e che ospitava ragazze povere ed abbandonate."}
{"id": "2256009", "revid": "123443520", "url": "https://it.wikipedia.org/wiki?curid=2256009", "title": "La culla e la sepoltura", "text": "La culla e la sepoltura o La culla e il sepolcro (\"La cuna y la sepultura\") \u00e8 un'opera, divisa in due parti, di carattere filosofico dello scrittore e poeta spagnolo Francisco de Quevedo (1634). La prima parte si chiama \"Culla e vita\", la seconda \"Morte e sepolcro\" o \"Dottrina per morire\" \u00e8 pi\u00f9 breve rispetto alla prima.\nEdizioni.\nLa prima edizione definitiva esce a Madrid nel 1634, anche se la scrittura di essa \u00e8 precedente, nel 1615 i primi abbozzi e ancora nella primavera del 1630 usc\u00ec a Saragozza un'edizione ulteriormente elaborata. Da quella definitiva ci saranno altre edizioni, due edizioni nel 1634 a Madrid ed a Siviglia, due nel 1635 a Barcellona e Valencia. Nel secolo XVII usciranno poi una dozzina di edizioni, la prima edizione critica \u00e8 del 1932.\nCulla e vita.\nLa prima parte del trattato si chiama \"Culla e vita\" e si compone di un proemio e di cinque lunghi capitoli.\nDottrina per morire.\nInfluenzata dall'Epistole di San Paolo ritorna a parlare della morte, parlandone come se fosse una sorta di liberazione ma con tratti pi\u00f9 cupi.\nStile e fonti.\nLo stile \u00e8 semplice talvolta severo, fra le sue fonti:"}
{"id": "2256018", "revid": "118994133", "url": "https://it.wikipedia.org/wiki?curid=2256018", "title": "Chad di Mercia", "text": "Biografia.\nDivenne abate di diversi monasteri, vescovo di Northumbria e di Lindsey. \u00c8 considerato santo dalla Chiesa anglicana e dalla Chiesa cattolica, ed \u00e8 festeggiato il 2 marzo."}
{"id": "2256021", "revid": "767487", "url": "https://it.wikipedia.org/wiki?curid=2256021", "title": "Richard Scheufler", "text": "La sua musica rappresenta una sintesi dei vari stili musicali a partire dal funk, continuando con il pop, il rock, il jazz moderno, l'hardcore per finire con la fusione con la musica classica.\nGli inizi e l'educazione musicale.\nIl talento musicale di Richard si manifest\u00f2 precocemente \u2013 non aveva nemmeno tre anni, quando cominci\u00f2 a suonare l'armonica a bocca, gradualmente aggiunse il piano e lo strumento a percussione. Richard conferm\u00f2 la sua ambizione musicale suonando in un'orchestra di giovanissimi sotto la guida dello zio Jirka. Dopo lo scioglimento dell'orchestra il tredicenne Richard cambi\u00f2 lo strumento per poter suonare il basso che suona fino ad oggi.\nAll'inizio Richard studiava la musica da autodidatta, poi continuava sotto la guida del professore Vladim\u00edr Hora tramite le lezioni private (1987 - 1989) e negli anni 1998 e 1999 anche presso il Conservatorio di musica di Jaroslav Je\u017eek a Praga. Qui prendeva oltre alle lezioni di basso anche quelle di canto.\nLa carriera musicale.\nDopo la sua partecipazione musicale nei vari gruppi regionali ottenne Richard, nel 1986, per quasi quattro anni un impegno professionale nel gruppo Natural. Dopo di ci\u00f2 continu\u00f2 a suonare con il gruppo Buran Pr\u00e1\u0161il e nel 1990 con il gruppo del cantante ceco Dalibor Janda. Il suo incontro con il musicista e compositore Milan Steigerwald signific\u00f2 un altro passo importante nella crescita professionale di Richard \u2013 per i dodici anni successivi divent\u00f2 il membro del gruppo King Size. Sebbene il gruppo cessasse la sua attivit\u00e0 musicale, esiste a tutt'oggi e Richard assieme al suo figlio ci suonano da artisti ospiti. Richard prendeva parte anche alla registrazione di vari artisti pop cechi come per esempio Karel Gott, Lucie B\u00edl\u00e1 e Lenka Filipov\u00e1. Lui partecipava anche alla formazione dell'album pop del gruppo Damiens intitolato Nechci z\u016fstat s\u00e1m/ Non voglio rimanere solo insieme con l'altro musicista ceco L\u00e1\u010fa K\u0159\u00ed\u017eek. Vale la pena di menzionare il premio del Disco d\u2019Oro (Zlat\u00e1 deska) che ricevette per la sua partecipazione al progetto soprannominato. Richard contribu\u00ec anche a parecchi progetti jazz, nel campo di cui ebbe l'opportunit\u00e0 di cooperare con il gruppo Blue Birds del sassofonista Ivan Myslikovjan e con la sassofonista Andrea Kolmanov\u00e1 (assieme al suo figlio Richard contribu\u00ec al suo album Andrea) e con molti altri artisti.\nAttualmente appartiene al gruppo Pra\u017esk\u00fd V\u00fdb\u011br II, guidata dal frontman Michael Koc\u00e1b, noto come compositore, cantante e attivista politico. Durante il 2007 il gruppo PV II ha fatto una serie di concerti suonando nei festival e Richard prendeva parte a tutte le attivit\u00e0 che hanno a che fare con un gruppo musicale (lavorando sugli altri progetti nello studio musicale, apparizioni alla radio, video...). In quest'anno l'album del PV II \u201eVyml\u00e1cen\u00fd rockov\u00fd palice\u201c \u00e8 stato lanciato sul mercato e nel giugno 2008 \u00e8 stato pubblicato sul DVD il concerto \u201ePRA\u017dSK\u00dd V\u00ddB\u011aR II LIVE\u201c che si \u00e8 svolto il 3 maggio 2007 in Teplice.\nLa carriera all'estero.\nAlla fine del 2002 le tracce di Richard hanno portato a Hastings in Inghilterra. Lavorava nello studio di Claire Hamill e recitava con gli artisti locali, per esempio Tom Palmer, Steve Winchster, Donna Terenzi, Mama Josie e Papa George. Faceva anche degli spettacoli da solista e cooperava pi\u00f9 strettamente con l'ex percussionista di Robbie Williams Nana Tsiboe tramite il suo progetto solista intitolato Bushfaya.\nIl suo periodo inglese non era l'ultimo periodo all'estero. Nel 2001 girava video musicali in Africa e alla Fiera musicale di Francoforte presentava gli strumenti musicali di George Dennis.\nI progetti da solista.\nIl primo album solista di Richard Scheufler intitolato V rukou Tv\u00fdch / In your hands \u00e8 apparso sul mercato nella versione ceca e inglese nel 2001. Con questo album Richard si \u00e8 presentato come compositore, cantante solista, arrangiatore e produttore musicale.\nIl secondo album solista Between us \u00e8 nato tra gli anni 2004 e 2008 e Richard l'ha lanciato nel 2008 sotto il marchio Scheufler's Records. L'album contiene 16 composizioni cantate in inglese e poi le composizioni strumentali nate dalla cooperazione con gli altri artisti (il figlio Richard, Ted Whang, Peter Bo\u0161ka, Ji\u0159\u00ed Neu\u017eil, \u0160t\u011bp\u00e1n \u0160koch, Andrea Kolmanov\u00e1, Mark\u00e9ta Rohanov\u00e1 ecc.).\nL'attivit\u00e0 pedagogica.\nRichard Scheufler \u00e8 ben noto anche per la sua attivit\u00e0 pedagogica. Ha pubblicato un corso di chitarra basso sull'audiocassetta intitolata Slap &amp; Funky (1994). Nel 2000 \u00e8 stato lanciato il corso omonimo come il primo corso del genere su videocassetta in Repubblica Ceca. Dal 1997 al 2002 lavorava come lettore dei corsi estivi di musica rock organizzati regolarmente a Dobr\u00e1 Voda presso Prachatice. Gli studenti hanno dato impeto alla creazione di un materiale musicale pubblicato nel 2001 sul disco intitolato Jednou v roce/Una volta per anno.\nRichard ha svolto tanti workshop durante le varie fiere musicali, a Praga ogni anno gi\u00e0 dal 1991 (Huvel, Muzika 2003), a Bratislava e all'estero per esempio a Francoforte.\nLa collaborazione con il figlio Richard - Scheufler Project.\nLa cooperazione musicale con il figlio Richard gode di una posizione particolare nella vita professionale di Richard (28.9.1988, Partiz\u00e1nske, Slovacchia)- ufficialmente sotto il nome di Scheufler Project. La storia si ripete e il suo figlio Richard dice di s\u00ec alla musica fin dall'infanzia. Al fianco del padre suonava nel gruppo King Size, di cui ospiti fissi sono fino d'ora. All'et\u00e0 di dodici anni contribuiva alla registrazione dell'album pop del gruppo Damiens Nechci z\u016fstat s\u00e1m/ Non voglio rimanere solo, al quale Richard ha collaborato, poi prendeva parte alla tourn\u00e9e di Lenka Filipov\u00e1 e partecipava anche al secondo album solista del padre con il titolo Between us (Scheufler's Records, 2008). Dal 2004 tutti e due sono gli ospiti fissi all\u00b4opera rock Antigona.\nL'attrezzatura musicale.\nNell'ottobre 2004 Richard ha accettato un'offerta di collaborazione dalla ditta MusicData (il distributore degli amplificatori a marchio HUGHES &amp; KETTNER) che riguardava la presentazione dei prodotti QUANTUM nei concerti solisti, nei seminari e nelle fiere musicali. Richard coopera anche con la ditta ALEXIM presentando gli effetti analogici e le corde prodotte dalla ditta svedese EBS.\nNel 2007 Richard ha allacciato una collaborazione con la ditta ROLAND e con il fabbricante ungherese delle chitarre basso a marchio FIBENARE che dal 2006 sviluppava per Richard un modello di chitarra basso a sei corde Fibenare Standard RS MIDI \u2013 una chitarra basso che sfrutta l'input analogico e anche quello digitale. La collezione degli strumenti musicali di Richard contiene inoltre i modelli firmati K&amp;K, una ditta con cui Richard collabora gi\u00e0 dal 1997, sono come segue: \ne \"Yamaha TRB 6P\".\nL'attrezzatura dello studio musicale e quello destinato per i workshop comprende il sequencer Yamaha QY 700, HDD Korg D16, Korg Pandora PX5D e Audix Microphone.\nTerminata la collaborazione con la MusicData e HUGHES &amp; KETTNER alla fine del 2007 Richard ha comprato gli apparecchi Ampeg (Ampeg SVP-CL, Ampeg SVT PRO e Ampeg SVP-BSP) e Hafler (power amp). Richard utilizza l'assortimento completo degli effetti analogici a marchio EBS e il Phaser di George Dennis e poi gli effetti digitali Roland V-Bass, Roland GR-20 e Roland GKP-4."}
{"id": "2256026", "revid": "879070", "url": "https://it.wikipedia.org/wiki?curid=2256026", "title": "Geosciurus inauris", "text": "Lo xero del Capo (\"Geosciurus inauris\") \u00e8 un roditore della famiglia degli Sciuridae che vive nella maggior parte delle zone secche dell'Africa meridionale, dal Sudafrica attraverso il Botswana fino alla Namibia\nDescrizione.\nIl \"Geosciurus inauris\" presenta una pelliccia ispida che copre tutto il corpo, e sotto di essa, a differenza di altri mammiferi, \u00e8 privo di peluria morbida. La parte dorsale della pelliccia \u00e8 color cannella e nei diversi individui presenta varianti pi\u00f9 scure o pi\u00f9 chiare; il muso, la zona del ventre, i lati del collo e la parte interna degli arti sono invece bianchi, mentre la pelle \u00e8 scura. I padiglioni auricolari sono piccoli. Su entrambi i lati del corpo l'animale ha una striscia bianca che va dalla spalla alla coscia. Attorno agli occhi presenta delle fini linee bianche. La coda \u00e8 appiattita a continuazione di dorso e ventre, coperta da pelo bianco con due bande nere alla base.\nNello xero del Capo assistiamo un non pronunciato dimorfismo sessuale: i maschi pesano di solito fra i 423 e i 649 g, l'8-12% pi\u00f9 delle femmine, che invece pesano fra i 444 e i 600 g. La lunghezza totale \u00e8 di 424-476 mm per i maschi e 435-446 mm.\nLa formula dentaria \u00e8 formula_1. \nSul palato, presenta nove increspature trasversali fra i molari che si interrompono al centro a formare un solco, con altre due increspature continue poste anteriormente ai molari.\nLe femmine hanno due coppie di mammelle, la prima all'altezza dell'inguine e la seconda all'altezza degli addominali.\nNei maschi il glande \u00e8 relativamente grosso, con uno sviluppato osso penico sulla terminazione e curvato verso il basso. Questa specie \u00e8 in particolare notevole per i suoi testicoli grandi, che corrispondono a circa il 20% della lunghezza del corpo e della testa.\nLa muta del pelo avviene ogni anno fra agosto e settembre e fra marzo e aprile.\nDistribuzione sul territorio.\nLo xero del Capo vive nei territori aridi dell'Africa meridionale: \u00e8 largamente presente in Namibia (ma risulta assente nelle regioni costiere e nel nordest), abita le zone centrali e sud-occidentali del Kalahari, in Botswana, e si pu\u00f2 trovare anche nella regione sud-occidentale della Provincia del Nordovest in Sudafrica fino a quella di Free State e in Lesotho. \u00c8 diffuso anche nei territori della Provincia del Capo Settentrionale, ma solo nella zona nord-orientale. A sud il limite estremo della distribuzione \u00e8 la zona di Graaff Reinet, citt\u00e0 nella Provincia del Capo Orientale.\nCome si vede, la denominazione \"del Capo\" \u00e8 in qualche modo fuorviante, dal momento che l'animale ha un'area di insediamento assai pi\u00f9 vasta. Questo nome pu\u00f2 essergli stato attribuito per distinguerlo da un'altra specie di scoiattolo, questa arboricola: lo scoiattolo grigio orientale, anch'esso stanziato attorno a Citt\u00e0 del Capo, che fu introdotto dall'Europa da Cecil John Rhodes\nComportamento.\nIl \"Geosciurus inauris\" ha il suo habitat nelle zone aride o semiaride: vive di preferenza nelle piane sabbiose (\"velds\") e nelle praterie con terreno duro, ma lo si pu\u00f2 trovare anche in piccoli gruppi nelle zone limitrofe ai laghi di origine alluvionale (\"pans\"), nelle stesse pianure alluvionali e nei campi coltivati. Lo xero \u00e8 animale generalmente diurno, e non va in letargo. Le tane consistono in gruppi di tunnel scavati nel terreno per un'estensione di circa 700 m2, con un numero di ingressi che va da 2 a 100. I tunnel proteggono l'animale dalle temperature estreme in superficie e dai predatori, ma nonostante questo lo xero passa la maggior parte del giorno alla ricerca di cibo in superficie, dove, per esigenze di termoregolazione, posiziona la folta coda contro il sole per coprirsi il capo e il dorso e si rotola nella polvere.\nSi nutre di bulbi, frutti, erbe, piante, insetti e arbusti. Non accumula cibo nelle tane, quindi la nutrizione costituisce un'attivit\u00e0 giornaliera che occupa il 70% delle attivit\u00e0 dell'animale (un restante 15-20% del tempo \u00e8 impiegato nella sorveglianza del territorio, il resto nelle interazioni sociali). Il fabbisogno d'acqua, minimo, \u00e8 soddisfatto dalla percentuale d'acqua contenuta nella vegetazione erbacea, e l'animale beve raramente.\nPer le medesime esigenze di difesa da temperatura e predatori, le tane dello xero sono usate anche da suricati e manguste. Tale convivenza appare, nel caso delle suricate, come mutualmente vantaggiosa, a differenza delle manguste che costituiscono semplicemente commensali dello scoiattolo.\nFra i predatori dello xero troviamo sciacalli, serpenti e varani. Lo xero del Capo \u00e8 in grado di distinguere, dall'odore delle feci, se esse appartengano o meno ad un predatore. Quando vengono minacciati attuano contro i predatori (ad esempio i serpenti) dei comportamenti intimidatori: in pi\u00f9 avanzano di colpo verso il predatore frapponendo fra loro ed esso le code a cespuglio, poi, quando il predatore stesso scatta all'indietro gli xeri si ritirano. Di solito, i comportamenti intimidatori di gruppo si dimostrano efficaci nell'allontanare le minacce.\nComportamento sociale.\nI gruppi di xeri contano di solito due o tre esemplari adulti di sesso femminile e fino a nove esemplari giovani di entrambi i sessi che costituiscono la prole dipendente dalle femmine stesse, mentre un gruppo con pi\u00f9 di tre femmine si divide in entit\u00e0 pi\u00f9 piccole. I maschi invece vivono separatamente in gruppi pacifici che contano fino a 19 individui non legati da parentela, e si uniscono alle femmine soltanto nel periodo dell'estro di una di esse; all'interno di un gruppo maschile possono formarsi dei sottogruppi di quattro o cinque esemplari che cambiano anche giornalmente numero e composizione.\nI gruppi di femmine vivono, come detto sopra, in gruppi di tunnel che hanno uscita distribuite su una superficie di circa 4 ha, con un nucleo centrale di circa 0,25 ha. I territori di diversi gruppi possono sovrapporsi, ma il nucleo verr\u00e0 difeso da ciascuno di essi con comportamenti aggressivi. Il territorio di un gruppo di maschi, con i suoi 12,1 ha di ampiezza, va a includere quelli di numerosi gruppi di femmine.\nAll'interno di un gruppo femminile, i membri condividono le zone del pasto e del sonno, senza che fra loro esista una gerarchia. Nei gruppi maschili, invece, abbiamo delle nette gerarchie di dominanza basate sull'et\u00e0 dei membri e mantenute poi per sostituzione dei membri stessi. Le competizioni fra i maschi consistono in dimostrazioni di salto senza manifestazioni di violenza o ferite. Inoltre i maschi non sono territoriali come le femmine, ed \u00e8 frequente l'immigrazione e l'emigrazione di un membro fra un gruppo e l'altro.\nForme di comunicazione.\nQuando percepisce una minaccia, lo xero emette un richiamo di allarme simile a un fischio. Tale richiamo pu\u00f2 avere due forme: un verso breve e acuto che mette in forte allarme gli altri membri del gruppo, e un suono meno acuto usato per pericoli non imminenti. Durante gli scontri per la predominanza, gli individui emettono grugniti profondi e aggressivi. Gli esemplari giovani si allenano nei richiami con fischi e squittii.\nRiproduzione.\nLo xero del Capo si accoppia nel corso di tutto l'anno, e in particolare nei mesi secchi invernali. Poich\u00e9 le femmine hanno accoppiamenti multipli, i grandi testicoli dei maschi li aiutano a sostenere la competizione spermatica. Dopo l'accoppiamento, i maschi si masturbano, sia allo scopo di pulirsi i genitali, sia per ridurre la possibilit\u00e0 di infezioni trasmissibili sessualmente.\nL'estro dura tre ore e si verifica in una femmina del gruppo alla volta. Durante l'estro, la femmina in calore viene avvicinata, sollecitata con insistenza e inseguita dai maschi che vogliono accoppiarsi con lei, e il maschio dominante si accoppia con lei per primo: una femmina consente numerosi accoppiamenti, sia col primo maschio che con quelli successivi nella scala gerarchica. Quando un maschio non si \u00e8 ancora accoppiato con una femmina, disturber\u00e0 gli accoppiamenti che essa effettua con altri maschi. Tuttavia \u00e8 raro che l'accoppiamento venga difeso.\nLa gestazione dura fra i 42 e i 49 giorni, e termina con la nascita di una cucciolata che conta da uno a tre piccoli: essi sono ciechi e senza pelo; gli occhi si aprono dopo il trentacinquesimo giorno. Dopo la nascita ha inizio l'allattamento: una femmina che allatta si sposta in un tunnel separato per prendersi cura dei piccoli, e torna nel gruppo dopo lo svezzamento o nel caso di perdita della cucciolata. I cuccioli rimangono nel tunnel per i primi 45 giorni; sette giorni dopo essere usciti, iniziano a nutrirsi di cibi solidi, e l'allattamento termina intorno al cinquantaduesimo giorno.\nI maschi raggiungono la maturit\u00e0 sessuale ad otto mesi, e lasciano il loro gruppo di nascita; le femmine invece raggiungono la maturit\u00e0 a dieci mesi e restano nel gruppo.\nStato di conservazione.\nSembrano non esistere nel complesso gravi minacce per lo xero del Capo. In alcune regioni esso viene considerato un animale infestante per l'agricoltura, e per evitare il danneggiamento delle colture e il rischio legato alla diffusione della rabbia l'uomo ha usato erba avvelenata per controllarne la diffusione. Tuttavia la specie resta comune in molte aree protette, tra cui il \"Kgalagadi Transfrontier Park\" in Botswana e Sudafrica, e l\"'Etosha National Park\" in Namibia."}
{"id": "2256033", "revid": "767487", "url": "https://it.wikipedia.org/wiki?curid=2256033", "title": "Boris Kosti\u0107", "text": "Cominci\u00f2 a giocare a scacchi all'et\u00e0 di 10 anni. Studi\u00f2 a Budapest e a Vienna, dove ebbe modo di migliorare il suo livello di gioco frequentando i circoli scacchistici di queste citt\u00e0. Nel 1910 si trasfer\u00ec a Colonia e da qui cominci\u00f2 a viaggiare in tutto il mondo, specialmente nelle Americhe, per giocare a scacchi.\nCarriera scacchistica.\nKosti\u0107 fu un vero professionista degli scacchi e dedic\u00f2 ad essi tutta la sua vita. Tra i suoi primi tornei vi fu San Remo 1911, dove si classific\u00f2 4\u00ba-5\u00ba. Poi fu 1\u00ba a Stoccolma nel 1913. Si trasfer\u00ec quindi negli Stati Uniti, dove nel 1916 si classific\u00f2 4\u00ba-5\u00ba al torneo di New York e batt\u00e9 in un match Jackson Showalter (+ 7 \u2013 2 = 5). A New York nello stesso anno diede una simultanea alla cieca su 20 scacchiere, vincendo 19 partite e pattandone una.\nNel 1918 ottenne il secondo posto dopo Capablanca al torneo del Manhattan Chess Club di New York, e nel 1919 fu ancora secondo dopo Capablanca al torneo di Hastings. Questi risultati lo misero in luce come un possibile pretendente al titolo mondiale, e la citt\u00e0 delL'Avana si propose per ospitare un match con Capablanca. Il risultato del match non lasci\u00f2 per\u00f2 dubbi sulla superiorit\u00e0 di Capablanca, che vinse con un secco 5 a 0.\nIn seguito fu 1\u00ba ad Hastings 1921-22, 3\u00ba-4\u00ba a Budapest 1921, 4\u00ba-5\u00ba a L'Aia. Nel 1924 part\u00ec per un giro attorno al mondo che dur\u00f2 tre anni. Visit\u00f2 l'Africa, l'Asia orientale, l'India, l'Australia e la Siberia. Partecip\u00f2 a vari tornei locali e diede molte simultanee alla cieca. Si dice che durante questo viaggio insegn\u00f2 anche a giocare a scacchi ad Enrico Caruso Nel 1928 vinse il torneo di Tren\u010dianske Teplice davanti a Tartakover e Szabo.\nNel fortissimo Torneo di Bled 1931 (vinto da Alechin) arriv\u00f2 10\u00ba, ma precedendo maestri come G\u00e9za Mar\u00f3czy, Edgar Colle e Vasja Pirc. \nNel 1932 vinse a Bucarest il Campionato rumeno e nel 1935 vinse alla pari con Pirc il campionato jugoslavo. Vinse ancora il campionato jugoslavo nel 1938, e nello stesso anno fu 1\u00ba al torneo di Lubiana.\nKosti\u0107 gioc\u00f2 nella squadra jugoslava in quattro Olimpiadi: Londra 1927, Praga 1931, Varsavia 1935 e Stoccolma 1937.\nDurante la seconda guerra mondiale i nazisti gli chiesero di giocare nei tornei da loro organizzati. Kosti\u0107 rifiut\u00f2 e fu rinchiuso in un campo di concentramento.\nLa FIDE lo nomin\u00f2 Grande maestro nel 1950, quando il titolo fu istituito. Ottenne l'ultimo successo vincendo nel 1962 il torneo dei veterani di Zurigo."}
{"id": "2256041", "revid": "547992", "url": "https://it.wikipedia.org/wiki?curid=2256041", "title": "Demetra Hampton", "text": "Biografia.\nCarriera.\nEx ginnasta, comincia la propria carriera come modella negli Stati Uniti d'America, fino al 1989, quando viene scelta per il ruolo del personaggio di Valentina per l'omonima serie televisiva ispirata al celebre fumetto di Guido Crepax, che le dona una certa popolarit\u00e0 in Italia. Dopo \"Valentina\", il cui successo convince la Hampton a trasferirsi in Italia, l'attrice interpreter\u00e0 alcuni ruoli in film come \"Tre colonne in cronaca\" (1990) di Carlo Vanzina, \"Saint Tropez - Saint Tropez\" (1992) di Castellano e Pipolo, \"Kreola\" (1993) di Antonio Bonifacio e \"Chicken Park\" (1994) di Jerry Cal\u00e0.\nNel 1998 recita inoltre nella serie televisiva \"Dio vede e provvede\". In seguito si ritira parzialmente dalle scene, prima di prender parte nel 2005 alla seconda edizione del reality show \"La talpa\", condotta da Paola Perego su Italia 1. Nel 2012 torna alla recitazione, prendendo parte al film \"Good As You - Tutti i colori dell'amore\" di Mariano Lamberti e recitando come protagonista allo spettacolo teatrale \"Ciak... Il raggiro\". Nel 2017 \u00e8 nel cast del film \"Italian Business\". Nel 2015 prende parte alla fiction \"Una sfida tutta rosa\". Nel 2019 prende parte come concorrente al reality show \"L'isola dei famosi\", condotto da Alessia Marcuzzi su Canale 5, venendo eliminata nel corso della terza puntata con l'82% dei voti.\nVita privata.\nAmante degli sport estremi, pratica \"offshore\" e paracadutismo, oltre a guidare auto e moto in spettacoli per beneficenza, e a fare la mangiafuoco.\nLegata a suo tempo con l'assessore di Milano Walter Armanini, che fugg\u00ec con lei dalla giustizia, nel gennaio del 1998 \u00e8 vittima di un incidente domestico nel quale si frattura le caviglie. Per la polizia si tratt\u00f2 di un tentato suicidio per amore, ma la Hampton ha negato la volontariet\u00e0 del gesto. Sempre nel 1998 ha sposato Luca Bielli, da cui si \u00e8 separata dopo breve tempo.\nDopo una convivenza di 11 anni, nel 2019 ha sposato\nl'imprenditore Paolo Filippucci."}
{"id": "2256057", "revid": "137928", "url": "https://it.wikipedia.org/wiki?curid=2256057", "title": "Borislav Kosti\u0107", "text": ""}
{"id": "2256058", "revid": "599013", "url": "https://it.wikipedia.org/wiki?curid=2256058", "title": "Cappella di San Pietro (Sassello)", "text": "La cappella di San Pietro \u00e8 un luogo di culto cattolico situato nella localit\u00e0 di Badani, lungo la provinciale 334, nel comune di Sassello in provincia di Savona.\nStoria e descrizione.\nA navata unica lunga circa 13 metri, con volta a botte priva di pitture, ha un unico altare: quello maggiore. Il tetto \u00e8 in scandole di cotto, tipiche di Sassello. Nel 1689 fu donato il terreno per la costruzione, realizzata in un paio di anni e successivamente ampliata."}
{"id": "2256066", "revid": "348618", "url": "https://it.wikipedia.org/wiki?curid=2256066", "title": "Clayton Norcross", "text": "Carriera.\nHa interpretato il personaggio di Thorne Forrester nella celebre soap opera statunitense \"Beautiful\" per 440 episodi dal 1987 al 1989. Clayton Norcross aveva debuttato al cinema nel 1985 nella commedia adolescenziale \"Sky High\", a cui erano seguiti piccoli ruoli in film e serie televisive, fra cui una partecipazione al film TV italiano \"Cronaca nera\" del regista Faliero Rosati del 1992.\nIn seguito a \"Beautiful\", Norcross continuer\u00e0 a lavorare principalmente come attore televisivo collezionando numerose partecipazioni, fra cui si ricordano le due telenovelas argentine \"La donna del mistero\" e \"Milagros\", la serie TV \"La donna esplosiva\" (ispirata all'omonimo film), \"Baywatch\", \"JAG - Avvocati in divisa\", \"Sotto il cielo dell'Africa\", \"V.I.P.\", \"Un medico tra gli orsi\" e \"Pompei\". \nNel 1998 Norcross ha affiancato Sabina Guzzanti nella conduzione della trasmissione televisiva \"La posta del cuore\". Nel 2005 ha preso parte alla seconda edizione del reality show italiano di Canale 5 \"La fattoria\", da cui \u00e8 stato eliminato durante l'ottava puntata con il 57% dei voti.\nNel 2022 fa parte del cast del programma \"Avanti un altro!\" come membro del \"salottino\".\nConosce le basi della lingua italiana."}
{"id": "2256067", "revid": "228587", "url": "https://it.wikipedia.org/wiki?curid=2256067", "title": "SIG Sauer", "text": "SIG Sauer GmbH \u00e8 un'azienda tedesca produttrice di armi da fuoco, fondata nel 1976. Attualmente \u00e8 controllata dalla Swiss Arms.\nStoria.\nVenne formata in seguito ad un partnership tra 1976 tra la Schweizerische Industrie Gesellschaft e la J.P. Sauer &amp; Sohn. \nNel 1985 venne creata la SIGARMS negli USA per importare nel Paese i prodotti dell'azienda tedesca.\nNegli anni 2000 ha ricevuto due importanti commesse di svariati milioni di dollari da parte del governo statunitense, ed 1/3 delle forze di polizia americane usano le sue armi. A partire dal 2017 la SIG Sauer P320 ha sostituito la Beretta M9 come pistola d'ordinanza dell'esercito statunitense, vincendo una commessa di 580 milioni di dollari.\nAttualmente impiega circa 280 lavoratori ed \u00e8 diventata una delle maggiori fabbriche d'armi negli USA. Ha una scuola di addestramento, la \"SIG SAUER Academy\", a Epping, nel New Hampshire.\nProdotti.\nFucili.\nBlaser\nMauser\nSauer &amp; Sohn\nSwiss Arms"}
{"id": "2256068", "revid": "2056951", "url": "https://it.wikipedia.org/wiki?curid=2256068", "title": "Ranch", "text": "Il termine inglese ranch (derivato dallo spagnolo \"rancho\" e questo dal francese antico \"ranger\", il quale significa \"alloggiamento militare\") viene utilizzato per indicare insediamenti di tipo agricolo-rurale, pi\u00f9 o meno vasti, situati all'interno di una propriet\u00e0 terriera.\nVenne utilizzato per la prima volta dagli abitanti dell'America spagnola. Molto diffusi ai tempi del far west erano (e lo sono tuttora) formati da varie strutture: la casa del proprietario, gli alloggi dei cowboy (coloro che accudivano animali quali bovini, ovini e suini) al centro e varie stalle per gli animali.\nGeografia.\nI maggiori \"ranch\" si trovano in Texas, altri lungo il Mississippi e nelle pianure degli Stati Uniti d'America.\nA partire dagli anni venti hanno iniziato a diffondersi in California, a Los Angeles, utilizzati soprattutto come set cinematografici per film western. Questi prendono il nome di \"movie ranch\".\nAttivit\u00e0.\nLa persona che possiede e gestisce l'attivit\u00e0 di un ranch viene solitamente chiamata allevatore. Se questa persona responsabile della gestione generale \u00e8 un dipendente del proprietario effettivo, viene utilizzato il termine caposquadra. Questa persona \u00e8 di solito il proprietario, anche se in alcuni casi, in particolare in caso di proprietario assente, \u00e8 il manager del ranch.\nLe persone che sono dipendenti dell'allevatore e coinvolte nella gestione del bestiame sono chiamate in diversi termini, tra cui cow hand, ranch hand e cowboy. Le persone coinvolte esclusivamente nella gestione dei cavalli sono talvolta chiamate wrangler.\nStoria.\nOrigini.\nLa tradizione del cowboy ebbe origine in Spagna, dalla necessit\u00e0 di gestire grandi mandrie di animali al pascolo sulla terraferma da cavallo. Durante la Reconquista, i membri della nobilt\u00e0 spagnola e vari ordini militari ricevettero grandi concessioni di terra che il Regno di Castiglia aveva conquistato dai Mori, questi proprietari terrieri dovevano difendere le loro terre e ingaggiavano quindi dei mandriani. Nel processo \u00e8 stato scoperto che l'allevamento all'aperto di ovini e bovini (con il sistema Mesta) era l'uso pi\u00f9 adatto per vasti tratti, in particolare nelle parti della Spagna ora conosciute come Castilla-La Mancha, Extremadura e Andalusia.\nL'arrivo degli spagnoli in Nord America.\nQuando i Conquistadores arrivarono nelle Americhe nel XVI secolo, seguiti dai coloni che portarono con s\u00e9 il loro bestiame e le loro tecniche di allevamento. Enormi concessioni di terre da parte del governo spagnolo (e successivamente messicano), parte del sistema hacienda, hanno permesso a un gran numero di animali di vagare liberamente su vaste aree. Si svilupparono una serie di tradizioni diverse, spesso legate alla forma originale in Spagna da cui ebbe origine un insediamento. Ad esempio, molte delle tradizioni dei Jalisco charros nel Messico centrale provengono dai Salamanca charros della Castiglia. La tradizione vaquero del Messico settentrionale era pi\u00f9 variegata, poich\u00e9 era il risultato dei contatti tra l'\u00e9lite spagnola e le popolazioni native e meticce.\nL'allevamento di bestiame fior\u00ec nella Florida spagnola durante il XVII secolo.\nDiffusione e sviluppo negli Stati Uniti.\nQuando i coloni degli Stati Uniti si spostarono verso ovest, portarono razze bovine sviluppate sulla costa orientale e in Europa insieme a loro, e adattarono la loro gestione alle terre pi\u00f9 aride dell'ovest prendendo in prestito elementi chiave della cultura spagnola.\nTuttavia, c'erano gi\u00e0 allevamenti di bovini sulla costa orientale: Deep Hollow Ranch, 180 km a est di New York, a Montauk, sostiene di essere il primo ranch degli Stati Uniti, avendo operato ininterrottamente dal 1658. Il ranch dichiara di avere il pi\u00f9 antico allevamento di bovini in quelli che oggi sono gli Stati Uniti, nonostante il bestiame fosse stato allevato nell'area da quando i coloni europei acquistarono terreni dagli indiani dell'area nel 1643. Sebbene ci fosse un numero considerevole di bestiame a Long Island, cos\u00ec come la necessit\u00e0 di allevarli da e verso i pascoli comuni su base stagionale, gli allevatori di bestiame vivevano in case costruite sui pascoli e il bestiame era contrassegnato per identificazione, piuttosto che essere marchiati. Le uniche effettive transumanze tenute a Long Island consistevano in una nel 1776, quando il bestiame dell'isola fu spostato nel tentativo fallito di impedire di essere catturato dagli inglesi durante la rivoluzione americana e negli anni '30, quando il bestiame della zona veniva portato lungo la Montauk Highway fino a pascolare vicino al Deep Hollow Ranch.\nLe praterie e le terre desertiche di quello che oggi sono il Messico e gli Stati Uniti occidentali erano adatti al pascolo \"all'aperto\". I capi di bestiame venivano semplicemente liberati in primavera dopo la nascita dei loro piccoli e autorizzati a vagare con poca supervisione e senza recinzioni, quindi arrotondati in autunno, con gli animali maturi portati al mercato mentre il bestiame da riproduzione veniva riportato alla sede del ranch per una maggiore protezione durante l'inverno. L'uso della marchiatura del bestiame ha permesso di identificare e smistare il bestiame di propriet\u00e0 di diversi allevatori. Cominciando con l'insediamento del Texas nel 1840 e l'espansione sia a nord che a ovest da quel momento, attraverso la guerra civile e negli anni 1880, l'attivit\u00e0 economica occidentale era dominata l'allevamento.\nInsieme agli allevatori \u00e8 arrivata la necessit\u00e0 di colture agricole per nutrire sia gli uomini che il bestiame, e quindi anche molti agricoltori vennero ad ovest insieme agli allevatori, quindi molte operazioni furono \"diversificate\", con attivit\u00e0 sia di allevamento che di agricoltura. Con l'Homestead Act del 1862, pi\u00f9 coloni vennero a ovest per creare fattorie. Ci\u00f2 cre\u00f2 alcuni conflitti, poich\u00e9 un numero crescente di agricoltori aveva bisogno di recintare i campi per evitare che bovini e ovini mangiassero i loro raccolti. Il filo spinato, inventato nel 1874, si fece gradualmente strada nella recinzione di terreni di propriet\u00e0 privata, specialmente per le fattorie. Ci\u00f2 caus\u00f2 una certa riduzione di pascoli nelle Grandi Pianure.\nLa fine dei pascoli all'aperto non fu determinata dalla riduzione della terra dovuta all'agricoltura, ma da un pascolo eccessivo. Il bestiame allevato all'aperto cre\u00f2 un conflitto dei beni comuni poich\u00e9 ogni allevatore cercava un maggiore vantaggio economico pascolando pi\u00f9 animali su terreni pubblici che nessuno possedeva. Tuttavia, essendo una specie non autoctona, i modelli di pascolo di un numero sempre crescente di bovini hanno ridotto lentamente la qualit\u00e0 del pascolo, nonostante il massacro simultaneo di bisonti americani che si verific\u00f2.\nL'inverno 1886-1887 fu uno dei pi\u00f9 rigidi mai registrati e il bestiame che era gi\u00e0 stressato dalla riduzione del pascolo venne decimato. Molte grandi aziende di bestiame fallirono e altre subirono gravi perdite finanziarie. Cos\u00ec, dopo questo periodo, gli allevatori iniziarono a recintare le loro terre e negoziarono contratti di locazione per il pascolo individuale con il governo americano in modo che potessero mantenere un migliore controllo dei pascoli a disposizione dei propri animali.\nNelle Hawaii.\nL'allevamento nelle Hawaii si \u00e8 sviluppato indipendentemente da quello negli Stati Uniti continentali. Nel 1792 il capitano George Vancouver port\u00f2 diversi capi di bestiame al re hawaiano Pai'ea Kamehameha e all'inizio del XIX secolo essi si erano moltiplicati considerevolmente, al punto che stavano seminando il caos in tutta la campagna. Intorno al 1812, John Parker, un marinaio che aveva abbandonato il mare e si era stabilito nelle isole, ricevette il permesso da Kamehameha per catturare il bestiame selvatico e sviluppare un'industria della carne bovina.\nLo stile di allevamento hawaiano originariamente includeva la cattura dei bovini selvatici per poi guidarli in fosse scavate nel suolo della foresta. Una volta domati un po' dalla fame e dalla sete, venivano trascinati fuori su una rampa, e legati con le corna tra loro e portati in aree recintate. L'industria crebbe lentamente sotto il regno del figlio, Kamehameha II. Quando il figlio di quest'ultimo, Kamehameha III, visit\u00f2 la California, che allora faceva ancora parte del Messico, rimase impressionato dall'abilit\u00e0 dei vaqueros messicani. Nel 1832 ne invit\u00f2 diversi alle Hawaii per insegnare al popolo hawaiano come lavorare con il bestiame.\nIl cowboy hawaiano venne chiamato paniolo, pronuncia hawaiana di espa\u00f1ol. Ancora oggi, la tradizionale sella hawaiana e molti altri strumenti del commercio dell'allevamento hanno un aspetto decisamente ispanico e molte famiglie di allevatori hawaiani portano ancora i cognomi dei vaqueros che si trasferirono alle Hawaii.\nIn Sud America.\nIn Argentina, i ranch sono conosciuti come estancias, e in Brasile, sono chiamati fazendas. In gran parte del Sud America, inclusi Ecuador e Colombia, si utilizza il termine hacienda. \"Ranchero\" o \"Rancho\" sono anche termini generici utilizzati nel resto dell'America Latina.\nNel periodo coloniale, le pampas erano spesso adatte all'allevamento e l\u00ec si svilupp\u00f2 una tradizione che era in gran parte parallela a quella del Messico e degli Stati Uniti. La cultura gaucho di Argentina, Brasile e Uruguay sono tra le tradizioni di allevamento di bestiame nate durante questo periodo. Tuttavia, nel XX secolo, l'allevamento di bestiame si \u00e8 espanso anche in aree meno adatte del Pantanal. In particolare in Brasile, il XX secolo ha segnato la rapida crescita di deforestazione, poich\u00e9 le terre di foresta pluviale vennero eliminate con il metodo del taglia e brucia che consentiva all'erba di crescere per il pascolo, ma che ha anche portato all'esaurimento del terreno nel giro di pochi anni. Molti popoli indigeni della foresta pluviale da allora si opposero a questa forma di allevamento di bestiame e protestarono contro il fatto che la foresta venisse bruciata per avviare operazioni di pascolo e fattorie. Questo conflitto \u00e8 ancora in corso nella regione oggi.\nNel resto del mondo.\nIn Spagna, dove si possono rintracciare le origini del ranch, ci sono dei ganader\u00edas che operano sui terreni, dove vengono allevati i tori da combattimento. Tuttavia, il concetto di \"ranch\" non \u00e8 visto in modo significativo nel resto dell'Europa occidentale, dove la superficie di terreni \u00e8 inferiore e le piogge sufficienti consentono l'allevamento di bestiame in aziende molto pi\u00f9 piccole.\nIn Australia, i terreni agricoli equivalenti sono noti come Cattle station. I neozelandesi usano anche il termine \"runs\".\nIn Sudafrica, le grandi aziende agricole simili sono conosciute semplicemente come fattorie e occasionalmente ranch nell'inglese sudafricano o plaas in afrikaans.\nI pi\u00f9 grandi allevamenti di bestiame del mondo si trovano nei pascoli aridi dell'Australia, nell'entroterra. I dipendenti sono conosciuti come stockmen, jackaroos e ringers piuttosto che come cowboys. Alcune stazioni di bestiame australiane sono pi\u00f9 grandi di 10.000 km2, con la pi\u00f9 grande stazione di Anna Creek che misura 23.677 km2 di superficie (circa otto volte il pi\u00f9 grande ranch degli Stati Uniti). Anna Creek \u00e8 di propriet\u00e0 della S Kidman &amp; Co."}
{"id": "2256127", "revid": "2130303", "url": "https://it.wikipedia.org/wiki?curid=2256127", "title": "Cappella della Madonna della Guardia", "text": "La cappella della Madonna della Guardia o Madonna degli Aeroplani \u00e8 un luogo di culto cattolico situato nel comune di Sassello in provincia di Savona.\nCaratteristiche.\nLa cappella \u00e8 a base quadrata di modestissime dimensioni (circa m. 2x2) con piccolo campanile fornito di ben 4 campanelle. Posta in un luogo panoramico ai margini di un prato, deve il soprannome di \"Madonna degli Aeroplani\" ai diversi modellini di aerei in legno posti lunga la staccionata che circonda lo spiazzo antistante."}
{"id": "2256128", "revid": "339392", "url": "https://it.wikipedia.org/wiki?curid=2256128", "title": "Record e statistiche della Juventus Football Club", "text": ""}
{"id": "2256133", "revid": "110157", "url": "https://it.wikipedia.org/wiki?curid=2256133", "title": "Seabourn Cruise Line", "text": "Seabourn Cruise Line \u00e8 una compagnia di crociere statunitense attiva nel settore delle crociere di ultra-lusso con sede a Seattle, Washington . Opera in tutto il mondo, dalle brevi crociere ai Caraibi di sette giorni alle esotiche crociere di oltre 100 giorni in tutto il mondo. \u00c8 di propriet\u00e0 di Carnival Corporation &amp; plc.\nStoria.\nFondata nel 1986 da un consorzio di investitori norvegesi guidati dall'industriale Atle Brynestad con il nome Signet Cruise Lines, ma poco dopo ha adottato il nome Seabourn Cruise Line dopo le obiezioni di Signet Oil sulla propriet\u00e0 del marchio. La sua prima nave, \"Seabourn Pride\" , entr\u00f2 in servizio nel 1988, seguita da una sorella identica, \"Seabourn Spirit\" , nel 1989. Una terza nave, originariamente progettata per il 1990, fu ritardata a causa dei vincoli finanziari degli investitori e fu infine acquistata dalla Royal Viking Line in 1992 come Royal Viking Queen.\nNel 1991, Carnival Corporation ha acquistato una partecipazione del 25% in Seabourn. Carnival Corporation ha aumentato la sua partecipazione al 50% nel 1996, fornendo alla societ\u00e0 un capitale sufficiente per acquistare la Queen Odyssey, che fu poi ribattezzata \"Seabourn Legend\" .\nNel 1998, in collaborazione con un consorzio di uomini d'affari norvegesi, Carnival ha acquistato la restante quota del 50% in Seabourn, nonch\u00e9 l'acquisizione della venerabile Cunard Line da Kvaerner ASA, e ha unito i due marchi in un'entit\u00e0 chiamata Cunard Line. Nel 1999, tre navi Cunard: \"Sea Goddess I\", S\"ea Goddess II\" e \"Royal Viking Sun\" sono stati trasferiti nella flotta Seabourn come \"Seabourn Goddess I\", \"Seabourn Goddess II e\" \"Seabourn Sun\".\nNel 2001, Carnival acquist\u00f2 le restanti azioni norvegesi e la societ\u00e0 madre di Seabourn divenne una consociata interamente controllata di Carnival. Quell'estate, \"Seabourn Goddess I\" e \"Seabourn Goddess II\" furono vendute al fondatore originale di Seabourn, Atle Brynestad, al fine di aprire la propria compagnia di crociera Sea Dream Yacht Club . Nel 2002, \"Seabourn Sun \u00e8\" stata trasferita alla Holland America Line di propriet\u00e0 di Carnival , riducendo la flotta Seabourn alle sue tre navi gemelle originali, e la compagnia \u00e8 stata scissa da Cunard Line e riorganizzata come marchio operativo autonomo di Carnival Corporation &amp; plc.\nIl 31 marzo 2011, Seabourn trasfer\u00ec le operazioni da Miami, in Florida, ai quartieri di Holland America Line a Seattle, Washington.\nNel 2014 la Seabourn Pride ha lasciato la flotta e e fu venduta a Windstar Cruises come Star Pride.\nNel 2015, Seabourn Spirit e Seabourn Legend hanno lasciato la flotta e sono stati venduti a Windstar Cruises come Star Breeze e Star Legend.\nNell'agosto 2018, Seabourn ha annunciato che avrebbe fatto la sua prima crociera in assoluto a Cuba alla fine del 2019.\nDestinazioni.\nLa compagnia opera in tutto il mondo, da brevi crociere di sette giorni (Caraibi), ad esotiche crociere di 100 e pi\u00f9 giorni attorno al mondo."}
{"id": "2256134", "revid": "599013", "url": "https://it.wikipedia.org/wiki?curid=2256134", "title": "David Bratton", "text": "Carriera.\nPartecip\u00f2 alle gare di pallanuoto della III Olimpiade e di nuoto di St. Louis del 1904 e vinse una medaglia d'oro. \nVinse con il New York Athletic Club il torneo di pallanuoto, battendo in finale i Chicago Athletic Association per 6-0. Sempre con il New York Athletic Club, prese parte anche alla gara della staffetta 4x50 iarde stile libero, dove arriv\u00f2 in finale, arrivando quarto."}
{"id": "2256137", "revid": "767487", "url": "https://it.wikipedia.org/wiki?curid=2256137", "title": "Leo Goodwin", "text": "Carriera.\nPartecip\u00f2 alle gare di nuoto, di tuffi e di pallanuoto della III Olimpiade di St. Louis del 1904 e vinse tre medaglie, di cui due d'oro e una di bronzo. Vinse la gara della staffetta 4x50 iarde stile libero, con la squadra del New York Athletic Club, con un tempo totale di 2'04\"6, e il torneo olimpico di pallanuoto, sempre con il New York Athletic Club, battendo il finale per 6-2 il Chicago Athletic Association.\nLa medaglia di bronzo arriv\u00f2 dai tuffi per distanza, percorrendo 17,37 metri, preceduto dagli statunitensi Bill Dickey e Edgar Adams. Prese parte anche alla gara delle 50 iarde stile libero, arrivando quinto, alle 100 iarde stile libero, classificandosi sesto, e alle 440 iarde stile libero, arrivando quarto.\nPartecip\u00f2 anche alle gare di nuoto della IV Olimpiade, che si tenne a Londra nel 1908. Vinse una medaglia di bronzo, con la squadra statunitense, nei staffetta 4 x 200m stile libero, in 11'02\"8. Prese parte anche alla gara dei 400 metri stile libero, classificandosi terzo in semifinale."}
{"id": "2256140", "revid": "124760310", "url": "https://it.wikipedia.org/wiki?curid=2256140", "title": "Alnus", "text": "Alnus \u00e8 un genere di piante della famiglia Betulaceae che comprende alcune specie comunemente note come ontani.\nEtimologia.\nIl nome generico \"Alnus\" \u00e8 d'origine latina, a sua volta proveniente dal protoitalico *\"alznos\", dal protoindeuropeo *\"h\u2082\u00e9lsnos\". Dalla stessa parola latina viene il francese \"aulne\". La parola italiana \"ontano\" viene da \"alnetanus\" \u2018bosco o macchia di ontani\u2019.\nDescrizione.\nGli ontani sono alberi, generalmente di piccola taglia, o cespugli. Si sviluppano sino a 8-10 metri, eccezionalmente raggiungono i 25-30 metri (35 metri \"Alnus rubra\", specie della costa pacifica americana).\nLe foglie sono semplici, caduche, alterne, a margine dentato.I fiori sono riuniti in amenti a sessi separati sulla medesima pianta (l'ontano \u00e8 una pianta monoica). Gli amenti maschili sono allungati, mentre i femminili ovali e pi\u00f9 corti. L'impollinazione nel genere \u00e8 per lo pi\u00f9 anemofila; raramente possono essere visitati dalle api. La fioritura avviene prima della fogliazione.\nLe infruttescenze hanno un tipico aspetto legnoso e non si disintegrano a maturit\u00e0, caratteristiche che aiutano a differenziare gli ontani dalle betulle (genere \"Betula\"), unico altro genere della sottofamiglia Betuloideae.\nSono dei magnifici colonizzatori e per questo spesso vengono utilizzati per bonificare i terreni poveri, umidi, malsani; infatti attraverso le loro radici fissano l'azoto al terreno, svolgendo appunto la azotofissazione. Il legno \u00e8 molto resistente all'acqua (Venezia \u00e8 tutta costruita su fondazioni di pali, in massima parte di ontano, prelevati dai boschi delle Prealpi venete e friulane e da quelli cadorini, carnici e istriani).\nClassificazione.\nIl genere \"Alnus\" comprende una trentina di specie, diffuse in Europa, in Asia e nelle due Americhe.\nLe specie di ontano presenti in Italia sono quattro: \nL'ontano napoletano costituisce un endemismo della regione italiana: cresce infatti in natura solo nell'Italia meridionale e in Corsica, formando estesi boschi.\nL'ontano nero, invece, ha una diffusione molto ampia in Europa, ma si trova quasi solo sul bordo di fiumi e laghi.\nIn tutto, in questo genere sono riconosciute 41 specie:\nFitologia.\nAlcune specie di ontano stabiliscono simbiosi radicali con attinobatteri azotofissatori del genere \"Frankia\" che portano alla formazione di tipiche radici laterali chiamate actinorrize. Questo rapporto consente di rendere disponibile l'azoto atmosferico che viene trasformato in ammine utilizzabili dalle piante.\nAllergia.\nIl polline delle specie di ontano contiene allergeni da moderatamente forti a forti. Tendono a scatenare allergie incrociate con polline di betulla.\nUsi.\nLa rapidit\u00e0 di crescita degli ontani e la loro resistenza a condizioni sfavorevoli ne hanno fatto apprezzare l'uso come essenze nella \"biorimediazione\" (es. recuperi di cave, siti minerari, aree incendiate).\nIn arboricoltura da legno, grazie alla gi\u00e0 citata azotofissazione, \u00e8 utilizzato come specie accessoria per facilitare l'accrescimento delle altre specie \"nobili\" (principali) presenti nell'impianto.\nPossono avere una valenza ornamentale come piante da giardino o bonsai.\nIl legno di ontano \u00e8 una delle essenze pi\u00f9 utilizzate nella liuteria elettrica per la produzione di corpi per chitarre. Tradizionalmente impiegato dalla Fender, \u00e8 oggi utilizzato anche in lavorazioni sofisticate per corpi parzialmente cavi (ad esempio Manne in Italia).\nVeniva anche impiegato per fare secchi e tinozze (venivano utilizzati anche altri legni; come il pino, il rovere, il larice).\nLe pigne di questi alberi vengono utilizzate in acquariofilia per acidificare e ambrare l'acqua, i tannini che rilasciano portano benefici ai pesci."}
{"id": "2256141", "revid": "1788047", "url": "https://it.wikipedia.org/wiki?curid=2256141", "title": "David Hesser", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse una medaglia d'oro.\nVinse, con il New York Athletic Club, nel torneo di pallanuoto, battendo in finale dai Chicago Athletic Association per 6-0. Sempre con il New York Athletic Club, prese parte anche alla gara della staffetta 4x50 iarde stile libero, dove arriv\u00f2 quarto in finale."}
{"id": "2256143", "revid": "838137", "url": "https://it.wikipedia.org/wiki?curid=2256143", "title": "Joseph Ruddy", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse due medaglie d'oro.\nVinse, con il New York Athletic Club, il torneo di pallanuoto, battendo in finale i Chicago Athletic Association per 6-0. Sempre con il New York Athletic Club, prese parte anche alla gara della staffetta 4x50 iarde stile libero, dove arrivarono primi in finale, in 2'04\"6.\nJoseph Ruddy era padre di Ray Ruddy e zio di Stephen Ruddy."}
{"id": "2256144", "revid": "110157", "url": "https://it.wikipedia.org/wiki?curid=2256144", "title": "Lodovico Ferrari", "text": "Biografia.\nNato a Bologna, inizi\u00f2 la sua carriera come assistente di Girolamo Cardano. Lodovico si rivel\u00f2 estremamente intelligente, tanto che Cardano inizi\u00f2 ad insegnargli la matematica.\nFerrari aiut\u00f2 Cardano nella soluzione delle equazioni di terzo e quarto grado, e fu il maggiore responsabile della soluzione delle equazioni di quarto grado che Cardano pubblic\u00f2. Ancora adolescente, Lodovico riusc\u00ec ad ottenere una prestigiosa cattedra da insegnante su raccomandazione di Cardano, dopo che questi si era dimesso.\nSi ritir\u00f2 dall'attivit\u00e0 relativamente giovane (aveva 43 anni) e abbastanza ricco.\nSuccessivamente torn\u00f2 a Bologna, dove ottenne una cattedra come insegnante di matematica nel 1565. Poco dopo mor\u00ec di avvelenamento da arsenico bianco, forse assassinato da sua sorella.\nGli \u00e8 stato dedicato un asteroide, 21331 Lodovicoferrari."}
{"id": "2256145", "revid": "599013", "url": "https://it.wikipedia.org/wiki?curid=2256145", "title": "James Steen", "text": "Carriera.\nPartecip\u00f2 alle gare di pallanuoto della III Olimpiade di St. Louis del 1904 e vinse una medaglia d'oro. Vinse con il New York Athletic Club il torneo di pallanuoto, battendo in finale i Chicago Athletic Association per 6-0."}
{"id": "2256146", "revid": "481666", "url": "https://it.wikipedia.org/wiki?curid=2256146", "title": "Rex Beach", "text": "Biografia.\nIn giovent\u00f9 Rex Beach altern\u00f2 gli studi universitari a Chicago con l'attivit\u00e0 di cercatore d'oro nel Klondike e in Alaska. Si distinse anche come sportivo nelle file della Chicago Athletic Association; partecip\u00f2 ai Giochi della III Olimpiade a St. Louis nel 1904 con la squadra di pallanuoto, vincendo la medaglia d'argento.\nDopo qualche anno, Beach rinunci\u00f2 alla ricerca dell'oro e si dedic\u00f2 alla scrittura. Nel 1906 pubblic\u00f2 il romanzo \"The Spoilers\", ambientato in Alaska durante la corsa all'oro del 1898. La popolarit\u00e0 del romanzo fu tale che ne venne prima fatto un adattamento teatrale, e successivamente ne vennero realizzate ben cinque versioni cinematografiche tra il 1914 ed il 1955; il ruolo del protagonista, Roy Glenister, fu interpretato tra gli altri da Gary Cooper, in \"The Spoilers\" del 1930, da John Wayne ne \"I cacciatori dell'oro\" (1942) e da Jeff Chandler ne \"I pionieri dell'Alaska\" (1955).\nAltri romanzi di Beach vennero adattati per il cinema; ad esempio, da \"The Barrier\" del 1908 vennero tratti tre film, tra cui \"La grande barriera\" del 1937. Egli stesso partecip\u00f2 alla produzione di alcuni film tratti dalle sue opere.\nMor\u00ec suicida nel 1949 all'et\u00e0 di 72 anni"}
{"id": "2256147", "revid": "599013", "url": "https://it.wikipedia.org/wiki?curid=2256147", "title": "Jerome Steever", "text": "Carriera.\nPartecip\u00f2 con il Chicago Athletic Association al torneo di pallanuoto ai Giochi della III Olimpiade, in cui la sua squadra dovette disputare solamente la finale, perdendo 6-0 con i connazionali del New York Athletic Club e arrivando cos\u00ec sul secondo gradino del podio."}
{"id": "2256148", "revid": "102247191", "url": "https://it.wikipedia.org/wiki?curid=2256148", "title": "Edwin Swatek", "text": "Carriera.\nPartecip\u00f2 con il Chicago Athletic Association al torneo di pallanuoto ai Giochi della III Olimpiade, in cui la sua squadra dovette disputare solamente la finale, perdendo 6-0 con i connazionali del New York Athletic Club e arrivando cos\u00ec sul secondo gradino del podio. Prese parte anche alla gara della 100 iarde dorso, dove arriv\u00f2 in finale, senza vincere alcuna medaglia."}
{"id": "2256150", "revid": "599013", "url": "https://it.wikipedia.org/wiki?curid=2256150", "title": "Charles Healy", "text": "Carriera.\nPartecip\u00f2 con il Chicago Athletic Association al torneo di pallanuoto ai Giochi della III Olimpiade, in cui la sua squadra dovette disputare solamente la finale, perdendo 6-0 con i connazionali del New York Athletic Club e arrivando cos\u00ec sul secondo gradino del podio."}
{"id": "2256151", "revid": "124847940", "url": "https://it.wikipedia.org/wiki?curid=2256151", "title": "Frank Kehoe", "text": "Carriera.\nPartecip\u00f2 con il Chicago Athletic Association al torneo di pallanuoto ai Giochi della III Olimpiade, in cui la sua squadra dovette disputare solamente la finale, perdendo 6-0 con i connazionali del New York Athletic Club e arrivando cos\u00ec sul secondo gradino del podio.\nInoltre partecip\u00f2 alla gara di tuffi dalla piattaforma, dove conquist\u00f2 la medaglia di bronzo a pari merito con il tedesco Alfred Braunschweiger."}
{"id": "2256154", "revid": "22356", "url": "https://it.wikipedia.org/wiki?curid=2256154", "title": "Intasuchus", "text": ""}
{"id": "2256155", "revid": "287204", "url": "https://it.wikipedia.org/wiki?curid=2256155", "title": "David Hammond", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse due medaglie d'argento.\nArriv\u00f2 secondo con il Chicago Athletic Association nella gara della staffetta 4x50 iarde stile libero, battuto solo dal New York Athletic Club. Si piazz\u00f2 secondo, sempre con il Chicago Athletic Association, nel torneo di pallanuoto, battuti in finale, ancora una volta, dal New York Athletic Club, per 6-0.\nPrese parte anche alla gara delle 100 iarde dorso, dove arriv\u00f2 in finale, senza arrivare tra i primi tre, e a quella delle 100 iarde stile libero, classificandosi quinto in finale."}
{"id": "2256160", "revid": "697352", "url": "https://it.wikipedia.org/wiki?curid=2256160", "title": "William Tuttle", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse due medaglie olimpiche. \nVinse con il Chicago Athletic Association la medaglia d'argento nel torneo di pallanuoto, dopo essere stati battuti, in finale, dal New York Athletic Club per 6-0. Sempre con il Chicago Athletic Association, prese parte anche alla gara della staffetta 4x50 iarde stile libero, dove arriv\u00f2 in finale, arrivando anche in questo caso secondo, sempre dietro al New York Athletic Club."}
{"id": "2256161", "revid": "1788047", "url": "https://it.wikipedia.org/wiki?curid=2256161", "title": "John Meyers", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse una medaglia di bronzo. Si piazz\u00f2 terzo, con il Missouri Athletic Club nel torneo di pallanuoto, dopo essere stati battuti in semifinale dal New York Athletic Club per 5-0. Prese parte anche alla gara del miglio stile libero, dove arriv\u00f2 in finale, senza arrivare nelle prime tre posizioni."}
{"id": "2256162", "revid": "124123", "url": "https://it.wikipedia.org/wiki?curid=2256162", "title": "Manfred Toeppen", "text": "Carriera.\nPartecip\u00f2 al torneo di pallanuoto dei Giochi della III Olimpiade nel 1904 a St. Louis tra le file del Missouri Athletic Club; la sua squadra fu battuta per 5-0 al primo turno dal New York Athletic Club, piazzandosi sul terzo gradino del podio."}
{"id": "2256163", "revid": "1788047", "url": "https://it.wikipedia.org/wiki?curid=2256163", "title": "Gwynne Evans", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse due medaglie di bronzo. \nArriv\u00f2 terzo, con il Missouri Athletic Club, nel torneo di pallanuoto, venendo battuti in semifinale dai New York Athletic Club per 5-0. Sempre con il Missouri Athletic Club, prese parte anche alla gara della staffetta 4x50 iarde stile libero, dove arrivarono terzi in finale."}
{"id": "2256165", "revid": "124123", "url": "https://it.wikipedia.org/wiki?curid=2256165", "title": "Amedee Reyburn", "text": "Carriera.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse di due medaglie di bronzo.\nVinse con il Chicago Athletic Association la medaglia olimpica nel torneo di 5pallanuoto, dopo essere stati battuti in semifinale dal New York Athletic Club per 6-0. Sempre con il Chicago Athletic Association, prese parte anche alla gara della staffetta 4x50 iarde stile libero, dove arriv\u00f2 in finale, arrivando terzo."}
{"id": "2256167", "revid": "599013", "url": "https://it.wikipedia.org/wiki?curid=2256167", "title": "Frank Schreiner", "text": "Carriera.\nPartecip\u00f2 al torneo di pallanuoto dei Giochi della III Olimpiade nel 1904 a St. Louis tra le file del Missouri Athletic Club; la sua squadra fu battuta per 5-0 al primo turno dal New York Athletic Club, piazzandosi sul terzo gradino del podio."}
{"id": "2256168", "revid": "599013", "url": "https://it.wikipedia.org/wiki?curid=2256168", "title": "Augustus Goessling", "text": "Carriera.\nPartecip\u00f2 al torneo di pallanuoto dei Giochi della III Olimpiade nel 1904 a St. Louis tra le file del Missouri Athletic Club; la sua squadra fu battuta per 5-0 al primo turno dal New York Athletic Club, piazzandosi sul terzo gradino del podio."}
{"id": "2256169", "revid": "124123", "url": "https://it.wikipedia.org/wiki?curid=2256169", "title": "William Orthwein", "text": "Biografia.\nPartecip\u00f2 alle gare di nuoto e di pallanuoto della III Olimpiade di St. Louis del 1904 e vinse due medaglie di bronzo.\nArriv\u00f2 terzo, con il Missouri Athletic Club, nel torneo di pallanuoto, venendo battuti in semifinale dai New York Athletic Club per 5-0. Sempre con il Missouri Athletic Club, prese parte anche alla gara della staffetta 4x50 iarde stile libero, dove arrivarono terzi in finale. Gareggi\u00f2 anche nelle 100 iarde dorso, arrivando quarto in semifinale.\nOrthwein fu il primo di numerosi laureati dell'Universit\u00e0 di Yale a vincere una medaglia olimpica. Dopo l'attivit\u00e0 sportiva, frequent\u00f2 la Washington University Law School, diventando avvocato a St. Louis. Entr\u00f2 poi in politica, nel tentativo di diventare governatore del Missouri, sebbene venne sconfitto in quella corsa. Suo figlio, William Orthwein, Jr., fu il proprietario dei New England Patriots nei primi anni del 1990."}
{"id": "2256171", "revid": "991694", "url": "https://it.wikipedia.org/wiki?curid=2256171", "title": "Vessatoria", "text": ""}
{"id": "2256172", "revid": "599013", "url": "https://it.wikipedia.org/wiki?curid=2256172", "title": "Alfonso Menichetti", "text": "\"Nappa\" \u00e8 uno dei fantini pi\u00f9 vittoriosi nella storia dell'ultimo secolo del Palio di Siena. Le sue presenze in Piazza del Campo sono state trenta, corredate da sei vittorie. Ha realizzato il suo personale \"cappotto\" nel 1912.\nCarriera.\nNato a Manciano in provincia di Grosseto, faceva parte di una vera e propria dinastia di fantini, tra le pi\u00f9 celebri della storia del Palio di Siena. Era infatti figlio del fantino Girolamo Menichetti (detto \"Girolametto\": sette Palii disputati) e fratello di Santi (due Palii corsi) ed Ermanno (detto \"Popo\": diciannove Palii corsi e due vittorie, squalificato a vita nel 1908 poich\u00e9 \u00abrimasto indietro di un giro si soffermava a San Martino affrontando e cercando di impedire il passaggio al fantino dell'Oca per ostacolarne la vittoria\u00bb).\nDopo un inizio di carriera non brillantissimo, \"Nappa\" centr\u00f2 il primo successo nel discusso Palio del 3 luglio 1904. Nonostante fosse legato all'Aquila del Capitano Silvio Griccioli, dopo la terza prova fu mandato a correre nella Pantera, contrada in piena crisi senza vittorie da trent'anni. L'Aquila, a digiuno dal 1887 e a rischio \"cuffia\", decise di affidarsi a \"Popo\" e di favorire la corsa dell'allora alleata Pantera. \"Popo\" scatt\u00f2 in testa e ostacol\u00f2 Angelo Meloni dettp \"Picino\" nella Tartuca; nonostante ci\u00f2, \"Nappa\" non riusc\u00ec ad approfittarne ed al primo San Martino venne sopravanzato proprio da Tartuca e Onda. \"Nappa\" si lanci\u00f2 comunque nella rimonta, e nel corso del terzo giro super\u00f2 l'Onda; l'arrivo fu testa a testa con Picino, ma i Giudici della Vincita premiarono la Pantera. La vittoria fu pertanto molto contestata, e fu in un certo senso l'inizio della lunga ed accesa rivalit\u00e0 tra Angelo Meloni ed i fantini della famiglia Menichetti.\nNegli anni successivi corse per ben quattro volte consecutive con i colori dell'Aquila nel 1906 e 1907, regalando il successo alla contrada dopo 26 anni di attesa, il 16 agosto 1906 dopo una lotta accanita con Zaraballe nella Lupa.\nIl 1907 \u00e8 l'anno delle polemiche per i fratelli Menichetti: Ermanno corse nel Bruco, Santi nella Pantera ed Alfonso nell'Aquila. La strategia della famiglia Menichetti era incentrata a favorire la vittoria di Ermanno detto \"Popo\"; per tale ragione \"Nappa\", partito in testa, si preoccup\u00f2 dapprima di ostacolare \"Picino\" nell'Oca e successivamente si fece platealmente superare dal fratello all'ultima curva del Casato. L'andamento della corsa scaten\u00f2 aspre polemiche, che sfociarono nell'emanazione dell'articolo 78 bis del Regolamento, tramite il quale veniva vietata la presenza contemporanea di due o pi\u00f9 consanguinei in occasione dello stesso Palio e delle relative prove.\nIncuranti delle nuove regole, \"Popo\" e \"Nappa\" corsero contemporaneamente la terza e la quarta prova del Palio di luglio 1908. Fu cos\u00ec che il Comune intervenne, impedendo al pi\u00f9 giovane \"Nappa\" di prendere parte al Palio. Ma il fantino riusc\u00ec a prendersi la propria rivincita gi\u00e0 ad agosto, trionfando nel Valdimontone su \"Stella\". Tuttavia \"Picino\" riusc\u00ec a sconfiggere il rivale nell'agosto 1909, in un arrivo in volata vinto a suon di nerbate. La risposta di \"Nappa\" non si lasci\u00f2 attendere, ed arriv\u00f2 il 2 luglio 1911 nella Chiocciola: riusc\u00ec nell'impresa, mai riuscita ad altri, di \"scuffiare\" la terza contrada della sua carriera. In occasione di quel Palio un contradaiolo della Tartuca, detto \"Piaccina\", cerc\u00f2 di ostacolarlo col fine di impedirgli l'ormai sicura vittoria lanciando fra le zampe del suo cavallo \"Stella\" il proprio cane.\nNel 1912 \"Nappa\" conquist\u00f2 il personale \"cappotto\" con Bruco a luglio e Lupa ad agosto (su un sauro di Benvenuto Fineschi). Furono le ultime vittorie della carriera di \"Nappa\": tornato sul tufo dopo le vicende belliche, chiuse nel 1921 nel modo pi\u00f9 amaro. Per la dodicesima volta sotto i colori dell'Aquila, era tra i favoriti del Palio di agosto; durante la corsa si preoccup\u00f2 tuttavia di favorire il successo dell'Oca, nonostante fosse montata dal rivale \"Picino\". \"Nappa\" chiuse proprio secondo, e riusc\u00ec a stento a sfuggire alla furiosa reazione dei contradaioli aquilini. Le due contrade ruppero il rapporto di alleanza che le legava dal 1911.\n\"Nappa\" mor\u00ec a Roma a soli 43 anni nel 1923, un anno dopo la morte del fratello Ermanno.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2256180", "revid": "767487", "url": "https://it.wikipedia.org/wiki?curid=2256180", "title": "L'urlo della folla (film 1950)", "text": "L'urlo della folla (\"The Sound of Fury\", o anche \"Try And Get Me!\") \u00e8 un film statunitense del 1950 girato da Cy Endfield e basato su un racconto di Jo Pagano, \"The Condemned\". Il soggetto \u00e8 una versione romanzata (e successivamente sceneggiata) di un episodio di linciaggio veramente accaduto nel 1933 a San Jos\u00e9 in California. Sul medesimo episodio, nel 1936, Fritz Lang aveva diretto il film \"Furia\" (\"Fury\")."}
{"id": "2256181", "revid": "1573940", "url": "https://it.wikipedia.org/wiki?curid=2256181", "title": "I scream", "text": "I scream \u00e8 il terzo album discografico della cantante giapponese Nana Kitade, pubblicato il 6 dicembre 2006. Si tratta del primo album della cantante appartenente al genere J-Rock ed \u00e8 il suo secondo album full-leght, dopo \"18 -eighteen-\" e \"Cutie Bunny\", che era un album di cover. \"I scream\" contiene la cover di \"Basket Case\", dei Green Day.\nVersioni.\nL'album \u00e8 uscito anche in una Limited Edition, contenente un CD, una sveglia, una calza contenente un biglietto di auguri e un messaggio di auguri scritto dalla stessa Kitade su una speciale carta di Natale."}
{"id": "2256185", "revid": "92723", "url": "https://it.wikipedia.org/wiki?curid=2256185", "title": "Pol\u00ebt", "text": "Pol\u00ebt \u00e8 un satellite artificiale sovietico ASAT realizzato nei primi anni 60 da Vladimir Nikolaevi\u010d \u010celomej. Complessivamente, furono effettuati due lanci prima che il programma fosse trasferito a Sergej Pavlovi\u010d Korol\u00ebv. Quest'ultimo realizz\u00f2 una versione modificata, chiamata IS-A, che fu poi quella che entr\u00f2 realmente in servizio.\nTecnica.\nIl Pol\u00ebt era la prima versione dell'intercettore ASAT, utilizzato come banco prova per valutare il funzionamento delle tecnologie. Tecnicamente, era composto da tre sezioni:\nIl perigeo era di 300\u00a0km, mentre l'apogeo raggiungeva i 1.420, L'inclinazione era di 59 gradi, e la massa di 1.400\u00a0kg.\nPer il lancio era previsto l'utilizzo di un vettore UR-200, ma si ripieg\u00f2 su un Sojuz R-7 visto che lo sviluppo del razzo procedeva a rilento.\nProve.\nComplessivamente, ne furono lanciati due, prima che il programma venisse tolto a \u010celomej e trasferito a Korol\u00ebv. I lanci furono effettuati presso il cosmodromo di Bajkonur, con vettori Sojuz, e furono entrambi coronati da successo."}
{"id": "2256186", "revid": "124216303", "url": "https://it.wikipedia.org/wiki?curid=2256186", "title": "Franklin Santana", "text": "Carriera.\nEx judoka di categoria junior, Santana comincia la propria carriera nel 1994, quando viene notato da un agente di moda a Miami Beach, che lo vuole per la campagna pubblicitaria dell'azienda Levi's.\nIn seguito a questa esperienza Santana comparir\u00e0 anche in altre campagne pubblicitarie fra cui quelle dalla Compagnia delle Indie, Grana Padano, Coca Cola, IBM, Nike, Nescaf\u00e9, Fila e Martini (al fianco di Naomi Campbell). Inoltre sfila per importanti case di moda internazionali come Ferr\u00e8, Missoni, Soprani, Gaultier, Emporio Armani, Versace, Moschino, Laura Biagiotti, Corneliani, Calvin Klein, Andrew Mackenzie e Polo Sport. Nel 2001 ha collaborato alla realizzazione di una linea di gioielli chiamata \"FKS\", che \u00e8 anche il suo soprannome.\nGrazie alla popolarit\u00e0 acquisita Franklin Santana viene scelto come \"Carramba Boy\" nella trasmissione \"Carramba che sorpresa!\" di Raffaella Carr\u00e0 ed in seguito ottiene una piccola parte nel 2003 nel film cinematografico \"Ricordati di me\" di Gabriele Muccino, nel film spagnolo \"Predeterminados\", nel film italiano indipendente \"Said\" e nella fiction TV \"Un pap\u00e0 quasi perfetto\". Ha inoltre lavorato nei cortometraggi \"Scacco matto\", \"Il paziente deluso\" e \"Innamorato\". Nel 2005 ha preso parte alla seconda edizione del reality show \"La talpa\" dove viene eliminato a due puntate dalla fine e nel 2009 in un episodio della terza stagione de \"L'ispettore Coliandro\". Ha inoltre lavorato a teatro nel musical \"Affetti collaterali\" insieme a Nadia Rinaldi, per la regia di Marco Piccinetti. Nel 2010 partecipa al quinto episodio di \"Squadra antimafia - Palermo oggi 2\".\n\u00c8 stato sentimentalmente legato alla modella russa Ludmilla Rad\u010denko, conosciuta durante \"La talpa\" dal 2005 al 2008. Dichiara pi\u00f9 volte di essere molto amico della pop star mondiale Anastacia, che conobbe nel 1994 in una palestra a Miami e con la quale ha avuto una breve relazione tra il 2001 ed il 2002."}
{"id": "2256187", "revid": "15756", "url": "https://it.wikipedia.org/wiki?curid=2256187", "title": "Nazionale di pallavolo femminile dell'Italia 2008", "text": "Durante la stagione 2008 la nazionale di pallavolo femminile dell'Italia ha partecipato a 2 competizioni internazionali ufficiali, ad un torneo di qualificazione e a due torni minori di preparazione. Nel 2008 l'Italia ha vinto soltanto una medaglia di bronzo durante il World Grand Prix."}
{"id": "2256194", "revid": "1573940", "url": "https://it.wikipedia.org/wiki?curid=2256194", "title": "Clausiliidae", "text": "I Clausilidi (Clausiliidae ) sono una famiglia di molluschi gasteropodi; sono l'unica famiglia della superfamiglia Clausilioidea, a sua volta unico taxon contenuto nell'infraordine dei Clausilioidei.\nDescrizione.\nI membri di questa famiglia sono caratterizzati da una conchiglia allungata, con apertura sinistra, dotata di una struttura anatomica chiamata \"clausilium\" che consente di chiudere l'apertura come una \"porta scorrevole\".\nDistribuzione e habitat.\nI Clausilidi sono diffusi in Europa, Asia orientale e America meridionale.\nTassonomia.\nComprende 167 generi viventi (e 48 estinti), raggruppati in 11 sottofamiglie:"}
{"id": "2256195", "revid": "729019", "url": "https://it.wikipedia.org/wiki?curid=2256195", "title": "Tiszagyulah\u00e1za", "text": "Tiszagyulah\u00e1za \u00e8 un comune dell'Ungheria di 820 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256196", "revid": "110157", "url": "https://it.wikipedia.org/wiki?curid=2256196", "title": "Told", "text": "Told \u00e8 un comune dell'Ungheria di 387 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256199", "revid": "767487", "url": "https://it.wikipedia.org/wiki?curid=2256199", "title": "\u00dajir\u00e1z", "text": "\u00dajir\u00e1z \u00e8 un comune dell'Ungheria di 576 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256202", "revid": "767487", "url": "https://it.wikipedia.org/wiki?curid=2256202", "title": "\u00dajl\u00e9ta", "text": "\u00dajl\u00e9ta \u00e8 un comune dell'Ungheria di 1.093 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256203", "revid": "223320", "url": "https://it.wikipedia.org/wiki?curid=2256203", "title": "Yamapi", "text": ""}
{"id": "2256205", "revid": "287204", "url": "https://it.wikipedia.org/wiki?curid=2256205", "title": "New Braunfels", "text": "New Braunfels \u00e8 una citt\u00e0 degli Stati Uniti d'America, capoluogo della Contea di Comal, nello Stato del Texas.\nLa popolazione era di 57.740 persone al censimento del 2010. Parti del suo territorio sono comprese nei confini della contea di Guadalupe."}
{"id": "2256207", "revid": "767487", "url": "https://it.wikipedia.org/wiki?curid=2256207", "title": "\u00dajszentmargita", "text": "\u00dajszentmargita \u00e8 un comune dell'Ungheria di 1.591 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256210", "revid": "767487", "url": "https://it.wikipedia.org/wiki?curid=2256210", "title": "\u00dajtikos", "text": "\u00dajtikos \u00e8 un comune dell'Ungheria di 956 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256211", "revid": "110157", "url": "https://it.wikipedia.org/wiki?curid=2256211", "title": "Berry Berry Singles", "text": "Berry Berry Singles (\"BERRY BERRY SINGLES\") \u00e8 il quarto album discografico della cantante giapponese Nana Kitade, pubblicato il 14 novembre 2007. \u00c8 la prima compilation di Nana Kitade e contiene nove singoli, tra i quali \"Keseani Tsumi\", tre bonus track e una cover di \"Love Your Money\" dei Daisy Chainsaw.\nVersioni.\nLa Limited Edition dell'album contiene un DVD con un documentario che mostra Nana Kitade in concerto a Parigi."}
{"id": "2256212", "revid": "110157", "url": "https://it.wikipedia.org/wiki?curid=2256212", "title": "V\u00e1ncsod", "text": "V\u00e1ncsod \u00e8 un comune dell'Ungheria di 1.350 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256214", "revid": "2129442", "url": "https://it.wikipedia.org/wiki?curid=2256214", "title": "Carro funebre", "text": "Il carro funebre, anche detto carro da morto, \u00e8 un veicolo a trazione animale destinato al trasporto dei feretri. \nL'autofunebre \u00e8 invece una autovettura appositamente attrezzata per i trasporti funebri. Un altro veicolo a motore per il trasporto funebre \u00e8 la motofunebre, particolare mezzo ricavato da una motocicletta.\nStoria.\nIn molti paesi d'Europa il carro funebre costitu\u00ec il principale mezzo di trasporto dei feretri. A partire dagli anni venti l'autofunebre inizi\u00f2 gradatamente a diffondersi e, con il secondo dopoguerra, sostitu\u00ec quasi del tutto i veicoli a trazione animale grazie anche alla riconversione per usi civili delle numerose autoambulanze militari dismesse. Tuttavia, nel linguaggio comune, le autofunebri vengono generalmente, anche se impropriamente, definite \"carri funebri\". \nIn alcune zone il veicolo tradizionale, spesso trainato da quadrighe di cavalli neri, \u00e8 ancora in uso per cortei funebri di grande importanza o ai quali si voglia conferire un particolare prestigio o elevata visibilit\u00e0.\nStruttura dell'autofunebre.\nLa pi\u00f9 diffusa tipologia di autofunebre \u00e8 dotata di un telaio allungato tipo giardinetta, in modo da poter contenere comodamente in un compartimento separato dal resto della vettura il feretro e le eventuali decorazioni floreali che lo accompagnano. Apposite guide metalliche di solito permettono di assicurare la stabilit\u00e0 della cassa da morto durante il viaggio e di facilitarne lo scivolamento all'interno del veicolo e la successiva estrazione dallo stesso. La parte posteriore pu\u00f2 essere totalmente vetrata, cosa che se i finestrini non sono polarizzati consente la visione del feretro dall'esterno, oppure chiusa da un rivestimento metallico. La cabina anteriore della vettura consente in genere di ospitare l'autista e uno o massimo quattro accompagnatori del defunto. \nAutofunebri equipaggiate con campane, sirene o luci di vario tipo sono diffuse in vari paesi del mondo. Questi accessori vengono utilizzati allo scopo di dare una maggiore solennit\u00e0 al trasporto funebre."}
{"id": "2256217", "revid": "330183", "url": "https://it.wikipedia.org/wiki?curid=2256217", "title": "Autofunebre", "text": ""}
{"id": "2256220", "revid": "1543377", "url": "https://it.wikipedia.org/wiki?curid=2256220", "title": "Cuauhtlatoani", "text": "Cu\u0101uhtlahto\u0101ni o Cu\u00e4uhtlahtoh \u00e8 una carica amministrativa politica usata in alcune Citt\u00e0-Stato e province azteche nel Messico precolombiano, durante il tardo postclassico. Il titolo di \"cuauhtlatoani\" (termine nahuatl che significa approssimativamente \"colui che parla come le aquile \") aveva una connotazione di \"comandante militare\" o \"amministratore nominato\". Durante lo sviluppo dell'impero azteco il titolo era assegnato dai re Mexica-Tenochca ai governatori che nominavano a capo delle citt\u00e0-stato delle province centrali.\nIl titolo veniva usato anche in alcuni scritti storici redatti poco dopo la conquista spagnola, facendo riferimento ai semi-leggendari capi dei Mexica durante la migrazione da nord verso la valle del Messico, prima della fondazione di Tenochtitl\u00e1n e della successiva trasformazione in impero. Chimalpahin, storico Nahua dell'inizio del XVII secolo, elenc\u00f2 una serie di \"cuauhtlatoani\" del periodo pre-fondazione:"}
{"id": "2256227", "revid": "121692189", "url": "https://it.wikipedia.org/wiki?curid=2256227", "title": "Nabil Ayouch", "text": "Biografia.\nNato a Parigi da padre marocchino e da madre francese di origine ebraica tunisina, Nabil Ayouch cresce a Sarcelles, un quartiere della \"banlieue\" parigina, un posto che lui stesso definisce \"piuttosto modesto\". Presto, suo padre lascia periodicamente sua madre per creare a Casablanca, da una parte un'agenzia di pubblicit\u00e0 che diventer\u00e0 una delle pi\u00f9 importanti del Paese e, dall'altra, la Fondazione Zoukara, una banca sul modello della Grameen Bank del Bangladesh che fa ai pi\u00f9 bisognosi prestiti a tassi di interesse molto bassi. \nDopo tre anni di corso di teatro a Parigi (1987-1990), in compagnia di Sarah Bor\u00e9o e Michel Granvale, fa il suo debutto come attore-sceneggiatore, e si lancia nella pubblicit\u00e0 nel ruolo di ideatore-regista da Euro RSCG, un'esperienza che considera oggi \"una buona piattaforma di osservazione per capire come si gira un film\". Preso dalla passione, Ayouch decide di lanciarsi nella realizzazione dei film, ci\u00f2 che gli permette di ammortizzare una riconciliazione con la sua seconda cultura marocchina. Nel 1992, realizza \"Les Pierres bleues du d\u00e9sert\", un cortometraggio con Jamel Debbouze che racconta la storia di un giovane convinto dell'esistenza di grandi sassi blu nel deserto. \nRealizza altri due cortometraggi, \"Hertziene connexion\" nel 1993 e \"Vendeur de silence\" nel 1994. Il suo primo lungometraggio, \"Mektoub\", viene selezionato nel 1998 per rappresentare il Marocco agli Oscar. Con \"Ali Zaoua prince de la rue\", vince il Festival Panafricain du Cin\u00e9ma de Ouagadougou nel 2001. Molti dei suoi film, tra cui \"Les Chevaux de Dieu\", sono stati presentati al Festival di Cannes. Parallelamente, conduce un'attivit\u00e0 produttiva e di promozione del cinema nel suo Paese d'origine.\n\u00c8 sposato con Maryam Touzani con la quale ha avuto un figlio."}
{"id": "2256230", "revid": "1543377", "url": "https://it.wikipedia.org/wiki?curid=2256230", "title": "John Cassaday", "text": " Noto soprattutto come disegnatore, \u00e8 anche scrittore.\nCassaday \u00e8 un disegnatore autodidatta, ha studiato regia e diretto dei notiziari prima di lasciare il Texas per intraprendere la carriera di fumettista. Tra le sue influenze ci sono MC Wyeth, le \"pulp magazine\" e l'iconografia ad esse legata e la musica, con particolare riferimento al brit-pop e alle colonne sonore. Noto per essere un perfezionista, inchiostra personalmente i suoi disegni, che spesso sono colorati da Laura Martin.\nCarriera.\nLa carriera di Cassaday comincia professionalmente nel 1995 con una storia per la collana \"Caliber Comics' Negative Burn\". Tuttavia la fama giunge soltanto pi\u00f9 tardi quando mostra il suo portfolio a Mark Waid alla San Diego Comic-Con International; appena conclusasi la manifestazione incominciarono ad arrivare proposte di lavoro. Nel dicembre 1996 comincia a realizzare i disegni per la serie \"Ghost\" pubblicata dalla Dark Horse Comics. Meno di dodici mesi dopo diventa il disegnatore principale di \"Desperadoes\" della IDW Publishing. Alla fine del 1997 iniziano ad arrivare i primi lavori per DC Comics e Marvel Comics, su pubblicazioni come \"Teen Titans\", degli Annual di \"The Flash\", \"X-Men: Alpha Flight\" e \"Union Jack\".\nDeve la sua fama principalmente alla serie, acclamata dalla critica, \"Planetary\", scritta da Warren Ellis e ad \"Astonishing X-Men\" scritta da Joss Whedon e al rilancio di Capitan America, sotto l'etichetta Marvel Knights, su testi di John Ney Rieber. Per quest'ultima serie ha realizzato delle copertine che si basano su poster propagandistici del periodo della seconda guerra mondiale. Nel 2007 Cassaday \u00e8 tornato a disegnare Capitan America, illustrando un episodio di \"\", sceneggiato da Jeph Loeb. Ha realizzato anche numerose copertine per i fumetti dell'Uomo mascherato, sia per l'editore statunitense Moonstone Books sia per quello europeo Egmont, nonch\u00e9 per lo spin-off a fumetti della serie TV \"Firefly\", \"Serenity: Those Left Behind\" e per \"Guy Ritchie's Gamekeeper\" della Virgin Comics.\nDal 2004 al 2008 Cassaday ha illustrato la trilogia \"Io sono Legione\" (\"Je suis l\u00e9gion\") scritta da Fabien Nury e pubblicata da Les Humano\u00efdes Associ\u00e9s. L'opera \u00e8 stata edita nel 2009 in otto albi per il mercato statunitense da Devil's Due Publishing con il titolo \"I am Legion\", mentre in lingua italiana \u00e8 stata proposta da Panini Comics in un unico volume nel 2008.\nNel 2008 ha realizzato le copertine e curato la direzione artistica dei fumetti di \"The Lone Ranger\" per la Dynamite Entertainment."}
{"id": "2256231", "revid": "76652", "url": "https://it.wikipedia.org/wiki?curid=2256231", "title": "Hisham Abdel Khalek", "text": "Biografia.\nAbdel Khalek vive a Parigi in Francia.\nNel 2008 ha fondato con Olivier Delesse la societ\u00e0 di produzione \"So Freakantastik\". \u00c8 stato direttore artistico per la produzione di \"Aida\" a Doha, in Qatar, e a Giza, in Egitto all'ombra delle piramidi."}
{"id": "2256237", "revid": "239447", "url": "https://it.wikipedia.org/wiki?curid=2256237", "title": "Wacker", "text": ""}
{"id": "2256241", "revid": "599013", "url": "https://it.wikipedia.org/wiki?curid=2256241", "title": "Totone", "text": "Storia.\nIl vescovo Totone \u00e8 inserito per la prima volta nella cronotassi dei vescovi di Benevento da Ferdinando Ughelli, il quale riferisce di aver visto nella biblioteca di Benevento una pergamena molto rovinata, ma dove era ancora possibile leggere una frase con l'indicazione del vescovo Totone nell'anno secondo del \"gloriosissimo duca Gisolfo\"; Ughelli data l'episcopato di Totone al 745 o al 750 circa, all'epoca di Gisulfo II di Benevento.\nAnche Pompeo Sarnelli riporta le medesime indicazioni, ma riferite all'anno 733, \u00abper errore di calcolo negli anni de' Duchi Beneventani\u00bb fatta dall'Ughelli.\nNei suoi \"Annali critico-diplomatici del Regno di Napoli nella mezzana et\u00e0\", Alessandro Di Meo \u00e8 propenso ad accettare nella cronotassi dei vescovi beneventani il detto Totone, purch\u00e9 si ammetta che sia morto nel 743, secondo anno del duca Gisulfo, e prima di settembre/ottobre, periodo in cui sulla cattedra beneventana sedeva il suo successore Monoaldo.\nTutti gli autori pongono il vescovo Totone all'epoca di Gisulfo II, poich\u00e9 durante il regno di Gisulfo I di Benevento (689-706) \u00e8 collocato l'episcopato del vescovo Giovanni; ma la cronologia di Giovanni (684-716) \u00e8 solo ipotetica, senza fondamenti storici."}
{"id": "2256251", "revid": "2143966", "url": "https://it.wikipedia.org/wiki?curid=2256251", "title": "Stazione meteorologica di San Pietro Capofiume", "text": "La stazione meteorologica di San Pietro Capofiume \u00e8 la stazione meteorologica di riferimento per l'Organizzazione Meteorologica Mondiale relativa all'omonima frazione del comune di Molinella, nella citt\u00e0 metropolitana di Bologna, gestita dall'ARPA dell'Emilia-Romagna.\nCaratteristiche.\nLa stazione meteorologica, originariamente gestita dall'ERSA, \u00e8 stata una stazione presidiata tra il 1985 e il 1999, in seguito sostituita da una stazione di tipo automatico DCP.\nGestita a partire dal 1996 dal Servizio Idrometeorologico dell'ARPA Emilia-Romagna, si trova nell'Italia nord-orientale, in Emilia-Romagna, in provincia di Bologna, nel comune di Molinella, nella localit\u00e0 di San Pietro Capofiume, col barometro collocato a 10 metri s.l.m. e alle coordinate geografiche .\nOltre a rilevare i dati 24 ore su 24 su temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, San Pietro Capofiume \u00e8 una delle otto stazioni italiane in cui vengono effettuate osservazioni in quota grazie ai radiosondaggi, con almeno due lanci al giorno di palloni sonda previsti alle ore 0 e alle ore 12 UTC.\nLa gestione della stazione meteorologica e dei radiosondaggi \u00e8 affidata all'ARPA dell'Emilia-Romagna.\nMedie climatiche ufficiali.\nDati climatologici 1991-2005.\nIn base alla media calcolata dall'ARPA Emilia-Romagna per il periodo tra il 1991 e il 2005, la temperatura media del mese pi\u00f9 freddo, gennaio, si attesta attorno ai +2,4\u00a0\u00b0C; quella del mese pi\u00f9 caldo, agosto, \u00e8 di circa +23,8\u00a0\u00b0C. Mediamente, nel corso dell'anno si contano 77,1 giorni di gelo e 1,7 giorni di ghiaccio.\nNello stesso periodo, le precipitazioni medie annue si attestano a 611,2\u00a0mm, con minimo in febbraio e picco massimo in ottobre.\nValori estremi.\nTemperature estreme mensili dal 1985 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1985 ad oggi. La temperatura minima assoluta ha toccato i -24,8\u00a0\u00b0C nel gennaio 1985 (all'epoca la stazione era gestita dall'ERSA), mentre la temperatura massima assoluta ha raggiunto i +39,7\u00a0\u00b0C nell'agosto 2017."}
{"id": "2256255", "revid": "131358", "url": "https://it.wikipedia.org/wiki?curid=2256255", "title": "V\u00f6r\u00f6s Lobogo", "text": ""}
{"id": "2256258", "revid": "131358", "url": "https://it.wikipedia.org/wiki?curid=2256258", "title": "UDA Praga", "text": ""}
{"id": "2256259", "revid": "149727", "url": "https://it.wikipedia.org/wiki?curid=2256259", "title": "Reichenau i. Sachsen", "text": ""}
{"id": "2256260", "revid": "149727", "url": "https://it.wikipedia.org/wiki?curid=2256260", "title": "Reichenau in Sachsen", "text": ""}
{"id": "2256261", "revid": "149727", "url": "https://it.wikipedia.org/wiki?curid=2256261", "title": "Reichenau (comune)", "text": ""}
{"id": "2256264", "revid": "599013", "url": "https://it.wikipedia.org/wiki?curid=2256264", "title": "Ermanno Menichetti", "text": "Carriera al Palio di Siena.\nFiglio del fantino Girolamo Menichetti (detto \"Girolametto\": sette Palii di Siena disputati) e fratello di Santi (due Palii corsi) ed Alfonso (trenta Palii con sei vittorie). \"Popo\" \u00e8 stato presente al Palio di Siena in diciannove occasioni, vincendo il 3 luglio 1898 per la Oca e e il 16 agosto 1907 per il Bruco.\nProprio la vittoria di \"Popo\" del 1907 fu al centro di numerose polemiche dell'epoca: Infatti in occasione del \"Palio dell'Assunta\", partecipavano alla corsa i tre fratelli Menichetti: Santi per la Pantera, Alfonso per l'Aquila ed appunto Ermanno per il Bruco. All'inizio del terzo e ultimo giro di Piazza, \"Popo\" \u00e8 appena dietro il fratello Alfonso detto \"Nappa\"; secondo le cronache \u00aball'ultimo Casato, \"Nappa\" allarga, con molta compiacenza, \"Popo\" ha lo spazio necessario per passare\u00bb e pertanto \u00e8 proprio \"Popo\" a vincere per il Bruco. In seguito a questo episodio si decise di impedire a due o pi\u00f9 consanguinei di correre lo stesso Palio.\nDopo il Palio del 3 luglio 1908 venne squalificato a vita, poich\u00e9 \u00abrimasto indietro di un giro si soffermava a San Martino affrontando e cercando di impedire il passaggio al fantino dell'Oca per ostacolarne la vittoria\u00bb\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2256266", "revid": "4711", "url": "https://it.wikipedia.org/wiki?curid=2256266", "title": "Crvena zvezda Beograd", "text": ""}
{"id": "2256270", "revid": "228587", "url": "https://it.wikipedia.org/wiki?curid=2256270", "title": "Br\u00fccken", "text": ""}
{"id": "2256271", "revid": "131358", "url": "https://it.wikipedia.org/wiki?curid=2256271", "title": "UDA Praha", "text": ""}
{"id": "2256275", "revid": "104458", "url": "https://it.wikipedia.org/wiki?curid=2256275", "title": "Br\u00fccken (Birkenfeld)", "text": "Br\u00fccken \u00e8 un comune di 1.256 abitanti della Renania-Palatinato, in Germania.\nAppartiene al circondario (\"Landkreis\") di Birkenfeld (targa BIR) ed \u00e8 parte della comunit\u00e0 amministrativa (\"Verbandsgemeinde\") di Birkenfeld."}
{"id": "2256276", "revid": "1442080", "url": "https://it.wikipedia.org/wiki?curid=2256276", "title": "Trasformazione ortogonale", "text": "In matematica, pi\u00f9 precisamente in algebra lineare, una trasformazione ortogonale \u00e8 una trasformazione lineare di uno spazio euclideo che preserva il prodotto scalare. \nUna trasformazione ortogonale pu\u00f2 essere espressa (rispetto ad una base ortonormale finita) tramite una matrice ortogonale. Una trasformazione ortogonale \u00e8 sempre un'isometria. D'altra parte, ogni isometria che fissa l'origine \u00e8 una trasformazione ortogonale.\nDefinizione.\nSia formula_1 uno spazio euclideo, cio\u00e8 uno spazio vettoriale reale dotato di un prodotto scalare definito positivo. Una trasformazione ortogonale \u00e8 una trasformazione lineare formula_2 che preserva il prodotto scalare. Vale cio\u00e8 la relazione:\nper ogni coppia di vettori formula_4 in formula_1.\nPropriet\u00e0.\nIsometria.\nUna trasformazione ortogonale preserva la norma di un vettore:\nPi\u00f9 in generale, la trasformazione preserva la distanza su formula_1:\nIn altre parole, una trasformazione ortogonale \u00e8 una isometria.\nNon tutte le isometrie di formula_1 sono trasformazioni ortogonali: ad esempio la traslazione di un vettore formula_10 fissato non nullo:\n\u00e8 una isometria che non fissa l'origine, e quindi non \u00e8 una trasformazione ortogonale.\nD'altra parte, ogni isometria che fissa l'origine \u00e8 una trasformazione ortogonale. Quindi ogni isometria \u00e8 composizione di una trasformazione ortogonale e di una traslazione.\nMatrice associata.\nLa matrice associata ad una trasformazione ortogonale rispetto ad una base ortonormale \u00e8 una matrice ortogonale, ovvero una matrice quadrata formula_12 tale che:\nGruppo.\nLe applicazioni ortogonali formano un gruppo con l'operazione di composizione di funzioni. Questo gruppo \u00e8 isomorfo al gruppo ortogonale formato da tutte le matrici ortogonali.\nGeneralizzazioni.\nProdotto scalare arbitrario.\nNella definizione di trasformazione ortogonale, alcuni autori non richiedono che il prodotto scalare sia definito positivo. Con questa convenzione, ad esempio, una trasformazione di Lorentz \u00e8 una trasformazione ortogonale dello spazio di Minkowski, il cui prodotto scalare ha segnatura formula_14."}
{"id": "2256281", "revid": "767487", "url": "https://it.wikipedia.org/wiki?curid=2256281", "title": "Alfeld (Baviera)", "text": "Alfeld \u00e8 un comune di abitanti della Baviera, in Germania.\nAppartiene al distretto governativo (\"Regierungsbezirk\") della Media Franconia ed al circondario (\"Landkreis\") del N\u00fcrnberger Land (targa LAU), ed \u00e8 parte della comunit\u00e0 amministrativa (\"Verwaltungsgemeinschaft\") di Happurg."}
{"id": "2256283", "revid": "339392", "url": "https://it.wikipedia.org/wiki?curid=2256283", "title": "Tatab\u00e1nyai B\u00e1ny\u00e1sz", "text": ""}
{"id": "2256284", "revid": "2056951", "url": "https://it.wikipedia.org/wiki?curid=2256284", "title": "Terra di mezzo (romanzo)", "text": "Terra di mezzo (\"Midworld\") \u00e8 un romanzo di fantascienza di Alan Dean Foster del 1975.\n\u00c8 il primo romanzo ambientato nello Humanx Commonwealth, l'universo narrativo ideato da Foster.\nAmbientazione.\nIl romanzo si svolge in un pianeta senza nome, occupato da una giungla composta di alberi dalle proporzioni colossali. Il mondo della giungla ha grande variet\u00e0 di flora e fauna, in ragione dei diversi livelli di altezza (un po' come accade alle diverse profondit\u00e0 marine sulla nostra terra). Gli esseri umani che vi si trovano, discendenti da un antico naufragio spaziale, occupano il terzo livello, muovendosi su strade di rami e liane, lontano tanto dalla palude buia della superficie del pianeta, quanto dal cielo aperto dove volano creature pericolose. Di qui il titolo che indica appunto un livello intermedio della foresta. \nEssi hanno con il tempo perso gran parte della tecnologia e delle conoscenze scientifiche originarie adattandosi per contro in modo perfetto all'ambiente circostante e entrando in piena sintonia con la giungla che ricopre il pianeta.\nOgnuno di essi vive quasi in simbiosi con un \"velloso\", cio\u00e8 un robusto esapode peloso appartenente ad una specie indigena del pianeta.\nTrama.\nUn'astronave appartenente ad una ditta commerciale terrestre raggiunge clandestinamente il pianeta sfuggendo alle regole imposte dallo Humanx Commonwealth. Il suo scopo \u00e8 quello di depredare la foresta delle proprie risorse, in particolare essenze aromatiche e potenti droghe ottenibili dalla vegetazione locale.\nUn veicolo leggero con due esploratori terrestri a bordo entra in avaria lontano dall'astronave madre e i due si trovano a chiedere l'aiuto ad una trib\u00f9 locale per ritornare alla base. Il romanzo racconta di questo viaggio di ritorno attraverso ai mille pericoli della giungla e delle conseguenze dell'insanabile contrasto tra l'idea di profitto dei terrestri e il forte senso di appartenenza alla biosfera del pianeta sviluppato dagli abitanti del luogo.\n\"Terra di mezzo\" appartiene al filone ecologico della fantascienza; Riccardo Valla lo paragona ad \"un film di cow boy dove vincono gli indiani\", e rileva una certa analogia con i contenuti di denuncia del disastro ecologico provocato dallo sfruttamento delle risorse naturali presenti nel Mondo della foresta di Ursula K. Le Guin.\nOpere ispirate.\nMolti dei temi del romanzo e varie caratteristiche del pianeta descritto nel libro sono stati presenti nel film del 2009 \"Avatar\", diretto e prodotto da James Cameron. L'effettiva rilevanza di questi parallelismi e fino a che punto essi siano stati volontariamente cercati dagli autori del film \u00e8 oggetto di dibattito tra gli appassionati del genere."}
{"id": "2256286", "revid": "124244671", "url": "https://it.wikipedia.org/wiki?curid=2256286", "title": "Battaglia di Giarabub", "text": "La battaglia di Giarabub \u00e8 un episodio durante la campagna del Nordafrica della seconda guerra mondiale che vide la sconfitta di reparti italiani, presso il villaggio libico di Giarabub, ad opera delle truppe australiane, in forza alla Western Desert Force, tra il dicembre del 1940 e il marzo successivo. In seguito all'invasione italiana dell'Egitto e alla consecutiva Operazione Compass britannica, alla presa di Sidi Barrani e all'inseguimento inglese della 10\u00aa Armata italiana per tutta la Cirenaica, l'oasi di Giarabub fu posta sotto assedio dalla 6\u00aa Divisione di Fanteria australiana.\nIl 6\u00ba Reggimento di Cavalleria australiano pose l'assedio all'oasi nel dicembre 1940, isolando Giarabub e lasciando la guarnigione italiana dipendente esclusivamente dalla Regia Aeronautica. Il trasporto aereo per\u00f2 fu insufficiente e la fame spinse molte delle truppe locali alla diserzione, tanto che gli australiani, a febbraio 1941, avevano catturato fino a 620 libici nel deserto circostante l'oasi. Dopo essere stati rinforzati dal 9\u00ba Battaglione e da una batteria del 4\u00ba Reggimento Reale d'Artiglieria, gli australiani attaccarono Giarabub il 17 marzo 1941 obbligando gli italiani ad arrendersi il 21 marzo.\nAntefatti.\nGiarabub.\nGiarabub \u00e8 un'oasi nel deserto libico a circa 320\u00a0km a sud di Bardia e 65\u00a0km dal confine con l'Egitto. Il grande mare di sabbia del deserto sahariano si estende a sud e il villaggio, abitato da civili durante la battaglia, si trova sotto il livello del mare, a ovest di una palude di sale, ed \u00e8 circondato da catene di pendii seguiti da aree sabbiose che bloccavano gli automezzi nemici. L'oasi \u00e8 la pi\u00f9 occidentale di una serie di oasi al limitare del Sahara verso l'Egitto. Nel 1940, era l'avamposto di frontiera italiano pi\u00f9 meridionale lungo il confine con il territorio egiziano.\nGiarabub possedeva una guarnigione italiana dal 1925, dopo essere stata ceduta alla Libia dall'Egitto per decisione britannica. Nel 1940, vi erano 1\u00a0350 soldati italiani e 750-800 soldati libici, in quattro compagnie di guardie di frontiera, cinque di fanteria libica, un plotone di genieri libici, una compagna di artiglieria con 14 cannoni da 47/32 Mod. 1935, 4 cannoni da 77/28 e 16 cannoni-mitragliere da 20/77, unit\u00e0 di segnalazione, un ospedale da campo e una sezione di rifornimento del maggiore Salvatore Castagna. Le difese erano trincerate e vi erano fossi anticarro, reticolati, capisaldi, posti di osservazione ed opere campali; le difese dell'epoca della guerra italo-turca, con centro nevralgico la ridotta Marcucci, furono sgomberate perch\u00e9 ritenute troppo vulnerabili. Giarabub era inoltre il capolinea di una lunga via di rifornimento, resa peggiore dalla mancanza di veicoli. L'esercito italiano infatti mancava della mobilit\u00e0 necessaria a mantenere gli avamposti contro un'opposizione e poteva ricevere solo una modesta quantit\u00e0 di rifornimenti aerei.\nGli australiani.\nIl 2 dicembre 1940, lo Squadrone B del 6\u00ba Reggimento di Cavalleria australiano, della 6\u00aa Divisione australiana, fu inviato dal comando della Western Desert Force all'oasi di Siwa, in Egitto, a circa 65\u00a0km a est di Giarabub, per dare il cambio ad una forza britannica l\u00ec presente da settembre. Il 6\u00ba Reggimento doveva aver avuto dei carri leggeri Vickers e Bren carrier ma pochi erano disponibili e quelli che lo erano si dimostrarono inaffidabili nel deserto. Lo Squadrone A possedeva mezzi corazzati mentre il B e C erano equipaggiati con 15 autocarri da 750\u00a0kg e 30 da 1\u00a0500\u00a0kg.\nL'11 dicembre, dopo una settimana di pattugliamento, venne eseguito un raid dallo Squadrone B a Garn-el-Grein, a 65\u00a0km a nord di Giarabub. Gli australiani si trovarono per\u00f2 in inferiorit\u00e0 e si ritirarono dopo che giunse la fanteria italiana in automezzi e vi furono tre attacchi aerei. Il 14 dicembre, lo stesso squadrone effettu\u00f2 un'imboscata e distrusse un convoglio vicino a Forte Maddalena e, in seguito, scovarono un'isolata Giarabub, pronta ad essere attaccata. Il 31 dicembre, il 6\u00ba Reggimento sub\u00ec la sua prima perdita, quando una pattuglia fu obbligata a ritirarsi dopo essere finita sotto il fuoco d'artiglieria che caus\u00f2 due morti e la distruzione di tre veicoli.\nPreludio.\nL'assedio.\nIl 20 dicembre, lo Squadrone C condusse una ricognizione segreta delle difese esterne di Giarabub. Il 24 dicembre, parte dello Squadrone B attacc\u00f2 e cattur\u00f2 un avamposto a Ain Melfa, all'estremit\u00e0 orientale della palude di sale, facendola diventare un avamposto britannico. Con la cattura anche di El Qaseibieya, molto a sud-ovest della palude, gli australiani dominarono l'area a ovest di Giarabub. Il 25 dicembre, una ricognizione in forze dello Squadrone C incontr\u00f2 una resistenza sotto forma d'artiglieria e attacchi aerei. La notte seguente, in un raid su una postazione di cannoni gli italiani furono obbligati a ritirarsi dopo essere stati riconosciuti; un uomo fu catturato. L'8 gennaio 1941, un convoglio fu distrutto dalla RAF vicino Giarabub. Questo fu l'ultimo tentativo italiano di rifornire l'oasi via terra, dopo la sconfitta della 10\u00aa Armata e l'inizio dell'Operazione Compass.\nLa Regia Aeronautica fece diversi tentativi di rifornire l'oasi via aria ma il 4 gennaio, quattro cannoni da campo Ordnance QF 25 lb giunsero da Siwa; il 9 gennaio, i cannoni bombardarono le piste italiane a Giarabub, abbattendo un aereo da trasporto e rendendo inoperativi due cannoni da campo e la pista stessa che non permise pi\u00f9 l'atterraggio di aerei con i rifornimenti. I lanci aerei erano insufficienti per rifornire la guarnigione adeguatamente. Le truppe libiche iniziarono a disertare e per la fine di febbraio 620 di essi erano stati catturati; le truppe regolari invece tennero le posizioni. Il 6\u00ba Reggimento osserv\u00f2 e fece pressione ai difensori dell'oasi ma non ebbe la forza di attaccare direttamente. Un atterraggio oltre le difese fu ideato dalla RAF oltre Siwa ma la mancanza di velivoli rese il piano inattuabile. Piccoli rifornimenti italiani furono lanciati in continuazione ma le razioni della guarnigione furono drasticamente limitate.\nDa parte italiana, l'assedio fu duro principalmente per la carenza di rifornimento e l'obbligo del razionamento. Oltre ai soldati, anche i civili facevano la fame e gli italiani davano ci\u00f2 che avevano a loro, razionando quel che rimaneva. I soldati di pattuglia dovevano uscire dalla guarnigione ogni giorno prima dell'alba per raggiungere le creste dei pendii e osservare il nemico. Il viaggio per\u00f2 avveniva per mezzo di vecchi camion rumorosi, ben udibili anche dagli australiani che poteva quindi indirizzare gli attacchi per occupare le postazioni italiane. Gli australiani inoltre cercavano di tenere sotto pressione gli assediati con un costante e cadenzato fuoco d'artiglieria verso la piazzaforte, con alcuni proiettili che neppure esplodevano a causa della sabbia che non dava resistenza sufficiente per far detonare il colpo all'impatto. Ad ogni modo, la piazzaforte era sicura per gli italiani, che non subirono vittime n\u00e9 feriti.\nNel frattempo, gli assediati ricevettero notizia che il comando definiva la ritirata italiana sulla costa come \"strategica\" e si vantava del fatto che i suoi soldati mantenevano il controllo di Giarabub, sul confine con l'Egitto, territorio nemico. La controparte australiana intanto lanci\u00f2 dagli aerei volantini che incitavano gli italiani ad arrendersi, altrimenti sarebbero morti di fame e da loro schiacciati. Il giorno precedente l'attacco conclusivo australiano, giunse un messaggio direttamente da Rommel che chiedeva agli italiani di resistere, poich\u00e9 ben presto sarebbero giunti in loro soccorso.\nI preparativi australiani.\nAl generale George Wootten, comandante della 18\u00aa Brigata di Fanteria australiana, parte della 6\u00aa Divisione, venne ordinato di prendere Giarabub, ma una mancanza di trasporti ridusse l'operazione di rifornimento del battaglione, al quale era stato detto di terminare l'assedio in dieci giorni. Le forze di Wootten furono assemblate a partire dal 9\u00ba Battaglione di Fanteria australiano, rinforzato da una compagnia di fanteria, un plotone di mortai, uno di mitraglieri e uno contraereo, oltre ad una batteria del 4\u00ba Reggimento Reale Artiglieria, con dodici cannoni da 25\u00a0libbre. Gli australiani non avevano per\u00f2 supporto aereo, poche munizioni e niente carri armati. La ricognizione australiana sulle difese di Giarabub avvenne il 12 e il 16 marzo, trovando una pista per i camion a sud del terreno paludoso e uno spazio libero tra le linee di filo spinato, largo a sufficienza per un veicolo. Nel frattempo, una piccola unit\u00e0 italiana, a bordo di camion, tent\u00f2 di aggirare gli australiani in ricognizione, ma furono respinti dall'artiglieria.\nLe alture a sud del villaggio furono giudicate cruciali per le difese italiane, e allo Squadrone B venne ordinato di prendere le postazioni d'osservazione degli italiani e avanzare in direzione nord-ovest lungo la pista dei camion, in direzione proprio di Giarabub. Lo squadrone prese le postazioni senza opposizione alle 6.00 del 17 marzo ed effettu\u00f2 un'imboscata a due camion, durante la quale due italiani furono uccisi, tre furono feriti e quindici presi prigionieri. Quindi lo squadrone avanz\u00f2 per 7\u00a0km e cattur\u00f2 l'ultima postazione d'osservazione prima di Giarabub. Gli australiani furono poi respinti dal fuoco d'artiglieria e l'ultima postazione rioccupata dagli italiani, che bersagliarono i nemici per tenerli a distanza. Il 19 marzo Wootten ordin\u00f2 a due compagnie di attaccare per riprendere la postazione e spingere gli italiani all'ultima linea difensiva prima di Giarabub, per avere poi una buona posizione da cui attaccare le alture a sud.\nLa postazione era vuota e il fuoco d'artiglieria e di mitragliatrice dal villaggio era inaccurato. Gli australiani pressarono e, infine, occuparono le alture di Tamma a sud-est dell'oasi dopo aver affrontato poca opposizione; il Plotone 13 fu inviato sulla collina \"Ship\" all'estremit\u00e0 orientale delle alture, per fornire fuoco di copertura, mentre altri due plotoni avanzarono verso il villaggio. Con l'oscurit\u00e0 raggiunsero l'angolo sud-est delle difese, dove il filo spinato era stato coperto dalla sabbia. Due gruppi avanzarono sulle postazioni italiane e trovarono la Postazione 42 abbandonata. All'arrivo del Plotone 10 occuparono anche la Postazione 36, ma alle 2.00 venne rilevato un contrattacco italiano e gli australiani si ritirarono, subendo il ferimento di tre uomini e la cattura di altri due. Il mattino del 20 marzo venne deciso di eseguire l'attacco principale in quell'area; in supporto, a nord la Compagna D del 10\u00ba Battaglione attacc\u00f2 e conquist\u00f2 la Postazione 76 sul colle \"Brigadiers\", assicurando il fianco dell'attacco e lasciando gli italiani indecisi sulla direzione dell'attacco principale.\nIl piano d'attacco.\nDue compagnie del 9\u00ba Battaglione furono incaricate dell'attacco, coperte dal fuoco di mortai e mitragliatrici dalla collina \"Ship\" e dal 4\u00ba Reggimento d'Artiglieria. L'attacco prevedeva di catturare la ridotta pi\u00f9 meridionale e, in seguito, altre due compagnie avrebbero attacco lungo i fianchi della ridotta e la Compagnia D, del 10\u00ba Battaglione di Fanteria, sarebbe avanzato dalla collina \"Brigadiers\" per aprire un attraversamento per veicoli nella palude e accorciare la via di rifornimento. La cavalleria avrebbe eseguito un attacco ausiliario da nord, per prendere il campo d'aviazione. Tuttavia, una tempesta di sabbia obblig\u00f2 gli assalitori a ritardare l'attacco per poter ripulire le armi e infine, nel pomeriggio, si plac\u00f2 quanto basta da nascondere gli australiani mentre si raggruppavano. Vi furono poi degli scambi di fuoco tra i difensori e la collina \"Ship\", da dove gli australiani potevano colpire le postazioni nemiche con le mitragliatrici. Gli australiani soppressero cos\u00ec diverse postazioni mentre un tiratore scelto italiano colp\u00ec le postazioni di mitragliatrici senza causare danni.\nLe pattuglie avanzarono con l'oscurit\u00e0 per osservare le postazioni italiane e verificare che non stessero cercando di andarsene. Una postazione d'ascolto australiana fu scovata da una pattuglia italiana, la quale si ritir\u00f2 quando ingaggiata. Gli australiani scovarono gli italiani in una ridotta dalla quale giungevano spari e lanci di granate, tutte alla cieca, ma non attaccarono poich\u00e9 dovevano ritirarsi per cominciare l'attacco. L'ora dell'attacco fu stabilita per le 5.15, quando la Compagnia A avrebbe attaccato sulla destra e la C sulla sinistra, verso quattro collinette sulla cresta della ridotta. Quando quest'ultima fosse stata catturata, la Compagna A avrebbe dovuto prendere la quinta collinetta, pi\u00f9 addentrata tra le difese. I dodici cannoni del 4\u00ba Reggimento d'Artiglieria avrebbero sparato sull'obiettivo iniziale per poi puntare al secondo; le mitragliatrici e i mortai sulla collina \"Ship\" avrebbero dato fuoco di copertura una volta che la fanteria avesse iniziato l'avanzata.\nBattaglia.\nIl 20 marzo gli australiani erano avanzati fino alle difese interne, e in alcuni punti addirittura penetrati. Nella notte, tuttavia, furono contrattaccati e respinti all'esterno, con l'uso di bombe a mano, baionette e qualche colpo d'artiglieria rimasto. Il giorno seguente, prima dell'ora zero, ossia le 5.00, le compagnie d'avanguardia si raggrupparono, mentre una tempesta di sabbia iniziava a formarsi, e alle 5.00 in punto scatenarono la loro potenza d'artiglieria sulle linee italiane da sud, sud-est e nord-est, per quarantacinque minuti. La Compagnia A avanz\u00f2 per 50\u00a0metri fino al filo spinato ma fu bombardata dall'artiglieria britannica, che aveva sottostimato la gittata dei colpi. Dodici uomini rimasero uccisi e venti feriti. I sopravvissuti si riorganizzarono e ricominciarono ad avanzare, senza per\u00f2 il Plotone A che aveva continuato la prima manovra dopo aver perso il contatto, evitando il bombardamento. La Compagnia C trov\u00f2 il filo spinato gi\u00e0 tagliato e prosegu\u00ec fino al primo obiettivo, il caposaldo numero uno, vicino al comando di settore. Gli italiani apparvero inizialmente troppo storditi dal bombardamento per offrire molta resistenza e gli australiani rapidamente raggiunsero la prima linea di pendii. Nonostante tutto, gli italiani bloccarono l'assalto con le mitragliatrici e anche i successivi attacchi furono fermati. Lo scirocco fece salire una tempesta di sabbia a inizio battaglia, creando problemi alle armi e alla visibilit\u00e0 sia per gli attaccanti che per i difensori.\nGli australiani usarono molte bombe a mano per liberare le trincee italiane fino quasi a esaurire le granate, nello stesso modo in cui avevano assaggiato le difese italiane il pomeriggio precedente. Gli australiani poi proseguirono, e per le 7.26 il 9\u00ba Battaglione avevano occupato le prime quattro colline, di fronte ai capi saldi due e quattro. A causa della scarsa potenza di fuoco della Compagnia A, un plotone della Compagnia D, la riserva del battaglione, fu inviato avanti per assistere l'assalto. I difensori italiani reagirono, un cannone da montagna sull'ultima collina e le postazioni italiane attorno al forte e nella piantagione aprirono il fuoco e un tentativo australiano di attraversare la piazza del villaggio fu respinto. Il fuoco dei mortai e delle mitragliatrici dalla collina \"Ship\" e da un distaccamento di mitraglieri della Compagnia A coprirono gli australiani mentre catturarono la quinta collina, poco prima delle 9.00.\nI prigionieri dissero che la guarnigione non aveva mangiato per due giorni e due notti. La Compagnia B sul fianco sinistro aveva avanzato e ripreso contatto con il Quartier Generale del battaglione alle 10.00, quando il grosso della battaglia era ormai finita. A nord, la diversione della cavalleria sul campo d'aviazione era cominciato alle 6.15, un'ora dopo l'inizio dell'attacco alla ridotta meridionale. Gli Squadroni B e C avanzarono per occupare l'altura, affrontando una scarsa resistenza italiana eccetto la collina Egbert, che fu per\u00f2 bombardata e superata. Alle 9.00 la cavalleria raggiunse il primo obiettivo, attraverso Egbert. Mezz'ora dopo gli australiani occuparono la ridotta vecchia e le alture attorno al caposaldo uno, posizionandovi mortai e altri cannoni di piccolo calibro, dopo duri scontri che videro gli italiani contrastare il nemico con bombe a mano e corpo a corpo con baionette. La Compagnia D avanz\u00f2 attraverso l'area coltivata a nord-est della ridotta, nel paese, ma un campo minato, identificato precedentemente dalla RAF, necessit\u00f2 di diverso tempo per essere bonificato. Alle 10.00 i tre quarti del caposaldo uno erano stati catturati, le postazioni rimaste, dov'era il comandante Castagna, bersagliate da ogni tipo di arma resistevano ancora. La lotta continu\u00f2 fino oltre le 11.00 con tentativi falliti di contrattacco da parte dei libici. In breve, per\u00f2, gli australiani sfondarono le difese, occuparono interamente il caposaldo e fecero prigionieri gli illesi e abili, compreso il comandante Castagna. Alle 11.25 il 9\u00ba Battaglione avanz\u00f2 nel villaggio e trov\u00f2 la moschea intatta. Per mezzogiorno gli australiani erano giunti al forte e avevano iniziato ad attaccarlo. Catturato il caposaldo numero uno, che dava un vantaggio tattico sugli altri capisaldi, la battaglia dur\u00f2 altre tre ore, e all'incirca alle 14.30 fu alzata bandiera bianca e la battaglia per Giarabub si concluse definitivamente. Gli ultimi colpi sparati furono quelli degli australiani che bersagliarono i soldati italiani mentre eseguivano l'ordine di ammainare dalla ridotta Marcucci la bandiera italiana e darle fuoco al cospetto del nemico.\nDurante lo scontro vi furono anche azioni aeree sopra l'oasi da parte della RAF e di un aereo tedesco, che per\u00f2 fu costretto ad atterrare poco distante dall'oasi dopo essere stato colpito dalle contraeree australiane posizionate nella ridotta vecchia.\nConclusa la battaglia, agli italiani fu concesso l'onore delle armi per il loro sacrificio e la strenua difesa, sfilando di fronte ad una rappresentanza del comando australiano. Dopo questo scontro, gli australiani si ritirarono da Giarabub a causa dell'avanzata italo-tedesca su El-Aghiela, portando con s\u00e9 i feriti di entrambi gli schieramenti, in aereo e i prigionieri a piedi, tutti diretti in Egitto.\nConseguenze.\nIl 17 marzo, Erwin Rommel ringrazi\u00f2 la guarnigione italiana per la difesa e promise che sarebbero stati rimpiazzati con truppe fresche; il 24 marzo le forze italo-tedesche occuparono El-Agheila.\nLa resistenza delle truppe italiane venne ampiamente celebrata dal regime fascista, per mitigare lo sfacelo del suo esercito in Cirenaica. Le forze italiane e del Commonwealth britannico combatterono per tre mesi lungo l'estremit\u00e0 superiore del Sahara, con alta escursione termica, tempeste di sabbia e carenza di acqua e cibo per i difensori. Le differenze negli armamenti, nella leadership, nell'addestramento e nella gestione dei rifornimenti pose gli italiani in uno stato di permanente inferiorit\u00e0. Gli australiani lasciarono a Giarabub delle scorte e si ritirarono dall'oasi il giorno seguente, appena prima dell'inizio dell'Operazione Sonnenblume, la controffensiva italo-tedesca che riprese la Cirenaica. Qualche settimana dopo, il 18\u00ba Gruppo Brigata australiano inizi\u00f2 la sua parte nel lungo assedio di Tobruch; il 6\u00ba Reggimento di Cavalleria Divisionale australiano and\u00f2 invece ad est e prese parte alla campagna di Siria. Giarabub perse quindi la sua importanza tattica e divenne un luogo di scorta d'acqua, talora impiegato come postazione temporanea per le forze aeree alleate.\nVittime.\nNell'assalto finale, il 9\u00ba Battaglione perse 17 uomini ed ebbe 77 feriti, mentre gli italiani subirono 250 morti, 1.300 prigionieri e 26 pezzi d'artiglieria catturati. Tra morti e feriti, italiani e libici persero complessivamente 500 uomini.\nNella cultura di massa.\nNon tarder\u00e0 molto che in Italia le stazioni dell'EIAR incominceranno a trasmettere una canzone del tempo di guerra destinata a diventare popolare. Ha per titolo \"La sagra di Giarabub\", per la musica di Mario Ruccione e le parole di De Torres e A. Simeoni. Un celebre verso dice: \"Colonnello non voglio il pane / dammi il piombo pel mio moschetto / c'\u00e8 la terra del mio sacchetto / che per oggi mi baster\u00e0\".\nOltre alla canzone, sulla resistenza a Giarabub, fu prodotto un film italiano, \"Giarabub\" per la regia di Goffredo Alessandrini, uscito nel 1942, con un giovane Alberto Sordi. Nel film \u00e8 aggiunto un personaggio femminile, la prostituta Dolores, interpretata da Doris Duranti."}
{"id": "2256291", "revid": "729019", "url": "https://it.wikipedia.org/wiki?curid=2256291", "title": "Jo\u00e3o Bernardo Vieira", "text": "Biografia.\n\u00c8 stato Primo ministro dal 28 settembre 1978 al 14 novembre 1980; quindi ha ricoperto la carica di Presidente fino al 7 maggio 1999 e successivamente, dopo la vittoria alle elezioni presidenziali del 2005, dal 1\u00ba ottobre 2005 al 2 marzo 2009, quando \u00e8 stato assassinato da soldati ribelli. Il fatto si \u00e8 verificato alcune ore dopo che un attentato dinamitardo aveva ucciso il capo di Stato Maggiore generale Batista Tagme Na Wai."}
{"id": "2256294", "revid": "115549", "url": "https://it.wikipedia.org/wiki?curid=2256294", "title": "Dynamo Praha", "text": ""}
{"id": "2256295", "revid": "22356", "url": "https://it.wikipedia.org/wiki?curid=2256295", "title": "Homoeosaurus", "text": ""}
{"id": "2256296", "revid": "1265762", "url": "https://it.wikipedia.org/wiki?curid=2256296", "title": "Carlotta Birch-Pfeiffer", "text": "Dal 1838 al 1844 diresse con molta abilit\u00e0 lo Stadttheater di Zurigo, ma i suoi successi li ottenne come autrice drammatica, perlopi\u00f9 sceneggiando, con piglio spettacolare e un buon sentimentalismo, romanzi e novelle altrui. "}
{"id": "2256297", "revid": "149727", "url": "https://it.wikipedia.org/wiki?curid=2256297", "title": "Alfeld an der Leine", "text": ""}
{"id": "2256300", "revid": "547034", "url": "https://it.wikipedia.org/wiki?curid=2256300", "title": "Irrintzina", "text": "Con il termine irrintzina, si indica un verso tipico del passato del popolo dei Baschi per far irritare il nemico dopo averlo sconfitto. Attualmente viene ancora usato come espressione della loro gioia . Il verso \u00e8 un misto fra risata ed il nitrito, ed \u00e8 gridato."}
{"id": "2256301", "revid": "125414971", "url": "https://it.wikipedia.org/wiki?curid=2256301", "title": "Augusto Mussini", "text": "Fu attivo soprattutto in Emilia, nelle Marche, in Toscana e nella capitale, singolare ed affascinante figura di frate-pittore, continuamente errante tra varie citt\u00e0 italiane e partecipe del dibattito artistico della sua epoca. L'essenza della sua vita pu\u00f2 forse indovinarsi pensando alla continua alternanza tra i periodi in cui si faceva chiamare fra' Paolo ed altri in cui era semplicemente Augusto Mussini. Il suo temperamento lo rendeva infatti capace di slanci, a volte altamente spirituali, altre volte intensamente passionali. Chi lo conobbe descrisse il suo carattere come \"eccessivamente nervoso, di sentimento impressionabile, entusiasta per ogni idea generosa, \u2026\".\nMussini conobbe e partecip\u00f2 a molte correnti, nella sua continua sete di conoscenza e di uso della forma. Il suo linguaggio figurativo, dal vivace cromatismo, maturato nella scuola fiorentina di fine Ottocento, spesso si \u00e8 ispirato allo stile floreale dei preraffaelliti, con fascinosi richiami del liberty e del divisionismo, nonch\u00e9 suggestioni simboliste.\nVita ed opere.\nLa formazione a Reggio Emilia e a Firenze.\nNacque nel 1870 a Reggio Emilia da Beatrice Cobianchi e Angelo Mussini, il cuoco del vescovo reggiano.\nPresto manifest\u00f2 una grande attitudine per il disegno e dopo una breve esperienza in seminario e nel Ginnasio pubblico, frequent\u00f2 la Regia Scuola di disegno per gli operai. Nel 1890 fu tra i fondatori della Cooperativa pittori di Reggio Emilia, di cui divenne in seguito direttore artistico; per celebrare l'evento dipinse una tavola, poi rovinatasi e riprodotta sulla tela \"Gruppo di componenti della Cooperativa pittori\".\nGrazie alle sue capacit\u00e0 ottenne delle borse di studio che gli permisero di andare al Regio Istituto delle Belle Arti di Roma e all'Accademia di Firenze. \nFu affascinato dall'ideologia socialista, divenne propagandista del partito e nel 1896 fu consigliere comunale nella sua citt\u00e0, ma deluso si dimise ed usc\u00ec dal partito, scrivendo una feroce lettera. Lasci\u00f2 quindi definitivamente la sua citt\u00e0 dando inizio alla vita errante che caratterizz\u00f2 tutta la sua esistenza.\nIl duello.\nA Firenze entr\u00f2 in contatto con il gruppo che si radunava intorno alla rivista \"Leonardo\", fondata da Giovanni Papini..\nIl 26 ottobre 1903 scomparve da Firenze, in tali circostanze che i giornali lo dettero per morto in un duello con il suo migliore amico, il pittore Giovanni Costetti, divenuto suo rivale a causa di una donna, la pittrice Beatrice Ancillotti.\nI padrini prescelti erano stati Libero Andreotti e Adolfo De Carolis. In realt\u00e0 Mussini fugg\u00ec e si diresse in Carnia e, dopo una breve sosta a Gorizia dove prese la decisione di farsi frate, giunse a Trieste nel convento dei cappuccini che allora dipendeva dai Cappuccini Piceni. Quest'ultimo particolare \u00e8 importante per le successive vicende dell'artista: \"piceni\" significa \"marchigiani\" e, in seguito a questo primo contatto triestino, proprio in alcuni conventi cappuccini delle Marche fra' Paolo visse alcune delle esperienze pi\u00f9 importanti della sua vita. Dopo un periodo di estrema tensione, durante il quale medit\u00f2 il suicidio, cerc\u00f2 una nuova via per placare il suo animo. Inizi\u00f2 cos\u00ec una vita condotta in isolamento e misticismo assoluti, ma non per questo tranquilla e priva di crisi.\nPartecip\u00f2 ad importanti esposizioni internazionali, tra cui diverse edizioni della Biennale di Venezia e la Biennale d'Arte Sacra di Parigi.\nNel suo testamento scrisse: \"\u00abLottai a sangue per arrivare e quando credetti di essere giunto fui atterrato\u00bb\" e cos\u00ec nei suoi due quadri \"\u201cIl sangue\u201d\" con il quale partecip\u00f2 alla Biennale di Venezia e \"\u201cIl vinto\u201d\" opera che non fu ammessa, ma che l'artista giudicava superiore. Altra opera che partecip\u00f2 alla Biennale fu il ritratto della \"\u201cMadre malata\u201d\". Il Mussini scrisse: \"\u00abMi alzai e brevemente sognai sogni di vita nuova.\u00bb\" Il continuo alternarsi di esaltazioni e di scoraggiamenti fu il filo conduttore di tutta la sua vita e nel suo travaglio interiore affiorarono le idee cristiane trasmesse al suo animo dall'educazione materna.\nNei conventi delle Marche.\nAscoli.\nA questo punto arriv\u00f2 ad Ascoli Piceno, nel convento dei Cappuccini, dove ebbe la fortuna d'incontrare padre Serafino Gavasci, Provinciale dei Cappuccini Piceni, uomo buono, intelligente e colto, del quale l'artista sub\u00ec il fascino della forte personalit\u00e0 e grazie al quale divenne terziario francescano, ovvero un frate laico non professo, senza l'obbligo di pronuncia dei voti. Prese il nome di fra' Paolo d'Ascoli in omaggio al pittore Paolo Uccello.\nDal dicembre del 1903 e per tutto il 1904 fu impegnato nel rappresentare, sulle pareti di parte della navata e del presbiterio, quattro episodi della vita di San Serafino da Montegranaro, un umile fraticello laico vissuto in quel convento tre secoli prima e che la Chiesa aveva elevato agli onori degli altari. I lavori furono sospesi nel 1905 per i festeggiamenti del centenario e ripresero nel 1906, con la decorazione della \"Gloria\", nel fascione di raccordo tra la navata e il presbiterio, e le \"Quattro Virt\u00f9 Cardinali\", sulla crociera sovrastante l'altare maggiore. I lavori furono di nuovo sospesi per essere poi ripresi soltanto nel 1915. Secondo la testimonianza di un suo confratello \"\u00abegli fece dei lunghi studi dal vero. Lavorava dalle prime ore del mattino sino a tarda sera, spesso senza prendere cibo. Aveva come una febbre che lo divorava, una tensione nervosa veramente micidiale\u00bb\".\nLa chiesa del convento ascolano fu cos\u00ec arricchita dal ciclo dei pregevoli dipinti sulla vita di San Serafino, scene dall'impostazione realista che richiama nei dati naturalisti elementi liberty.\nTra le altre opere, gli fu commissionato dal dr. Umberto Rosati, titolare della Premiata Farmacia Centrale di Ascoli Piceno, un dipinto che pubblicizzava il Neurobiogeno Rosati, un liquore ricostituente premiato, tra l'altro, con medaglia d'oro alla Terza Esposizione Campionaria Mondiale di Roma.\nQuintodecimo.\nIn questi anni visse abbastanza sereno e fu chiamato a dipingere in molti conventi dei padri cappuccini nelle Marche. Lavor\u00f2 nella Chiesa di Santa Maria delle Piane a Quintodecimo, frazione di Acquasanta Terme in provincia di Ascoli Piceno. Lo coadiuvava l'allievo Arturo Cicchi.\nNel 1907 dipinse la Santa Maria Maddalena per la cappella privata del conte Antonio Sgariglia nella sua villa di Campolungo (oggi nella Pinacoteca di Ascoli Piceno).\nAncona.\nNel 1908 padre Serafino invi\u00f2 Fra' Paolo in Ancona, per decorare la chiesa dei frati cappuccini, la cui costruzione era appena terminata. Qui Mussini dipinse tre grandi pale d'altare e realizz\u00f2 la gran parte della decorazione murale.\nNel convento dei cappuccini di Ancona Mussini mise su uno studio e dipinse anche opere profane, tra le quali molti ritratti. Destano ammirazione per la capacit\u00e0 di introspezione soprattutto i ritratti dei frati, ancora conservati all'interno del convento. Vittorio Sgarbi dice: \u00abNascono i ritratti ad olio\u2026 e la produzione varia che si perde per tanti rivoli, regalata ad amici o conoscenti occasionali\u00bb.\nInoltre da Ancona invi\u00f2 a Jesi una Trinit\u00e0 per la Chiesa dei Cappuccini. Lontano da Ascoli, ma soprattutto da padre Serafino, per Mussini ritorn\u00f2 l'inquietudine, fu preda di molte crisi nervose durante le quali con grida furiose sconvolse sia i religiosi che gli estranei e questi ultimi non conoscendolo nel profondo lo descrissero come uno squilibrato, un pazzo, mentre i suoi confratelli che lo vedevano dopo tali deliri profondamente amareggiato capivano la tensione e le necessit\u00e0 del suo animo.\nLa maggior parte dei suoi autoritratti li dipinse durante queste sue crisi: era una sua necessit\u00e0 irrefrenabile quella di ritrarre l'oscurit\u00e0 e lo sconvolgimento della sua anima. Uno degli autoritratti pi\u00f9 espressivi lo lasci\u00f2 nel convento di Ascoli Piceno in cui si ritrasse in abito da cappuccino con sopra il camice da lavoro, sullo sfondo di una finestra chiusa. L'espressione del viso, le sopracciglie incurvate, lo sguardo fiero, rivelano completamente la tempesta interiore che lo attraversava. Vittorio Sgarbi dice: \"\u00abMussini\u2026 non trova pace: insegue continuamente il suo volto come in un'autoanalisi, con ossessione, per trovarvi nei diversi stati della sua coscienza, da laico a frate a laico, una certezza, una convinzione, una verit\u00e0\u00bb\".\nAnche durante i lavori di Quintodecimo le crisi nervose si erano succedute con frequenza impressionante.\nFra Paolo lasci\u00f2 il convento di Ancona nel 1910.\nDa Genova a Buenos Aires a Camaldoli.\nNella primavera del 1912 lavor\u00f2 alla pala d'altare per la chiesa dei Cappuccini di Faenza e fu in questi anni che segu\u00ec attentamente l'evolversi delle nuove correnti artistiche. Sempre padre Emidio d'Ascoli scrisse: \"\u00abegli si sentiva come assediato da un mondo di creature luminose, e non riusciva a fissare sulla tela che povere larve, ma finalmente dopo due anni di studi riusc\u00ec a realizzare la pala per Faenza \u201cVisione Francescana\u201d\u00bb\", dove speriment\u00f2 la tecnica del Divisionismo. Egli \"cant\u00f2 col colore tutte le creature belle che il Serafico dell'Umbria amava: il sole, gli uccelli, le pecorelle, gli alberi.\", le figure sembrano create dalla luce, il pittore le ha dipinte con mano lieve, ma decisa. Proprio per la tecnica innovativa utilizzata e per un'intervista rilasciata dal Mussini al \u201cGiornale d'Italia\u201d e non autorizzata dai superiori, sull'opera si scaten\u00f2 una grossa polemica che port\u00f2 l'artista a lasciare il convento.\nNel novembre del 1912 si rec\u00f2 a Genova dove conobbe una donna e se ne invagh\u00ec, ma presto s'imbarc\u00f2 per l'Argentina alla volta di Buenos Aires dove rest\u00f2 per non molto tempo lavorando come pittore e come giornalista.\nAl suo rientro in Italia, prima fu a Genova, poi al Castagno alle pendici del Monte Falterona dove lasci\u00f2 due opere esemplari: \"Il sole che nasce\" e il \"Meriggiando\".\nNel settembre del 1914 fece tappa nell'eremo di Camaldoli, dove realizz\u00f2 \"San Romualdo\" per la sala del Capitolo e dove scrisse la sua biografia che per\u00f2, in seguito, dette alle fiamme.\nL'anello nuziale nell'Arno e poi tra Caldarola e via Margutta.\nTorn\u00f2 ad Ascoli, ma vi rimase poco e nell'ottobre del 1915 lasci\u00f2 il convento dei Cappuccini con l'intenzione di andare a Firenze e di sposarsi. Ma cos\u00ec non fu e si narra che il giorno prima delle nozze butt\u00f2 l'anello nuziale in Arno.\nTorn\u00f2 ancora ad Ascoli, ma il suo animo sempre pi\u00f9 agitato lo port\u00f2 di nuovo via e affitt\u00f2 uno studio in Via Margutta a Roma.\nNel maggio del 1917 fu chiamato a Caldarola, nelle Marche dove dipinse la Cappella del Rosario nella chiesa dei Santi Gregorio e Valentino, coadiuvato dall'allievo Aldo Castelli. Anche questo lavoro fu sofferto e anche in questo luogo fu travolto da una nuova passione amorosa, non corrisposta, per una modella e questa fu l'ultima sua opera, un vero capolavoro. La composizione distribuita sulle tre pareti e sulla volta della cappella \u00e8 disposta, dal basso in alto, su tre livelli: \"i Misteri Dolorosi, i Misteri Gaudiosi e i Misteri Gloriosi\".\nUna suggestiva immersione nella luce di figure angeliche che variano di tonalit\u00e0 salendo in alto. Lo spazio \u00e8 incorniciato con fasci decorativi di rose che, da otto vasi posti a due, a due, alle basi degli angoli, girano sugli archi e si ricongiungono alla ghirlanda a festoni sorretta da quattro angeli che circonda la volta. In alto la visione si dilata su un cielo luminoso, percorso da candide nubi in cui compaiono figure angeliche sorprese in pose assolutamente inconsuete. I Misteri dolorosi, in basso, sono simboleggiati da un fregio di figure terrene e celesti che esprimono il dolore soprattutto grazie alla tonalit\u00e0 rossa che richiama la carne, il sangue. Seguono i Misteri gaudiosi simboleggiati dal giallo di angeli luminosi vaganti nel cielo e sempre pi\u00f9 incorporei. I Misteri gloriosi sono raffigurati con una visione luminosa da una miriade di putti in movimenti arditi e dai visi sorridenti che esprimono la gloria dei cieli. L'impressione, la leggerezza del tocco \u00e8 quasi quella di un acquerello.\nAnche qui \u00e8 presente un suo autoritratto contrapposto a quello ideale dell'ultima passione sofferta che \u00e8 raffigurata come un cigno ed \u00e8 accompagnata dalla scritta \u201c.SOGNANDO-GIOIR-MI-GIOVA.\u201d.\nA seguito del sisma del 30 ottobre 2016 la cappella \u00e8 stata gravemente danneggiata e la parete nord nella parte alta ha subito un parziale crollo. Il rischio di perdita del prezioso apparato decorativo \u00e8 molto alto.\nLa morte lo colse prematuramente, a soli quarantotto anni; a Roma fu infatti colpito dalla terribile febbre spagnola. Fino agli ultimi giorni attese alla sua ultima grande opera: la grandiosa pala con l\"'Ascensione di Cristo\", dalle forme quasi impalpabili, da collocare sull'altare maggiore della Chiesa dei Cappuccini di Ascoli, a conclusione del suo impegno ultra decennale in quella chiesa. Il suo corpo fu prima sepolto al Verano, ma nel 1920 le sue spoglie vennero traslate a Reggio Emilia.\nAllievi.\nFra' Paolo ebbe un certo numero di allievi: Arturo da Monterinaldo, Elio Anastasi, Guido Giammarini, Didimo Nardini, Alberto Castelli, Ernesto Coppola, Giulia Castelli, Arturo Cicchi (quest'ultimo durante la permanenza a Quintodecimo) ed Aldo Castelli (dal 1912 al Convento di San Serafino da Montegranaro, e successivamente a Quintodecimo, Caldarola, e a Roma). Alcuni di essi proseguirono nell'attivit\u00e0 pittorica; Arturo Cicchi, ad esempio, lavor\u00f2 a lungo nella chiesa dei frati minori (S. Antonio) di Falconara Marittima."}
{"id": "2256316", "revid": "287204", "url": "https://it.wikipedia.org/wiki?curid=2256316", "title": "Berthold Auerbach", "text": "Nato a Horb am Neckar, che all'epoca si chiamava \"Nordstetten\", si form\u00f2 nelle prestigiose Universit\u00e0 di Tubinga, Monaco e Heidelberg; la sua passione per la Letteratura, gi\u00e0 precedentemente manifestatasi, lo port\u00f2 a studiare Lettere e ad interessarsi di Filosofia - in particolare lo affascinavano Spinoza e gli altri intellettuali ebrei che ne avevano fatto la Storia. Scrisse in proposito diversi trattati, dei quali uno proprio in questi anni: \"Giudaismo e Letteratura Recente\"; scrisse, inoltre, altre opere di successo in proposito: \"Spinoza\" e \"Poeti e Mercanti\". \nMa il suo nome \u00e8 legato soprattutto a \"All'Apice\", pubblicata a Stoccarda nel 1861, nella quale celebrava la Foresta Nera e le Alpi Bavaresi, descrivendole con mirabile cura e abbondanza di particolari; l'opera contiene tematiche eterne quali il tormento dell'uomo e la Psicologia, in base alla quale analizza i personaggi oggettivamente - caratteristica del realismo dei suoi tempi."}
{"id": "2256321", "revid": "266222", "url": "https://it.wikipedia.org/wiki?curid=2256321", "title": "Charlotte Birch-Pfeiffer", "text": ""}
{"id": "2256322", "revid": "107187", "url": "https://it.wikipedia.org/wiki?curid=2256322", "title": "Louis Kervran", "text": ""}
{"id": "2256326", "revid": "22356", "url": "https://it.wikipedia.org/wiki?curid=2256326", "title": "Brachyrhinodon taylori", "text": "Il brachirinodonte (Brachyrhinodon taylori ) \u00e8 un rettile estinto, appartenente ai rincocefali. Visse all'inizio del Triassico superiore (Carnico, circa 220 milioni di anni fa). I suoi resti sono stati ritrovati nel giacimento di Elgin, in Scozia.\nDescrizione.\nNoto per pochi resti frammentari, questo animale era di piccole dimensioni (circa 20 centimetri di lunghezza), decisamente inferiori a quelle del suo attuale parente tuatara. Il corpo doveva assomigliare abbastanza a quello di una tozza lucertola. Il cranio era particolarmente corto (da qui il nome \"Brachyrhinodon\", che significa \"\"Sphenodon\" dal muso corto\").\nClassificazione.\nIl brachirinodonte \u00e8 uno dei pi\u00f9 antichi rincocefali noti. Questo gruppo, attualmente rappresentato dal solo tuatara della Nuova Zelanda, era piuttosto diffuso nel Triassico e nel Giurassico. Descritto per la prima volta nel 1910 da Fredrich von Huene, il brachirinodonte \u00e8 stato in seguito classificato in una sottofamiglia a s\u00e9 stante (Brachyrhinodontinae, Kuhn 1969) o accostato ai generi \"Polysphenodon\" e \"Clevosaurus\", anch'essi del Triassico.\nStile di vita.\nIl muso particolarmente accorciato sembra essere stata una caratteristica specializzata di questo animale, e probabilmente era in correlazione con la sua dieta. Dai resti fossili, conservati come calchi nel giacimento di Elgin, gli studiosi hanno ipotizzato che questo animale si nutrisse di insetti e piccoli invertebrati, di cui frantumava i gusci con i forti denti."}
{"id": "2256331", "revid": "118834", "url": "https://it.wikipedia.org/wiki?curid=2256331", "title": "Al\u00feingi", "text": ""}
{"id": "2256333", "revid": "122709007", "url": "https://it.wikipedia.org/wiki?curid=2256333", "title": "Hommelette for Hamlet", "text": "Hommelette for Hamlet, , \u00e8 una versione dell'Amleto diretta e interpretata da Carmelo Bene. Anche questa versione dell'Amleto, come quella filmica del 1972 e televisiva del 1974, e tante altre teatrali, sono una rivisitazione e una specie di \"m\u00e9lange\" delle rispettive opere di William Shakespeare e Jules Laforgue. Il riferimento comunque \u00e8 alla IV edizione del 1987.\nCaratteristiche della versione.\nOltre che, come al solito, trarre spunto da Shakespeare e Jules Laforgue, questa versione include anche altre figure come la beata Ludovica Albertoni, gli angeli, un certo Will (William), mentre tutte le sequenze sceniche sono ambientate in un cimitero. Il re \u00e8 interpretato da un baritono e ci sono a volte sezione di canto e di musica lirica. Questa versione, molto pi\u00f9 laforghiana, ha l'incipit che inizia con i versi...\nSparita \u00e8 quasi completamente la figura di Ofelia. La scena cimiteriale \u00e8 caratterizzata dalla sua monumentalit\u00e0, costituita dai sepolcri e dalle statue. Le figure femminili e gli angeli assumono il colore del marmo bianco, sia nelle pieghe delle vesti che nelle parti del corpo, compreso i volti. Le figure maschili hanno un aspetto aureo, nei volti specialmente. Il movimento \u00e8 ridotto al minimo. Permane la figura dello sdegnato Orazio, ma resa in modo pi\u00f9 macchiettistica. I nudi di donna, di Kate o della beata Ludovica Albertoni sono privati della sensualit\u00e0 e sono ormai soltanto \"artistici\". La gestualit\u00e0 dei personaggi \u00e8 molto compassata e lenta. Ci sono delle parti laforghiane in lingua francese come il monologo di \"La chanson du petit hypertrophique\"...\nDalla sua bara di marmo scultoreo risponde, sempre in lingua francese, la beata Ludovica Albertoni (evidentemente sostituisce qualcosa di Ofelia). E poi di nuovo Carmelo Bene, ugualmente in francese, sotto le forme di un angelo vendicatore.\nDelle vecchie situazioni dei precedenti Amleti resta l'intrallazzo tra il re Claudio e Amleto che si fa pagare a peso d'oro il suo silenzio, lamentandosi a volte del preventivo troppo basso. Altra caratteristica inaspettata \u00e8 la voce fuori campo di re Claudio che redarguisce: \"\"Cialtrone! Il re defunto era un puttaniere\". Al che Amleto esprime il suo dubbio; \"Ma questo Amleto \u00e8 figlio di sua madre?...\"\"\nMarina Polla De Luca, l'attrice che interpreta Kate, a volte si intercala nel ruolo della madre di Amleto e in quella di Ofelia."}
{"id": "2256336", "revid": "465169", "url": "https://it.wikipedia.org/wiki?curid=2256336", "title": "Defeated", "text": "Defeated \u00e8 un singolo dell'album \"Heavy Rotation\" della cantautrice statunitense Anastacia, pubblicato nel 2009.\nIl brano \u00e8 stato scritto da Anastacia, Jonathan \"J.R.\" Rotem e Damon Sharpe ed \u00e8 stato prodotto dallo stesso J.R. Rotem."}
{"id": "2256337", "revid": "287204", "url": "https://it.wikipedia.org/wiki?curid=2256337", "title": "Ruda Hvezda Bratislava", "text": ""}
{"id": "2256339", "revid": "339392", "url": "https://it.wikipedia.org/wiki?curid=2256339", "title": "\u00dajpest D\u00f3zsa", "text": ""}
{"id": "2256343", "revid": "216401", "url": "https://it.wikipedia.org/wiki?curid=2256343", "title": "Spartak Stalingrad Praha", "text": ""}
{"id": "2256345", "revid": "216401", "url": "https://it.wikipedia.org/wiki?curid=2256345", "title": "Sampdoria UC", "text": ""}
{"id": "2256349", "revid": "320578", "url": "https://it.wikipedia.org/wiki?curid=2256349", "title": "Spartak Stalingrad", "text": ""}
{"id": "2256350", "revid": "423521", "url": "https://it.wikipedia.org/wiki?curid=2256350", "title": "Rud\u00e1 Hvezda Bratislava", "text": ""}
{"id": "2256353", "revid": "423521", "url": "https://it.wikipedia.org/wiki?curid=2256353", "title": "Slovan Nitra", "text": ""}
{"id": "2256356", "revid": "830939", "url": "https://it.wikipedia.org/wiki?curid=2256356", "title": "Il'ja Stepanovi\u010d \u0160umov", "text": "Di famiglia nobile, studi\u00f2 nel collegio della marina di San Pietroburgo, dopodich\u00e9 navig\u00f2 a lungo nel Baltico.\nNel 1847 ottenne un impiego nel Ministero della marina, dove fece carriera e nel 1880 fu collocato a riposo con il titolo di Consigliere di Stato.\nCom'era uso all'epoca, gioc\u00f2 diversi match con alcuni forti giocatori.\nDivenne famoso nel XIX secolo per aver pubblicato un libro contenente problemi con posizioni riproducenti figure allegoriche: \"Recueil de probl\u00e8mes scaccographiques et autres positions curieuses\" (San Pietroburgo, 1867).\nUn problema di Ilya Shumov.\nSoluzione:\u00a0 1. Cxg2 exd5 2. Te3+ Axe3 3. Ce1 matto"}
{"id": "2256358", "revid": "729019", "url": "https://it.wikipedia.org/wiki?curid=2256358", "title": "E-meter", "text": "Un e-meter o elettro-psicometro \u00e8 un'apparecchiatura elettronica usata nelle sessioni di auditing di Scientology. L'apparecchio \u00e8 stato brevettato da L. Ron Hubbard il 6 dicembre 1966 con brevetto US Patent n. 3290589: pertanto, nonostante sia venduto da Scientology nelle sole proprie strutture interne, lo schema elettronico \u00e8 noto.\nL'utilizzo dell'e-meter nella chiesa di Scientology \u00e8 riservato solo a coloro che sono stati formati all'uso dello stesso. \u00c8 considerato dalla chiesa un \"artefatto religioso\" usato per misurare lo stato delle caratteristiche elettriche del campo statico che circonda il corpo umano e - secondo Scientology - in tal modo indicare se la confessione della persona \u00e8 libera da impedimenti spirituali e da peccati. L'e-meter in uso nella chiesa di Scientology \u00e8 prodotto da un'azienda di scientology stessa, la \"Golden Era Productions\".\nLa teoria.\nPer Scientology l'e-meter \u00e8 uno strumento che si aggancerebbe a quella che Hubbard chiama la struttura elettronica della mente reattiva. Le variazioni dell'ago indicherebbero la presenza di una \"massa mentale\" (energia condensata), massa che agirebbe da resistenza al flusso dell'energia elettrica dell'e-meter. \nL'utilit\u00e0 dell'apparecchio.\nLa disamina dell'apparecchio, smontato e analizzato nei componenti oltre che nel funzionamento, ha portato a concludere che non funziona in quanto anche come semplice misuratore della resistenza elettrica risulta inutile: i motivi principali stanno, dal punto di vista pratico, nella misurazione presa nel punto e nel modo sbagliato. Dal punto di vista teorico, dal fatto che l'interpretazione \u00e8 inaffidabile in una misura tale che non pu\u00f2 essere compensata da un operatore comunque esperto."}
{"id": "2256364", "revid": "287204", "url": "https://it.wikipedia.org/wiki?curid=2256364", "title": "Etambutolo", "text": "L'etambutolo \u00e8 un principio attivo che si utilizza contro la tubercolosi. Farmaco chemioterapico antitubercolare attivo contro micobatteri resistenti ad altri farmaci comunemente usati per il trattamento della tubercolosi.\nIn ordine di potenza decrescente D&gt;MESO&gt;L\nEsiste sotto forma di due isomeri e viene utilizzata solo la forma D perch\u00e9 100-200 volte pi\u00f9 potente della L.\n\u00c8 attivo su bacilli resistenti all'isoniazide e alla streptomicina.\nStudi SAR: Ogni modifica di questo farmaco causa perdita di attivit\u00e0; si possono solo preparare dei profarmaci come O-alchilderivati, che vengono poi idrolizzati in vivo.\nMeccanismo d'azione.\nBlocca l'enzima arabinosil-transferasi che catalizza la polimerizzazione del D-arabinofuranosio a dare arabinofuranosilgalattosio componente della parete micobatterica.\nControindicazioni.\nDa evitare in caso di insufficienza renale, prima e durante il trattamento bisogna controllare la vista, in quanto il farmaco \u00e8 in grado di causare l'infiammazione del nervo ottico. Per questo motivo si consigliano regolari consultazioni oftalmologhe a scadenza mensile durante la terapia iniziale della tubercolosi con l'etambutolo.\nEffetti indesiderati.\nFra gli effetti collaterali pi\u00f9 frequenti si riscontrano neurite ottica, neurite periferica, orticaria, trombocitopenia, rash cutaneo."}
{"id": "2256367", "revid": "287204", "url": "https://it.wikipedia.org/wiki?curid=2256367", "title": "Shades (album)", "text": ""}
{"id": "2256368", "revid": "110157", "url": "https://it.wikipedia.org/wiki?curid=2256368", "title": "Vekerd", "text": "Vekerd \u00e8 un comune dell'Ungheria di 154 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256372", "revid": "767487", "url": "https://it.wikipedia.org/wiki?curid=2256372", "title": "Zs\u00e1ka", "text": "Zs\u00e1ka \u00e8 un comune dell'Ungheria di 1.717 abitanti (dati 2001). \u00c8 situato nella provincia di Hajd\u00fa-Bihar."}
{"id": "2256374", "revid": "767487", "url": "https://it.wikipedia.org/wiki?curid=2256374", "title": "Hajd\u00fahadh\u00e1z", "text": "Hajd\u00fahadh\u00e1z \u00e8 una citt\u00e0 dell'Ungheria di 13.070 abitanti (dati 2001). \u00c8 situata nella provincia di Hajd\u00fa-Bihar."}
{"id": "2256375", "revid": "110157", "url": "https://it.wikipedia.org/wiki?curid=2256375", "title": "Hajd\u00faszoboszl\u00f3", "text": "Hajd\u00faszoboszl\u00f3 (\"Sobols\" in tedesco) \u00e8 una citt\u00e0 dell'Ungheria di 23.882 abitanti (dati 2015). \u00c8 situata nella provincia di Hajd\u00fa-Bihar.\nStoria.\nDa dati storici, ritrovamenti sparsi e scavi archeologici, risulta che quest'area della Grande Pianura sia stata abitata fin dai tempi delle grandi migrazioni. La presenza di risorse naturali e la convergenza in questo punto delle strade del commercio fece s\u00ec che Unni, Vandali, Goti, Avari si alternassero frequentemente in questa zona. Nella prima parte del regno della dinastia \u00c1rp\u00e1d, l'area era abitata da comunit\u00e0 popolose.\nIl primo riferimento scritto a Szoboszl\u00f3 \u00e8 datato 1075, quando Re G\u00e9za I don\u00f2 la met\u00e0 dei proventi delle tasse reali alla costruenda Abbazia di Garamszentbenedek.\nCon il suo atto di donazione, ornato con le sue vesti e le sue armi e datato 2 settembre 1606, Istv\u00e1n Bocskai, Principe di Transilvania, permise a 700 cavalieri Hajd\u00fa di prendere alloggio presso il sito di Szoboszl\u00f3, distrutto tempo prima dai Tartari di Crimea. Per questo il prefisso \"Hajd\u00fa\" fu anteposto al nome della localit\u00e0, di origine Slavonica.\nLa forma \"Hajd\u00faszoboszl\u00f3\" divenne per\u00f2 diffusa soltanto nel diciannovesimo secolo. La citt\u00e0 condusse la vita sonnolenta dei piccoli paesi della contea di Hajd\u00fa dediti all'agricoltura ed all'allevamento fino agli anni 30 del ventesimo secolo.\nLa ripresa della citt\u00e0 ebbe inizio il 26 ottobre 1925 con la scoperta della sorgente termale. L'acqua medicinale assunse un ruolo sempre crescente. Inizi\u00f2 lo sviluppo della citt\u00e0 in un centro turistico e l'agricoltura mantenne un suo ruolo significativo ancora fino a dopo la scoperta dei campi di gas naturale"}
{"id": "2256376", "revid": "298055", "url": "https://it.wikipedia.org/wiki?curid=2256376", "title": "Auditing (Scientology)", "text": "L'auditing \u00e8 una procedura creata da L. Ron Hubbard e utilizzata in Scientology come consulenza spirituale che \u00e8 a fondamento di Dianetics e Scientology .\nL'auditing si compone di numerosi singoli procedimenti, ognuno dei quali ha un determinato obiettivo (cosiddetto \"fenomeno finale\") ad esempio \"finalmente ho capito perch\u00e9 non sono mai riuscito a comunicare con mio padre\" .\nL'auditor \u00e8 colui che somministra l'auditing ed \u00e8 stato addestrato a questo. La sua presenza deve essere la meno invasiva possibile "}
{"id": "2256381", "revid": "62748", "url": "https://it.wikipedia.org/wiki?curid=2256381", "title": "Le porte di Roma", "text": "Le porte di Roma (\"The Gates of Rome\") \u00e8 un romanzo di genere storico scritto da Conn Iggulden nel 2003 riguardante la vita di Gaio Giulio Cesare durante gli anni della sua prima giovinezza. In questo libro, primo della serie \"Imperator\" con protagonista il condottiero romano, Iggulden tratta degli anni adolescenziali di Cesare con l'amico Bruto, delle sue vicissitudini con Silla e del repentino arruolamento nell'esercito. Bisogna per\u00f2 considerare che non sempre i riferimenti storici sono fedeli per scelta dell'autore. Il libro prosegue con il romanzo dal titolo \"Il soldato di Roma\"."}
{"id": "2256392", "revid": "287204", "url": "https://it.wikipedia.org/wiki?curid=2256392", "title": "Il soldato di Roma", "text": "Il soldato di Roma (\"The Death of Kings\") \u00e8 il secondo libro della serie \"Imperator\" scritta da Conn Iggulden sulla vita di Giulio Cesare. Questo romanzo, scritto nel 2004, narra del periodo che Cesare passa su una nave diretta verso l'Egitto, della sua successiva prigionia su una nave pirata e le sue vittorie contro i rapitori e l'esercito ribelle di Mitridate. Cesare, conquistata la libert\u00e0 ed il prestigio torner\u00e0 a Roma grazie anche alla morte dell'avversario politico Silla. Infine il condottiero romano combatter\u00e0 contro gli schiavi ribellatisi sotto la guida di Spartaco al fianco di Pompeo. \nCome nel romanzo che lo precede, \"Il soldato di Roma\" narra una versione leggermente romanzata della vita di Cesare come dichiarato anche dall'autore nella nota alla fine del libro."}
{"id": "2256395", "revid": "363629", "url": "https://it.wikipedia.org/wiki?curid=2256395", "title": "30 mm", "text": "30\u00a0mm \u00e8 il calibro di svariati proiettili utilizzati nei cannoni automatici: il 30 \u00d7 173\u00a0mm, 30 \u00d7 113\u00a0mm o 30 \u00d7 165\u00a0mm; i primi due sono utilizzati dalle forze armate della NATO, l'ultimo dalle nazioni dell'ex-Patto di Varsavia. Questo tipo di munizioni \u00e8 stato anche esportato in vari altri paesi.\nImpiego.\nA differenza del pi\u00f9 piccolo 25 mm, il 30\u00a0mm in genere non \u00e8 una munizione anti-uomo, ma al contrario questo calibro viene adottato da armi per l'impiego contro mezzi blindati e non. Proiettili di questo tipo possono essere efficaci anche contro mezzi corazzati, fortificazioni e bunker.\nLe forze armate degli Stati Uniti utilizzano cannoni calibro 30\u00a0mm sugli aerei da attacco al suolo Fairchild-Republic A-10 Thunderbolt II e sugli elicotteri d'attacco Hughes AH-64 Apache. Ne sar\u00e0 previsto l'impiego anche sulla \"cannoniera volante\" Lockheed AC-130 e sugli Expeditionary Fighting Vehicle. Le Forze Armate della Federazione Russa utilizzano armi da 30\u00a0mm in una variet\u00e0 di veicoli, compresi gli aerei d'attacco Su-25, gli elicotteri Mi-24 e i veicoli da combattimento della fanteria BMP-2.\nEsempi.\n30 \u00d7 113mm\n30 \u00d7 150mm\n30 \u00d7 164mm\n30 \u00d7 165mm\n30 \u00d7 170mm\n30 \u00d7 173mm\n30 \u00d7 250mm Caseless\nOther\nTipi di munizioni calibro 30 mm.\nLe munizioni da 30\u00a0mm generalmente sono di tre diversi tipi: perforanti (\"AP - dall'inglese Armor Piercing\"), esplosivi (\"HE - dall'inglese High explosive\"), e da addestramento (\"T - dall'inglese Training\"). Gli AP e HE esistono anche in versioni con capacit\u00e0 incendiarie."}
{"id": "2256413", "revid": "73843", "url": "https://it.wikipedia.org/wiki?curid=2256413", "title": "Tommaso Casigliani", "text": "Carriera.\nTommaso Casigliani nasce a Pisa il 17 marzo 1972. Dopo aver terminato il liceo e non ancora ventenne, nel 1991 partecipa al tour di Gino Paoli \u201cMatto come un gatto\u201d con il ruolo di road manager: sar\u00e0 l\u2019inizio del suo lavoro nell\u2019ambito delle produzioni musicali. Dal 1999 al 2003\u00a0collabora con Alex Britti.\nProduce un progetto lounge dal titolo \"Sunset beach bar Vol. 1\" e \"Sunset xueno project Vol. 2\" entrambi Universo / Sony Music.\nFirma il remix \u00a0\"Beat on my drum\" con Pitbull e Gabry Ponte.\nHa composto musiche per il cinema tra cui \"Agente matrimoniale\" di Christian Bisceglia con Corrado Fortuna e Nicola Savino, e \"L\u2019ultima estate\" prodotto da Eleonora Giorgi e Massimo Ciavarro. Con il cortometraggio muto di Francesco Cannav\u00e0, \"Red Line\", vince il Festival di Taormina e Lipari e arriva alla finale dei Nastri d\u2019Argento.\nScrive e produce le musiche dei pi\u00f9 importanti quiz Rai, tra i quali \"Affari tuoi\" con Paolo Bonolis, \"Fratelli di test\" con Carlo Conti e \"Reazione a catena\". Dal 2008 firma le musiche de \"L\u2019Eredit\u00e0\" e \"La Ghigliottina\".\nNegli ultimi anni realizza video e corti con immagini aeree tra cui \"24 agosto Amatrice #pernondimenticare\" realizzato per Loft - Il fatto quotidiano.\nManagement.\nDal 1999 al 2003 con la WWW e Max Mastrangelo cura il management di Alex Britti, Gazosa, Carmen Consoli e Neffa; dal 2006 al 2013 con la Novantaminuti srl management di Roberto Farnesi, Primo Reggiani, Massimo Ciavarro, Rossella Brescia e Paolo Conticini."}
{"id": "2256416", "revid": "901462", "url": "https://it.wikipedia.org/wiki?curid=2256416", "title": "Rifugio Zanotti", "text": "Il rifugio Ervedo Zanotti al vallone del Piz, o pi\u00f9 brevemente rifugio Zanotti, \u00e8 un rifugio alpino situato nel vallone del Piz, valle laterale della valle Stura, nelle Alpi Marittime, in comune di Pietraporzio (CN).\nCaratteristiche e informazioni.\nIl rifugio \u00e8 situato nell'alto vallone del Piz, su un promontorio roccioso alla base del vallone di Schiantal\u00e0. \u00c9 intitolato alla memoria dell'alpinista Ervedo Zanotti di Genova, perito a causa di un banale incidente assieme all'allieva Gloria Paganetto durante un'arrampicata in palestra di roccia.\n\u00c8 una costruzione in muratura di pietrame su due piani. Al piano terra si trovano la cucina e la sala da pranzo, una camerata comune ed una cameretta; al primo piano c'\u00e8 un secondo dormitorio comune.\n\u00c8 provvisto di acqua corrente, sia all'interno che all'esterno, e di impianto elettrico con alimentazione a pannelli fotovoltaici. I servizi igienici sono all'esterno. Il riscaldamento \u00e8 mediante stufa a legna. Non esiste un vero e proprio locale invernale; \u00e8 comunque disponibile un ricovero di emergenza sul retro dell'edificio, per quanto poco confortevole.\nIl rifugio \u00e8 di propriet\u00e0 della sezione \"Ligure\" di Genova del Club Alpino Italiano, e non \u00e8 gestito. Le chiavi possono essere ritirate a Pietraporzio durante tutto l'anno.\nAccesso.\nL'accesso pi\u00f9 rapido al rifugio avviene risalendo il vallone del Piz. Con l'auto si raggiunge Pietraporzio, e da qui, seguendo le indicazioni stradali, si arriva alla localit\u00e0 Pian della Regina, dove si parcheggia. Dal Pian della Regina si diparte una strada sterrata che risale il vallone fino al Gias del Piz, dove termina; da qui, in circa 15 minuti per sentiero si raggiunge il rifugio (2-2.30 h dal Pian della Regina).\nTraversate.\nIl rifugio si trova sul percorso della Grande Traversata delle Alpi e della Via Alpina. Nell'ambito della GTA, il rifugio si trova sul percorso della variante nota come percorso delle alte valli, sulla tappa che va dal rifugio Migliorero alla localit\u00e0 Prati del Vallone. Nell'ambito della Via Alpina, costituisce punto di sosta tra le tappe R137 (Pontebernardo - Rifugio Zanotti) e R138 (Rifugio Zanotti - Strepeis) dell'itinerario rosso."}
{"id": "2256419", "revid": "1305772", "url": "https://it.wikipedia.org/wiki?curid=2256419", "title": "\u00c9douard Louis Dubufe", "text": "Biografia.\nFiglio del pittore Claude Marie Paul Dubufe e di Edm\u00e9 Dum\u00e9nillet, inizi\u00f2 a dipingere come allievo di suo padre e poi di Paul Delaroche a partire dal 1834. Agli inizi realizz\u00f2 dipinti a carattere storico e religioso, poi la sua inclinazione per la ritrattistica si impose decisamente.\nL'11 gennaio 1842 spos\u00f2 Juliette Zimmermann, una scultrice, figlia del maestro di piano Pierre Zimmermann, la cui sorella, Anne, avrebbe sposato un allievo di suo padre, Charles Gounod, che divenne cognato di \u00c9douard. Una profonda e sincera amicizia leg\u00f2 i due uomini e perdur\u00f2 oltre la morte di Juliette, avvenuta nel 1855.\nDal matrimonio nacque un figlio, anch'egli pittore: Guillaume Dubufe.\nDurante il suo soggiorno in Inghilterra, tra il 1848 e il 1852, scopr\u00ec i grandi ritrattisti inglesi e commission\u00f2 a J. Thomson una litografia del ritratto di Luigi Filippo in esilio, basandosi su un ritratto che aveva dipinto nell'ottobre del 1849 a Claremont. Nel 1852 si rec\u00f2 in Italia.\nLa sua carriera come ritrattista inizi\u00f2 nel 1850 con il ritratto della contessa di Beaussier seguito da quello di Napoleone III e di quello di sua moglie, l'imperatrice Eugenia, realizzato nel 1853, che sono rispettivamente propriet\u00e0 il primo del Museo d'Orsay e il secondo del museo della reggia di Versailles, in custodia a Compi\u00e8gne.\nInsieme a Franz Xaver Winterhalter divenne il pi\u00f9 famoso ritrattista del Secondo Impero. Nel 1853 mor\u00ec suo padre e nacque il suo primo figlio, Guillaume Dubufe, che diventer\u00e0 il terzo pittore della famiglia. Juliette mor\u00ec due anni dopo insieme alla figlia appena nata, Juliette-Hortense.\nNel 1856 dipinse il \"Congresso di Parigi\" su richiesta dell'Imperatore. L'imperatrice Eugenia richiese la sua partecipazione alla decorazione del suo Salone blu al Palazzo delle Tuileries, dove dipinse le sue damigelle. Ebbe grande successo tra gli aristocratici e gli ambienti pi\u00f9 raffinati dell'alta borghesia.\nNel 1866 fu criticato da \u00c9mile Zola, nell'articolo \"Mon Salon\" pubblicato ne \"L'\u00c9v\u00e9nement\" del 30 aprile, circa le sue qualit\u00e0 come membro della giuria del Salon. Divenne molto amico dell'architetto Jean-Baptiste Pigny, anche lui membro della giuria del Salon.\nSpos\u00f2 in seconde nozze L\u00e9onie Berthold il 21 luglio 1866 a Parigi.\nSi spense a Versailles l'11 agosto 1883 a sessantatr\u00e9 anni e fu sepolto nel cimitero di Notre-Dame de Versailles.\nOpere.\nDisegni, stampe, acquerelli, litografie\nSculture\nDipinti"}
{"id": "2256420", "revid": "399", "url": "https://it.wikipedia.org/wiki?curid=2256420", "title": "Suddivisioni della Turchia", "text": "La Turchia \u00e8 divisa amministrativamente in 81 province a capo di ciascuna delle quali \u00e8 un governatore (detto \"vali\") nominato dal governo centrale.\nLe province sono a loro volta suddivise in distretti per un totale di 967. Il distretto centrale (capoluogo della provincia) \u00e8 amministrato da un \"vicegovernatore\" designato, mentre gli altri distretti sono amministrati da un \"sottogovernatore\" (\"caimacam\").\nI comuni sono 3.228 (2006).\nRegioni.\nLe province della Turchia sono raggruppate in 7 regioni statistiche, che sono stati originariamente definite in occasione del Primo Congresso di Geografia tenutosi ad Ankara nel 1941. Il principale elemento della suddivisione in 7 regioni sono state le omogeneit\u00e0 di condizioni climatiche del territorio corrispondente (temperatura, precipitazioni, ecc)."}
{"id": "2256422", "revid": "1904508", "url": "https://it.wikipedia.org/wiki?curid=2256422", "title": "Maria di Grecia", "text": "Biografia.\nInfanzia.\nNacque ad Atene come sorella minore del futuro re Costantino I di Grecia, dei principi Giorgio, Alessandra e Nicola, e sorella maggiore dei principi Andrea e Cristoforo, cos\u00ec come della principessa Olga, morta in tenera et\u00e0. Era intima amica di sua cugina la granduchessa Ksenija Aleksandrovna di Russia; entrambe sposarono due granduchi russi, cosicch\u00e9 ebbero la possibilit\u00e0 di stare assieme in numerose occasioni.\nMatrimonio.\nIl 30 aprile 1900 Maria spos\u00f2 a Corf\u00f9 il granduca Georgij Michajlovi\u010d di Russia. Georgij, conosciuto in famiglia come \"Gogi\", corteggi\u00f2 tenacemente Maria, soprannominata a sua volta Minny greca (per distinguerla dall'imperatrice madre di Russia, Maria Feodorovna); ella si rifiut\u00f2 per\u00f2 di acconsentire alle nozze a meno che non le venisse assicurato il suo posto nella linea di successione ai troni greco e danese. Chiar\u00ec subito che non era innamorata del suo corteggiatore quando lo spos\u00f2, ma il Granduca era fiducioso nel fatto che i suoi sentimenti sarebbero cresciuti con il tempo.\nLa coppia ebbe due figlie: Nina, nata il 7 giugno 1901, e Ksenija, nata il 9 agosto 1903; quando furono cresciute Maria colse l'opportunit\u00e0 di passare molto pi\u00f9 tempo all'estero, ufficialmente per migliorare la salute delle figlie, ma in realt\u00e0 per allontanarsi dal marito. Quando scoppi\u00f2 la Prima guerra mondiale ella si trovava in Gran Bretagna e non pot\u00e9 fare ritorno in Russia; in questo periodo si dedic\u00f2 all'attivit\u00e0 di patrocinare un ospedale militare.\nVedovanza e morte.\nRimase vedova il 30 gennaio 1919, quando il marito venne ucciso dai bolscevichi. Il 16 dicembre 1922 Maria si rispos\u00f2 a Wiesbaden con l'ammiraglio Pericles Ioannides. In seguito mor\u00ec nella natia Atene durante la Campagna italiana di Grecia (28 ottobre 1940 \u2013 6 aprile 1941)\nLa figlia Ksenija visse per molti anni a Long Island con la presunta cugina di secondo grado, Anna Anderson; quest'ultima affermava infatti di essere la granduchessa Anastasija Nikolaevna Romanova, figlia di Nicola II di Russia e di Aleksandra F\u00ebdorovna."}
{"id": "2256431", "revid": "834", "url": "https://it.wikipedia.org/wiki?curid=2256431", "title": "Parco Regionale Boschi di Carrega", "text": ""}
{"id": "2256432", "revid": "125033554", "url": "https://it.wikipedia.org/wiki?curid=2256432", "title": "Enterprise content management", "text": "Una soluzione di Enterprise Content Management (ECM) \u00e8 l'insieme di strumenti che consentono la gestione della documentazione prodotta e ricevuta all'interno di un'organizzazione, indipendentemente dal suo formato.\nComponenti Principali.\nI componenti principali che costituiscono una soluzione ECM sono:\nSistema di acquisizione.\nSistemi di Form Processing (OCR, ICR, OMR, BCR, HCR)\nSistema di gestione.\nIl componente di Gestione si occupa del controllo, dell'indicizzazione e della verifica dell'integrit\u00e0 delle informazioni acquisite.\nArchiviazione e conservazione.\nI componenti per l'archiviazione sono utilizzati per quelle informazioni che non devono essere pi\u00f9 modificate e necessitano di essere salvate permanentemente.\nI dispositivi pi\u00f9 comuni al salvataggio delle informazioni sono: Hard disk (anche di rete, come NAS), Nastri Magnetici o Dischi ottici.\nDistribuzione.\nLe informazioni gestite, archiviate e conservate, possono essere distribuite attraverso diversi canali. I principali canali di distribuzione sono: internet ed intranet, e-mail e fax, formato cartaceo."}
{"id": "2256434", "revid": "339392", "url": "https://it.wikipedia.org/wiki?curid=2256434", "title": "Pinacoteca Provinciale di Bari", "text": ""}
{"id": "2256437", "revid": "339392", "url": "https://it.wikipedia.org/wiki?curid=2256437", "title": "Unione Sportiva Calcio Caravaggese", "text": ""}
{"id": "2256440", "revid": "834", "url": "https://it.wikipedia.org/wiki?curid=2256440", "title": "Halberstadt D III", "text": ""}
{"id": "2256449", "revid": "1812835", "url": "https://it.wikipedia.org/wiki?curid=2256449", "title": "Elena Nicolai", "text": "Biografia.\nNacque in un piccolo centro rurale a circa 50\u00a0km a nord-est di Sofia, ma crebbe nel vicino comune di Panagjuri\u0161te. Dopo essersi diplomata al college americano di Simeonovo, prese lezioni di canto private con il maestro Ivan Vulpe sperando nell'ammissione al conservatorio di Sofia, dove per\u00f2 fu respinta per le lacune in solfeggio e pianoforte. Emigr\u00f2 allora negli Stati Uniti presso il fratello, dove affianc\u00f2 all'attivit\u00e0 lavorativa gli studi di filosofia e di lingua italiana presso l'Oberlin Conservatory of Music.\nDopo aver ripreso gli studi di canto a Genova, nel 1930 venne ammessa al conservatorio di Milano dove si perfezion\u00f2 con Vincenzo Maria Pintorno, vincendo il primo premio in un concorso. Debutt\u00f2 in modo non troppo felice nel 1932 come Maddalena in \"Rigoletto\", ma continu\u00f2 tuttavia a studiare, esordendo ufficialmente con il nome d'arte nel 1938 al Teatro San Carlo di Napoli come Annina ne \"Il cavaliere della rosa\", questa volta con esito positivo.\nNel 1941 esord\u00ec al Teatro alla Scala in \"Adriana Lecouvreur\", divenendo per vent'anni uno dei primi mezzosoprani del teatro milanese e cantandovi stabilmente fino alle recite di addio in \"Hansel e Gretel\" nel 1959. Si esib\u00ec inoltre nei maggiori teatri italiani (in particolare all'Arena di Verona, dove apparve regolarmente dal 1946 al 1954) ed europei (Svizzera, Francia, Spagna, Bulgaria), oltre che in Sudamerica ed Egitto.\n, secondo alcuni critici sarebbe da classificare come soprano falcon, per il timbro sopraneggiante e per la capacit\u00e0 di sostenere senza sforzo le tessiture elevate.\nDopo il ritiro dalle scene liriche visse anche una breve, ma significativa carriera cinematografica, apparendo in 7 film tra il 1963 e il 1968; di particolare rilevanza \u00e8 il ruolo sostenuto ne \"Il boom\", con protagonista Alberto Sordi e la regia di Vittorio De Sica.\nIl 14 gennaio 2022 il consolato della Repubblica di Bulgaria in Italia, in associazione con il comune di Genova, ha dedicato una targa alla cantante."}
{"id": "2256452", "revid": "339392", "url": "https://it.wikipedia.org/wiki?curid=2256452", "title": "Spartak Hradec Kr\u00e1lov\u00e9", "text": ""}
{"id": "2256454", "revid": "729019", "url": "https://it.wikipedia.org/wiki?curid=2256454", "title": "Venesat-1", "text": "Venesat-1, conosciuto anche come Sim\u00f3n Bol\u00edvar, \u00e8 il primo satellite venezuelano. \u00c8 stato progettato, costruito, lanciato ed \u00e8 controllato e monitorato dalla CGWIC, una sussidiaria della China Aerospace Science and Technology Corporation. \u00c8 un satellite per telecomunicazioni e si trova in un'orbita geosincrona. \u00c8 stato lanciato mediante un vettore Lunga Marcia 3B dal cosmodromo di Xichang alle 16:53 GMT del 29 ottobre 2008.\nVenesat-1 \u00e8 gestito dal Ministero della Scienza e della Tecnologia venezuelano. Trasmette in banda C ed in banda Ku. La sua massa \u00e8 di 5.100 kg (11.000 lb) ed un'aspettativa di servizio di 15 anni. \u00c8 basato sulla tecnologia del satellite Dong Fang Hong 02."}
{"id": "2256455", "revid": "702184", "url": "https://it.wikipedia.org/wiki?curid=2256455", "title": "Rutgers University", "text": "La Rutgers University \u00e8 l'ateneo statale dello stato del New Jersey.\nSport.\nLa Rutgers fa parte della NCAA Division I ed \u00e8 affiliata alla potente Big Ten Conference.\nPallacanestro.\nLa squadra di basket ottenne il suo massimo risultato raggiungendo le Final Four nel 1976, sconfitta 86-70 dalla University of Michigan, fino a quel momento Rutgers era imbattuta nella stagione, ed era entrata nel torneo con un record di 31-0.\nFootball americano.\nLa squadra di football \u00e8 la pi\u00f9 antica degli Stati Uniti assieme a quella di Princeton, essendo scesa in campo per la prima volta nel 1869. Dopo aver vinto retroattivamente il titolo nazionale per quella prima stagione, Rutgers per\u00f2 non ha brillato come risultati, centrando solo tre titoli divisionali a cavallo tra gli anni '50 e '60. \u00c8 infine giunta ad otto delle nove gare post-season della sua storia negli ultimi otto anni grazie all'apporto dei coach Greg Schiano e Kyle Flood."}
{"id": "2256458", "revid": "59976", "url": "https://it.wikipedia.org/wiki?curid=2256458", "title": "Satellite Sim\u00f3n Bol\u00edvar", "text": ""}
{"id": "2256459", "revid": "59976", "url": "https://it.wikipedia.org/wiki?curid=2256459", "title": "Venesat 1", "text": ""}
{"id": "2256460", "revid": "287204", "url": "https://it.wikipedia.org/wiki?curid=2256460", "title": "Memories (singolo)", "text": ""}
{"id": "2256461", "revid": "290948", "url": "https://it.wikipedia.org/wiki?curid=2256461", "title": "Cesoia (meccanica)", "text": "La cesoia \u00e8 un utensile che serve per tagliare lamiere.\nTipologie.\nSi presenta in varie forme e strutture a seconda dello spessore della lamiera da tagliare.\nIl taglio con la cesoia \u00e8 comunque una lavorazione a freddo, che non pu\u00f2 perci\u00f2 superare certi spessori di taglio a causa del notevole sforzo necessario. Per spessori elevati si passa infatti alla lavorazione a fiamma, utilizzando i cannelli da ossitaglio.\nEsistono anche cesoie mosse oleodinamicamente e montate su appositi automezzi per effettuare demolizioni (ad esempio per il taglio dei tondini di ferro del cemento armato o per tagliare le lamiere di grossi serbatoi), oppure per tagliare le lamiere delle auto incidentate per poter estrarre i feriti."}
{"id": "2256465", "revid": "486946", "url": "https://it.wikipedia.org/wiki?curid=2256465", "title": "A.F.C. Wimbledon", "text": ""}
{"id": "2256468", "revid": "330183", "url": "https://it.wikipedia.org/wiki?curid=2256468", "title": "Mario Revelli", "text": ""}
{"id": "2256474", "revid": "339392", "url": "https://it.wikipedia.org/wiki?curid=2256474", "title": "Gli anni della fenice", "text": ""}
{"id": "2256475", "revid": "239447", "url": "https://it.wikipedia.org/wiki?curid=2256475", "title": "Admira", "text": ""}
{"id": "2256477", "revid": "165042", "url": "https://it.wikipedia.org/wiki?curid=2256477", "title": "Cesoiatrice", "text": ""}
{"id": "2256479", "revid": "165042", "url": "https://it.wikipedia.org/wiki?curid=2256479", "title": "Trancia", "text": ""}
{"id": "2256482", "revid": "104458", "url": "https://it.wikipedia.org/wiki?curid=2256482", "title": "Siegfried Voglreiter", "text": "Biografia.\nSpecialista delle prove tecniche originario di Piesendorf, Voglreiter ottenne il primo risultato di rilievo in Coppa del Mondo il 23 marzo 1992 a Crans-Montana in slalom speciale (18\u00ba); il 29 gennaio 1995 conquist\u00f2 l'ultimo podio in Coppa Europa, a Bischofswiesen in slalom gigante (2\u00ba), e il 5 gennaio 1997 ottenne l'unico podio in Coppa del Mondo, a Kranjska Gora nella medesima specialit\u00e0, piazzandosi 2\u00ba alle spalle del fuoriclasse svizzero Michael von Gr\u00fcnigen. Nello stesso anno partecip\u00f2 ai Mondiali di Sestriere 1997, sua unica presenza iridata, dove concluse 5\u00ba nello slalom speciale e non complet\u00f2 lo slalom gigante; prese per l'ultima volta il via in Coppa del Mondo il 14 marzo 1999 in Sierra Nevada in slalom gigante (13\u00ba) e si ritir\u00f2 all'inizio della stagione 1999-2000: la sua ultima gara fu uno slalom speciale FIS disputato il 23 dicembre ad Akanko Onsen.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "2256483", "revid": "131358", "url": "https://it.wikipedia.org/wiki?curid=2256483", "title": "Spartak Sokolovo Praha", "text": ""}
{"id": "2256486", "revid": "1924342", "url": "https://it.wikipedia.org/wiki?curid=2256486", "title": "Walking on a Dream (singolo)", "text": "Walking on a Dream \u00e8 un singolo del gruppo musicale australiano Empire of the Sun, pubblicato il 30 agosto 2008 come primo estratto dall'album omonimo.\nDescrizione.\nIl singolo ha raggiunto la decima posizione della classifica dei singoli pi\u00f9 venduti in Australia, ed \u00e8 stato certificato doppio disco di platino. Il remix del brano realizzato da Sam La More \u00e8 stato reso disponibile per il download gratuito sul sito ufficiale del gruppo.\n\"Walking on a Dream\" \u00e8 stato reso disponibile per il download digitale nel Regno Unito il 9 febbraio 2009, mentre il CD singolo \u00e8 stato pubblicato il 6 luglio dello stesso anno.\nVideo musicale.\nIl video musicale, diretto da Josh Logue, mostra Steele e Littlemore in abiti orientaleggianti, in alcune location a Shanghai, Cina. Le riprese sono state effettuate fra il luglio e l'agosto 2008, appena prima l'inizio dei giochi olimpici."}
{"id": "2256487", "revid": "2130303", "url": "https://it.wikipedia.org/wiki?curid=2256487", "title": "Chiesa della Madonna della Neve (Savona)", "text": "La chiesa della Madonna della Neve si trova nel quartiere delle Fornaci a Savona, a pochi metri dal mare.\nCaratteristiche.\nLa chiesa fu edificata nel 1863, forse in sostituzione di un precedente edificio, con abside rivolta verso il mare. Divisa in tre navate, presenta un bell'affresco sulla volta della navata centrale raffigurante il miracolo della \"Madonna della Neve\"."}
{"id": "2256500", "revid": "767487", "url": "https://it.wikipedia.org/wiki?curid=2256500", "title": "Walking on a Dream", "text": "Walking on a Dream \u00e8 il primo album in studio del gruppo musicale australiano Empire of the Sun, pubblicato il 3 ottobre 2008 dalla Capitol Records in Australia e nei giorni seguenti negli altri paesi del mondo."}
{"id": "2256506", "revid": "125707430", "url": "https://it.wikipedia.org/wiki?curid=2256506", "title": "Neri Pozza", "text": "Fu inoltre artista, incisore e collezionista d'arte contemporanea.\nBiografia.\nNacque e visse a Vicenza, citt\u00e0 a cui dedic\u00f2 tutta la sua attivit\u00e0.\nFrequent\u00f2 il Liceo classico Pigafetta di Vicenza, ma non complet\u00f2 gli studi; il padre era uno scultore e Neri si avvicin\u00f2 alla scultura, che per\u00f2 lasci\u00f2 presto per la poesia.\nAttivo nella Resistenza vicentina, da questa esperienza trasse il libro \"La prigione\", negli anni sessanta.\nNel 1941 fond\u00f2 la casa editrice \"Il Pellicano\", all'insegna di un rinnovamento culturale vivificante; intento reso evidente nel logo, in cui compare un pellicano che nutre con il proprio sangue i figli morenti.\nDopo il periodo della guerra si impegn\u00f2 in quello che sar\u00e0 il progetto della sua vita: la \"Neri Pozza Editore\", per la quale gi\u00e0 nel 1946 usc\u00ec il primo titolo: \"Paludi\" di Andr\u00e9 Gide. Nel 1950 pubblic\u00f2 la silloge \"In quel preciso momento\" di Dino Buzzati. Nel 1951 edit\u00f2 il primo romanzo di Goffredo Parise (anch'egli vicentino), \"Il ragazzo morto e le comete\". Il percorso di crescita della casa editrice continu\u00f2 con le collaborazioni con Vincenzo Cardarelli, Eugenio Montale, Carlo Emilio Gadda e Mario Luzi.\nNeri Pozza recit\u00f2 nel 1963 nel film di Gianfranco De Bosio \"Il terrorista\", dove compare nel ruolo dell'avvocato antifascista Pucci, membro del CLN di Venezia con il nome di \"Alfonso\". \nIl 2 febbraio 1963 Neri Pozza sposa Lea Quaretti con rito solo religioso, senza registrazione dell'atto e senza effetti sul piano civile, a Venezia, in casa dell'amico monsignor Sandro Gottardi. Il matrimonio civile verr\u00e0 celebrato il 1\u00ba novembre 1980 nel municipio di Asolo.\nNon \u00e8 mancato il suo impegno civile all'interno della sua citt\u00e0, infatti \u00e8 stato consigliere comunale per il Partito Repubblicano.\nAmico di numerosi artisti e intellettuali - tra i quali l'architetto Carlo Scarpa, il fotografo Gianpaolo Vajenti e il pittore Otello De Maria - alla morte ha donato alla citt\u00e0 di Vicenza la sua collezione di dipinti di arte contemporanea, ospitata presso la Pinacoteca civica di Vicenza a Palazzo Chiericati.\nNel 1982, Neri Pozza, un anno dopo la morte della moglie Lea Quaretti, scrive alcune pagine che, muovendo dagli ultimi istanti di vita della moglie, narrano la storia del loro lungo sodalizio amoroso, intellettuale e artistico. La raccolta che si intitola \"Frammenti di un discorso interrotto\", a cura di Angelo Colla ed edito da Neri Pozza Editore, \u00e8 stato pubblicato nel 2018.\nNeri Pozza riposa nel cimitero di Longara, frazione del Comune di Vicenza, assieme alla moglie Lea. La cappella funebre \u00e8 stata progettata dall'archistar e maestro della scuola ticinese Mario Botta.\nNel 2018 presso Palazzo Chiericati in Vicenza \u00e8 stata allestita la mostra permanente del Legato Pozza-Quaretti, su disposizione del testamento olografo di Neri Pozza, composto il 9 luglio del 1984. Le opere facenti parte della donazione furono raccolte da Neri Pozza e dalla moglie Lea Quaretti a partire dalla fine degli anni cinquanta: una collezione di coppia, che riflette i gusti e le diverse sensibilit\u00e0 di entrambi, e che annovera dipinti, sculture e incisioni di grandi autori del Novecento. Fra questi, si ricordano Ardengo Soffici, Pio Semeghini, Carlo Carr\u00e0, Gino Severini, Felice Casorati, Filippo de Pisis, Virgilio Guidi, Osvaldo Licini, Ottone Rosai, Emilio Vedova e Tancredi.\nTestamento.\nVicenza 9 luglio 1984\n\"Dispongo che della raccolta di dipinti, pi\u00f9 avanti elencata e che si trovano a Vicenza e a Venezia (cio\u00e8 esposti nelle due case) siano trasferiti tutti a Vicenza. Essi, riuniti in due o pi\u00f9 sale, dovranno essere esposti in permanenza al pubblico, ordinati per scuole e autori, al Museo Civico di Vicenza, al quale li dono a edificazione dei Vicentini. Le sale dove saranno esposti porteranno una targa con scritto Legato Pozza-Quaretti. I dipinti possono essere prestati per esposizioni d'arte. Responsabile ne \u00e8 il direttore del Museo, con la sua commissione di Vigilanza, della loro buona conservazione. Anche per desiderio di mia moglie Lea desideriamo che i 3 (tre bronzi) di Alberto Viani (due di fonderia GBS a Verona), siano donati al Museo Veneziano di C\u00e0 Pesaro, dove si trova la Cariatide di marmo. Anche qui deve essere visibile il nome del donatore. La raccolta di dipinti deve essere ordinata e collocata in visione per il pubblico, al nuovo museo d'arte moderna (?) di Vicenza a cura dell'attuale direttore e con la collaborazione di un architetto da lui scelto, entro un anno dalla morte del donatore Neri Pozza. Caso contrario i miei collaboratori li ritireranno. Essi sono Angelo Colla e Manfredo Schiatti, con la collaborazione di Daniela Domaschi. Della raccolta donata deve essere fatto un catalogo critico in tempi brevi.\"\nIl testamento \u00e8 stato reso pubblico il 16 dicembre 1988 dal notaio Giuseppe Boschetti di Vicenza (AMCVi, fascicolo Legato Pozza Quaretti, \"Verbale di deposito di disposizioni di ultima volont\u00e0 e testamento olografo\").\nPremi letterari.\nLa sua opera narrativa ha ottenuto alcuni premi letterari, tra i quali il Premio Selezione Campiello, vinto due volte, nel 1970 e nel 1986.\nRiconoscimenti.\nVicenza nel 2008 ha voluto ricordarlo con una mostra a lui dedicata.\nNel 2012 la citt\u00e0 gli ha dedicato un busto bronzeo collocato a ponte San Paolo."}
{"id": "2256507", "revid": "1964823", "url": "https://it.wikipedia.org/wiki?curid=2256507", "title": "Mochi Craft Long Range 23", "text": "Il Mochi Craft Long Range 23 \u00e8 uno yacht prodotto dal cantiere navale italiano Mochi Craft.\nIl contesto.\nPresentato da Michele Maggi e Norberto Ferretti al 48\u00ba Salone Nautico Internazionale di Genova, il Long Range 23 \u00e8 il primo yacht al mondo superiore a 20 metri in grado di navigare a zero emissioni grazie ai sistemi propulsivi e di smaltimento delle acque grigie e nere ed \u00e8 la prima imbarcazione ad ottenere dal R.I.NA. la certificazione \u201cGreen Star Clean Energy e Clean Propulsion\u201d, il pi\u00f9 severo standard di certificazione ambientale applicabile ad un'imbarcazione da diporto.\nIl Long Range 23 ha inoltre ottenuto il Gran Premio per l'Innovazione, riconoscimento attribuitole dalla rivista specializzata \u201cVela e Motore\u201d.\nQuesta imbarcazione monta di serie la carena FER.WEY, una carena di tipo transplanante, il sistema Mitsubishi ARG (Anti Rolling Gyro System) e pinne stabilizzatrici. Il Long Range 23 \u00e8 prodotto in due motorizzazioni MAN Common Rail, una versione da 550 e una da 800 mhp. La motorizzazione da 800 mhp garantisce una velocit\u00e0 di crociera di 13 nodi e una velocit\u00e0 massima di 15.\nIl Long Range 23 \u00e8 stato classificato dal RINA, con classificazione B + F + Aa."}
{"id": "2256510", "revid": "2730", "url": "https://it.wikipedia.org/wiki?curid=2256510", "title": "Santa Fe de Nuevo M\u00e9xico", "text": " \nSanta Fe de Nuevo M\u00e9xico (nota anche semplicemente come Nuevo M\u00e9xico o Nuevo M\u00e9jico) fu una provincia della colonia spagnola della Nuova Spagna a partire dal 1598. Divenne territorio del Messico durante l'indipendenza di quest'ultimo nel 1821 e poi entr\u00f2 a far parte degli Stati Uniti nel 1848 durante la presidenza di James Knox Polk.\nStoria.\nLa provincia fu fondata nel 1598 da Juan de O\u00f1ate, che ne divenne successivamente il primo Governatore, durante la sua spedizione verso il nord della Nuova Spagna.\nEssa era centrata intorno all'alto bacino del Rio Grande e comprendeva una gran parte dei territori degli attuali stati americani del Nuovo Messico, Texas, Colorado, Arizona, e Utah. \nNel 1610, il terzo governatore della provincia, Pedro de Peralta, spost\u00f2 la capitale da Villa de San Gabriel (nota anche come \"San Gabriel de Yungue-Ouinge\"), fondata da Juan de Onate, a Santa Fe.\nAllo scopo di una migliore gestione amministrativa e militare, la provincia venne divisa in due territori: Rio Arriba a nord e Rio Abajo a sud. Il Rio Arriba (letteralmente in spagnolo \"fiume superiore\") comprendeva la zona tra Taos e Santa Fe, mentre il Rio Abajo (letteralmente in spagnolo \"fiume inferiore\") la zona a sud di Santa Fe fino ad Isleta Pueblo. Il confine esatto fra le due regioni non \u00e8 stato univocamente accertato, ma la \"mesa\" di La Bajada, circa 19 miglia a sud di Santa Fe, \u00e8 generalmente accettato. Il governatore della regione risiedeva a Santa Fe nel Rio Arriba, mentre il suo vice aveva giurisdizione sul territorio del Rio Abajo e risiedeva a Isleta Pueblo.\nNel 1680, a seguito della Rivolta Pueblo, gli spagnoli furono espulsi dalla regione e si ritirano a sud di Paso del Norte (moderna Ciudad Ju\u00e1rez). Essi riconquistarono la regione nel 1692 con Diego de Vargas che ne divenne governatore.\nNel 1777 la provincia entr\u00f2 a far parte della Comanderia generale delle province interne, posta sotto la giurisdizione della Audiencia Real di Guadalajara.\nLa provincia rimane sotto il controllo della Spagna fino alla dichiarazione di indipendenza del Messico del 1821, entrando quindi a far parte del Primo Impero messicano. Nel 1824, a seguito della promulgazione della costituzione federale del Messico, il territorio viene associato alla repubblica messicana con lo status di Territorio federale.\nNel 1836, a seguito della rivoluzione texana, che port\u00f2 alla nascita della Repubblica del Texas, una vasta parte del territorio (in pratica tutta la zona a est del Rio Grande) divenne area di contestazione fra il Messico ed il neonato stato del Texas. Nel 1841 i texani, organizzarono una spedizione che partendo da Austin doveva raggiungere Santa Fe. La spedizione aveva ufficialmente scopi puramente commerciali, ma in realt\u00e0 aveva lo scopo di riaffermare le pretese texane sul territorio conteso mediante in controllo del tratto finale del cosiddetto \"Santa Fe Trail\", un percorso commerciale sviluppato agli inizi dell'800, che collegava gli insediamenti occidentale degli Stati Uniti in Missouri con il Nuovo Messico. La spedizione venne intercettata dall'esercito messicano che prese prigionieri tutti i membri della spedizione.\nNel 1845, con l'annessione della Repubblica del Texas da parte degli Stati Uniti, la suddetta parte contesa di territorio entr\u00f2 a far parte degli Stati Uniti. Tale annessione fu la principale causa scatenante della guerra messicano-statunitense che si concluse nel 1848 con il trattato di Guadalupe Hidalgo. Con tale trattato l'intero territorio della antica Provincia di Santa Fe de Nuevo M\u00e9xico fu ceduto agli Stati Uniti assieme al vicino territorio dell'Alta California.\nDopo la guerra messicano-americana sorsero una serie di controversie territoriali fra i vari stati e territori ceduti dal Messico agli Stati Uniti. A queste controversie venne posta fine con una serie di leggi note come compromesso del 1850. Mediante queste leggi venne creato il Territorio del Nuovo Messico che comprendeva inizialmente la parte occidentale del futuro stato del Nuovo Messico, pi\u00f9 gran parte del futuro stato dell'Arizona e piccole sezioni di Colorado e Nevada. In seguito il territorio si espanse grazie a cessioni territoriali da parte del Texas e all'Acquisto Gadsden (1853). Successivamente la creazione dei Territori del Colorado (febbraio 1861) e dell'Arizona (febbraio 1863) definirono gli attuali confini del Nuovo Messico che il 6 gennaio 1912 divenne il 47\u00ba Stato degli Stati Uniti.\nGeografia.\nRegioni e Comuni.\nMolte di queste regioni sono ora contee e aree metropolitane degli Stati Uniti."}
{"id": "2256515", "revid": "123751167", "url": "https://it.wikipedia.org/wiki?curid=2256515", "title": "Pala (attrezzo)", "text": "La pala, conosciuta anche come badile, \u00e8 un attrezzo manuale atto a rimuovere o a raccogliere terra, biada, sabbia, neve, carbone, pietrame o altro materiale minuto. \u00c8 utilizzato prevalentemente in agricoltura e nell'edilizia.\nDescrizione.\nLa pala \u00e8 costituita da una lama in ferro robusta, piatta e larga, di forma pressoch\u00e9 triangolare, talvolta rettangolare o quadrata, spesso leggermente concava. La lama \u00e8 fissata a un lungo manico (generalmente in legno o in ferro leggero o, in modelli pi\u00f9 recenti, in plastica dura, lungo dai 135 ai 170 cm). Questo attrezzo ha antichissime origini e la sua diffusione \u00e8 iniziata con gli albori della vita rurale.\nAlcune varianti sono:\nAltre pale di uso specialistico.\nUna pala particolare \u00e8 quella che si usa per spalare la neve, che essendo destinata a movimentare un materiale leggero ha una lama molto pi\u00f9 ampia e con i bordi laterali.\nPer particolari esigenze esistono modelli portatili, pieghevoli o smontabili: tra questi vi sono la vanga-zappa di uso militare, per scavo di trincee o altro, mutuata poi anche in ambito escursionistico o di campeggio, e la pala da neve portatile, leggera e indispensabile per disseppellire i travolti da valanga in diverse discipline alpinistiche come lo sci alpinismo."}
{"id": "2256517", "revid": "165042", "url": "https://it.wikipedia.org/wiki?curid=2256517", "title": "Cuneo (meccanica)", "text": ""}
{"id": "2256527", "revid": "165042", "url": "https://it.wikipedia.org/wiki?curid=2256527", "title": "Lima (attrezzo)", "text": ""}
{"id": "2256535", "revid": "599013", "url": "https://it.wikipedia.org/wiki?curid=2256535", "title": "Domotor Meszaros", "text": ""}
{"id": "2256538", "revid": "101175", "url": "https://it.wikipedia.org/wiki?curid=2256538", "title": "Fiat Yamaha", "text": ""}
{"id": "2256541", "revid": "101175", "url": "https://it.wikipedia.org/wiki?curid=2256541", "title": "Fiat Yamaha Team", "text": ""}
{"id": "2256553", "revid": "101175", "url": "https://it.wikipedia.org/wiki?curid=2256553", "title": "Camel Yamaha", "text": ""}
{"id": "2256555", "revid": "455046", "url": "https://it.wikipedia.org/wiki?curid=2256555", "title": "Quanzhou", "text": "Quanzhou (in cinese \u6cc9\u5dde; in pinyin Qu\u00e1nzh\u014du) \u00e8 una citt\u00e0 con status di prefettura della provincia di Fujian, in Cina.\nStoria.\nEra un porto gi\u00e0 molto frequentato, anche da navi provenienti dalla Malaysia fin dal VI secolo, sotto la dinastia Tang (VII-X secolo) divenne, unitamente a Canton e Yangzhou, uno dei maggiori porti cinesi per il commercio estero.\nRaggiunse la massima prosperit\u00e0 durante le dinastie successive, tra il X e il XIV secolo. A quell'epoca il raso locale era commercializzato fino in Europa.\nCon il nome di \"Zaiton\" la citt\u00e0 \u00e8 citata da Marco Polo nel suo Milione:\nDa l\u00ec nel 1292 part\u00ec a bordo di una nave per il suo viaggio di ritorno a Venezia.\nNel corso del XIV secolo la citt\u00e0 fu sede di una diocesi di rito latino, amministrata da missionari francescani (ca. 1308-1370).\nNel 1342, il viaggiatore marocchino Ibn Battuta disse di aver visto nel porto di Quanzhou migliaia di grandi navi e un numero immenso di barche.\nIn quell'epoca, infatti, la citt\u00e0 era meta di moltissimi mercanti, missionari e viaggiatori stranieri e alcuni di essi vi si stabilirono permanentemente, sposandosi con donne cinesi.\nGeografia antropica.\nSuddivisioni amministrative.\nLa prefettura di Quanzhou \u00e8 a sua volta divisa in 3 distretti e 1 contea.\nLuoghi d'interesse.\nMoschea della Pace e della Purezza (Qingjing Si).\nSi trova in \"Tuman Jie\", nella parte sudorientale della citt\u00e0.\nCostruita nel 1009 in modo simile alla sala di preghiera della Grande Moschea di Damasco, venne restaurata nel 1310 da un certo Ahamed di Gerusalemme. All'interno vi sono conservati alcuni brani del Corano incisi su pietra in arabo antico, testimonianza dei fitti traffici e contatti della citt\u00e0 con paesi lontani.\nDato che si tratta di una delle pi\u00f9 antiche moschee della Cina, \u00e8 sempre stata trattata con rispetto e protette dalle autorit\u00e0, sia locali che centrali. Su una lastra in pietra conservata all'interno \u00e8 riportata una ordinanza dell'imperatore Ming Chengzu, datata 1407, in cui si impone la protezione dell'edificio e il rispetto dell'islamismo.\nMonastero dell'Inizio della Nuova Era (Kaiyuan Si).\nSituato nella parte nordoccidentale della citt\u00e0, risale al 686 d.C. e occupa una vasta superficie di oltre 3 ettari. Il principale edificio (Daxiong Baodiam) fu ricostruito durante il periodo Ming (1368-1644) sulla precedente costruzione del 686. \u00c8 alto circa e sulle travi si trovano 24 statue rappresentanti musici buddisti. Il piedistallo di una colonna \u00e8 ornato con una sfinge, traccia che collega la costruzione al mondo Mediterraneo.\nNella parte posteriore del tempio, su un altare, si pu\u00f2 ammirare la statua della \"Dea della Misericordia dalle Mille Braccia\", dove ogni braccio \u00e8 diverso dagli altri.\nDavanti al tempio sorgono due pagode di pietra del XIII secolo: la \"Pagoda Zhenguo\" (Domare il Paese) \u00e8 alta con 5 piani a pianta ottagonale, mentre la \"Pagoda Renshou\" (Benevolenza e Longevit\u00e0) \u00e8 alta ed ha una struttura simile alla precedente.\nPonte Luoyang Qiao.\nIl ponte, che fu costruito tra il 1053 e il 1059, si trova a circa a nord-est della citt\u00e0. Il ponte \u00e8 lungo e largo ; a met\u00e0 del ponte vi \u00e8 un padiglione, ricoperto di mattonelle, alcune con iscrizioni di oltre anni fa. I 46 piloni fanno parte della struttura originale del ponte, che fu seriamente danneggiato dal terremoto del 1607."}
{"id": "2256561", "revid": "2096950", "url": "https://it.wikipedia.org/wiki?curid=2256561", "title": "Paolo Modugno", "text": "Biografia.\nFratello dell'attrice Ludovica Modugno, debutta alla Rai come attore-bambino in un programma accanto a Arnoldo Fo\u00e0; da allora diventa una voce popolare alla radio. Debutta anche in teatro, e quindi nel cinema \u00e8 interprete in film quali \"Guardie e ladri\", \"Tototarzan\", \"Giacobbe ed Esa\u00f9\", \"Il caso Pisciotta\", \"Ondata di calore\".\nIn televisione inizia a recitare, partecipando a commedie e romanzi sceneggiati, tra cui \"Una tragedia americana\" (del 1962, per la regia di Anton Giulio Majano), \"David Copperfield\", \"Il caso Mauritius\", \"L'isola del tesoro\", \"Vita col padre e con la madre\", \"Eugenia Grandet\".\nNel 1971 \u00e8 stato autore, regista e interprete di alcuni spettacoli teatrali.\nDal 1976 collabora ai programmi di RadioRai, come autore e regista di romanzi sceneggiati e di trasmissioni in diretta delle quali \u00e8 anche conduttore, come \u00abRadio Anch'io\u00bb, oltre a numerosi programmi di vario genere: dal variet\u00e0 \u00abSotto il sole, sopra la luna\u00bb, alla biografia rielaborata drammaturgicamente, al documentario radiofonico.\n\u00c8 autore di un radiodramma dal titolo \u00abIl grande silenzio radio\u00bb, realizzato da Radiouno per un congresso dell'U.E.R. e trasmesso in vari paesi del mondo.\nRealizza quindi una serie di 13 documentari dal titolo \u00abLa lunga ombra dell'arcobaleno\u00bb e un diario di viaggio on the road negli Stati Uniti, \u00abLa Strada Obliqua\u00bb. Negli anni '90 cura la regia dell'originale radiofonico in sessanta puntate \u00abDancing Esperia\u00bb. \u00c8 autore e conduttore del programma \u00abCorso Italia / Voci e suoni dalla provincia\u00bb.\nNel 1997 \u00e8 autore, regista e conduttore di \u00abDuty Free\u00bb, poi regista del programma quotidiano \u00abLavori in Corso\u00bb. 1998/99 autore con Tullio Fazzolari e Veronica Salvi e regista della fiction radiofonica quotidiana \u00abPartita doppia\u00bb in 175 puntate.\nNell'estate del 1999 \u00e8 autore e regista del programma quotidiano in diretta \u00abRadio City Caff\u00e8\u00bb e, nel gennaio 2000, regista e coautore dello sceneggiato \u00abIl Castello di Eymerich\u00bb. Suoi radiodrammi sono stati tradotti e trasmessi in Germania e in Slovacchia e - non tradotti - in Francia, in Belgio, nella Svizzera Romanda, in Ungheria, in Germania e in Slovenia dalle rispettive emittenti ufficiali, oltre che dalla Radio della Svizzera Italiana. Cura la regia teatrale di \"Caff\u00e8 Mozart\" di Vanni Ronsisvalle.\nDoppiaggio.\nDal 1982 cura l'adattamento, i dialoghi e la direzione del doppiaggio di film, telefilm e serie animate.\nAttori doppiati (parziale):"}
{"id": "2256565", "revid": "1543377", "url": "https://it.wikipedia.org/wiki?curid=2256565", "title": "China Milan Equity Exchange", "text": "CMEX (China Milan Equity Exchange) \u00e8 la prima piattaforma costituita per facilitare le acquisizioni societarie transfrontaliere tra aziende italiane e cinesi. CMEX \u00e8 la licenziataria esclusiva per l'Italia della maggiore equity exchange cinese. Le piattaforme di equity exchange sono state create dal Governo Cinese per favorire la trasparenza nei processi di privatizzazione delle aziende pubbliche.\nLa storia.\nNel 2003, il Governo Cinese ha lanciato la pi\u00f9 vasta campagna di privatizzazione di aziende pubbliche della storia economica mondiale. Da allora, migliaia di imprese pubbliche sono state acquisite da investitori privati attraverso una procedura, disciplinata da un ben preciso quadro normativo, volta a garantire trasparenza ed efficienza nei processi di acquisizione. Il sistema ideato dal Governo cinese \u00e8 piuttosto semplice: qualunque partecipazione in un'impresa pubblica, per essere privatizzata, deve essere \u201cmessa all'asta\u201d e ceduta al miglior offerente. Sono stati costituiti una serie di istituti, denominati equity exchanges, dotati delle professionalit\u00e0 necessarie per condurre l'asta tra potenziali offerenti. Questi istituti sono tutti soggetti alla supervisione del SASAC (State Assets Supervision Administration Commission), una sorta di ministero cinese delle partecipazioni statali. Tra le equity exchanges cinesi, la pi\u00f9 rilevante per volume di transazioni \u00e8 CBEX (China Beijing Equity Exchange), che ha chiuso il 2008 con 4,151 operazioni per un controvalore complessivo di circa 10 miliardi di Euro e che cura oltre il 50% delle privatizzazioni di imprese pubbliche in Cina. CBEX si avvale di una rete di oltre 200 brokers ed assume un ruolo di primo piano, oltre che nel collocamento di imprese in corso di privatizzazione, anche nella compravendita di aziende a capitale privato. Dal 2007, le imprese italiane possono accedere alla piattaforma CBEX per il tramite di CMEX, che \u00e8 il licenziatario esclusivo di CBEX per l'Italia ed elabora le informazioni finanziarie -disponibili tramite la piattaforma CBEX- per la ricerca di aziende pubbliche e private in Cina che rappresentano potenziali target per societ\u00e0 italiane ed europee interessate ad acquisire partecipazioni in societ\u00e0 cinesi. \nCMEX opera inoltre come un istituto specializzato nell'assistenza ad imprese italiane che intendono fare accedere partner cinesi nel proprio capitale, essendo il referente esclusivo al quale CBEX segnala le aziende cinesi interessate a porre in essere acquisizioni in Italia, sull'onda degli effetti della Go out policy (Go out policy) varata sin dal 1999 dal Governo Cinese.\nIl progetto CMEX-CBEX \u00e8 stato ideato dallo Studio legale \u201cCarone &amp; Partners\u201d, associato a \u201cGrandall Legal Group\u201d, uno dei maggiori studi legali cinesi.\nGovernance.\nIl team CMEX si avvale della collaborazione di alcune delle figure di maggior prestigio della business community e del panorama politico e accademico italiano e cinese.\nConsiglio di amministrazione\nFranco Debenedetti - Presidente\n\u00c8 uno dei pi\u00f9 autorevoli economisti ed opinion makers italiani. \u00c8 amministratore di CIR, Cofide, Piaggio e della Fondazione Rodolfo Debenedetti. \u00c8 membro dell'Advisory Board di Iride S.p.A. ed \u00e8 stato Senatore della Repubblica dal 1996 al 2005.\nMarco Carone - Amministratore Delegato\nAvvocato e dottore commercialista, \u00e8 socio fondatore dello Studio Legale \u201cCarone &amp; Partners\u201d. Ha conseguito una laurea in Economia e una seconda laurea in Giurisprudenza, oltre ad un Master of Science in \u201cLaw and Accounting\u201d presso la London School of Economics. \u00c8 docente di diritto commerciale (base e progredito) presso l'Universit\u00e0 Commerciale \u201cL. Bocconi\u201d di Milano ed \u00e8 membro accademico dello \u201cEuropean Corporate Governance Institute\u201d di Bruxelles. Ha ideato il progetto CMEX-CBEX.\nAdvisory Board\nAlessandro De Nicola - Presidente\n\u00c8 managing partner delle sedi italiane dello studio legale \u201cOrrick, Herrington &amp; Sutcliffe\u201d, uno fra i maggiori studi legali internazionali del mondo. Editorialista de \u201cIl Sole 24 Ore\u201d, \u00e8 docente di diritto commerciale (base e progredito) presso l'Universit\u00e0 Commerciale \u201cL. Bocconi\u201d di Milano, ha conseguito il Master LL.M ed il Ph.D. presso l'Universit\u00e0 di Cambridge. \u00c8 Presidente dell'Adam Smith Society.\nRiccardo Gallo\n\u00c8 professore ordinario di economia industriale presso l'Universit\u00e0 \u201cLa Sapienza\u201d. \u00c8 stato presidente dell'Istituto per la Promozione Industriale, membro del Comitato Privatizzazioni presso il Ministero Economia e Finanza, vicepresidente dell'Iri e amministratore di numerose societ\u00e0 industriali con sede in Italia, Usa, Olanda, Spagna.\nSandro Salvati\nGi\u00e0 amministratore delegato di Toro Assicurazioni e di Alleanza Assicurazioni, dove ha rivestito anche la carica di presidente del consiglio di amministrazione, \u00e8 stato altres\u00ec membro del consiglio di amministrazione di Banca Intesa. \u00c8 Presidente Comitato consultivo scientifico dell'ANIA.\nCarlo Secchi\nGi\u00e0 rettore dell'Universit\u00e0 Bocconi, \u00e8 unanimemente riconosciuto quale uno dei massimi economisti italiani. \u00c8 inoltre membro del consiglio di amministrazione di numerose societ\u00e0 quotate quali Mediaset, Allianz Italia, Pirelli, Italcementi e Parmalat.\nFrancesco Sisci\nPubblicista, \u00e8 uno dei massimi sinologi italiani e ha rivestito dal 2003 al 2005 la carica di presidente dell'Istituto Italiano di Cultura a Pechino. Laureato e specializzato in Lingua cinese a Venezia e a Londra, \u00e8 stato il primo straniero mai ammesso alla Scuola Superiore dell'Accademia Cinese delle Scienze Sociali di Pechino.\nXiong Yan\nPresidente del consiglio di amministrazione di CBEX, \u00e8 anche fondatore e presidente del consiglio di amministrazione di China Universities Intelligence Bank Co., Ltd. Riveste incarichi accademici presso la Harbin University e l'Institute's Youth League Committee ed \u00e8 tra i pi\u00f9 autorevoli esponenti della comunit\u00e0 politica e finanziaria cinese."}
{"id": "2256566", "revid": "122315", "url": "https://it.wikipedia.org/wiki?curid=2256566", "title": "Coraciformi", "text": ""}
{"id": "2256578", "revid": "122315", "url": "https://it.wikipedia.org/wiki?curid=2256578", "title": "Piciformi", "text": ""}
{"id": "2256579", "revid": "339392", "url": "https://it.wikipedia.org/wiki?curid=2256579", "title": "Columbiformi", "text": ""}
{"id": "2256581", "revid": "647919", "url": "https://it.wikipedia.org/wiki?curid=2256581", "title": "Pteroclidiformi", "text": ""}
{"id": "2256582", "revid": "343572", "url": "https://it.wikipedia.org/wiki?curid=2256582", "title": "Architettura moresca", "text": ""}
{"id": "2256585", "revid": "196390", "url": "https://it.wikipedia.org/wiki?curid=2256585", "title": "Podicipediformi", "text": ""}
{"id": "2256590", "revid": "339392", "url": "https://it.wikipedia.org/wiki?curid=2256590", "title": "A spasso nel tempo 2 - L'avventura continua", "text": ""}
{"id": "2256597", "revid": "339392", "url": "https://it.wikipedia.org/wiki?curid=2256597", "title": "Mesitornitiformi", "text": ""}
{"id": "2256598", "revid": "1305772", "url": "https://it.wikipedia.org/wiki?curid=2256598", "title": "Unione Democratica Palestinese", "text": "L'Unione Democratica Palestinese (UDP, in arabo \u0627\u0644\u0627\u062a\u062d\u0627\u062f \u0627\u0644\u062f\u064a\u0645\u0642\u0631\u0627\u0637\u064a \u0627\u0644\u0641\u0644\u0633\u0637\u064a\u0646\u064a, \"Al-Ittihad al-Dimuqrati al-Filastini\", Generalmente conosciuto col nome di FIDA), \u00e8 un piccolo partito politico attivo all'interno dell'Organizzazione per la Liberazione della Palestina (OLP), nonch\u00e9 nell'Autorit\u00e0 Nazionale Palestinese (ANP).\nStoria.\nLa FIDA venne fondata nel 1990 da Yasser Abd Rabbo, in seguito ad una spaccatura interna al Fronte Democratico per la Liberazione della Palestina (FDLP), portandosi con s\u00e9 la maggior parte delle strutture del Fronte all'interno della Cisgiordania. La FIDA assunse una posizione maggiormente moderata rispetto al FDLP di Nayef Hawatmeh riguardo al conflitto israelo-palestinese, e prov\u00f2 a configurarsi come un'alternativa di sinistra democratica all'interno dell'orizzonte politico palestinese.\n\u00c8 strutturata al proprio interno con un'organizzazione giovanile, nota come \"Independence Youth Union\", cui si affiancano un'organizzazione di lavoratori ed una di donne. La fida non ha un braccio armato, contrariamente al FDLP ed a numerose altre organizzazioni palestinesi.\nIdeologia.\nLo slogan della FIDA, \"Libert\u00e0, indipendenza, ritorno, democrazia e socialismo\", racchiude in s\u00e9 il progressismo ed il carattere secolare dell'Unione, presentandola come un partito socialista democratico.\nLa FIDA si schier\u00f2 subito per la soluzione dei due stati, basata sui confini del 1967, e con Gerusalemme est capitale di uno Stato palestinese indipendente. Una personalit\u00e0 in vista della Fida, Mamduh Nofal, nel 2002 firm\u00f2 un appello per fermare il terrorismo suicida, una tattica molto utilizzata durante la seconda Intifada.\nDalla sua fondazione, il partito ha tenuto due congressi nazionali, il primo nel 1995 a Gerico, ed il secondo nel 2000.\nLeadership.\nIl fondatore della fIDA, Yasser Abd Rabbo, era un pacifista moderato, che rappresent\u00f2 per anni l'Unione all'interno del Comitato Esecutivo dell'OLP, lavorando inoltre come consigliere personale di Yasser Arafat.\nNel 2002 egli abbandon\u00f2 il partito a causa di dispute interne: il suo posto come ministro all'interno dell'ANP era stato affidato all'attivista per i diritti delle donne, Zahira Kamal. Rabbo rifiut\u00f2 di dimettersi dall'incarico, decidendo piuttosto di lasciare la FIDA. Riusc\u00ec quindi a rimanere come indipendente all'interno dell'esecutivo palestinese, con la copertura di Arafat, venendo rimpiazzato nel posto di segretario generale della FIDA da Saleh Ra'fat, tutt'oggi in carica.\nPartecipazione elettorale.\nLa FIDA fu ben rappresentata all'interno del Consiglio nazionale palestinese (CNP), l'organo assembleare dell'OLP in esilio, con 21 membri eletti il qualit\u00e0 di delegati del Fronte Democratico per la Liberazione della Palestina (FDLP).\nIn occasione delle elezioni legislative del 2006, la FIDA present\u00f2 candidati propri al Consiglio nazionale palestinese (CLP), e sperando di riuscire a far eleggere, col sostegno di Fatah, almeno un proprio rappresentante, Azmi ash-Shu'aybi. La campagna di Ash-Shu'aybi venne giocata soprattutto sui temi della trasparenza all'interno dell'ANP, e per un pi\u00f9 ampio controllo parlamentare sull'attivit\u00e0 dell'esecutivo.\nAlle elezioni legislative del 2006, la FIDA inser\u00ec i propri candidati all'interno della lista unica \"al-Badeel\" (L'Alternativa), che raggruppava anche il Fronte Democratico per la Liberazione della Palestina (FDLP), il Partito Popolare Palestinese (PPP), ed alcuni movimenti indipendenti. Tale lista ottenne il 2,8% delle preferenze, conquistando due dei 132 seggi."}
{"id": "2256600", "revid": "767487", "url": "https://it.wikipedia.org/wiki?curid=2256600", "title": "Nino Machaidze", "text": "Biografia.\nSi \u00e8 avvicinata alla musica all'et\u00e0 di 7 anni studiando pianoforte presso il Conservatorio di Stato \"V. Sarajishvili\". \nCome cantante lirica ha debuttato in Don Pasquale di Gaetano Donizetti a Tbilisi, sua citt\u00e0 natale, a soli 17 anni (dove ha poi interpretato i ruoli di Zerlina e Rosina).\nNel 2004 \u00e8 Norina in Don Pasquale al Teatro dell'Opera di Kutaisi.\nSuccessivamente si \u00e8 trasferita in Italia, dove nel luglio 2005 \u00e8 stata ammessa all'Accademia del Teatro alla Scala di Milano: dopo un corso di perfezionamento con Leyla Gencer e Mirella Freni, nel gennaio 2006 canta Exsultate Jubilate alla Scala ed \u00e8 la cover di Gilda in Rigoletto diretto da Riccardo Chailly, poi in giugno sul palcoscenico del teatro milanese come Najade nella prima di Ariadne auf Naxos con Ildik\u00f3 Koml\u00f3si, in ottobre Silvia nella prima di Ascanio in Alba, fino a debuttare nel 2007 il ruolo di Marie ne La Fille du r\u00e8giment con Anna Proclemer, con grande successo (ruolo che poi canter\u00e0 anche al Teatro dell'Opera di Roma diretta da Bruno Campanella) seguito da un concerto dedicato a Giacomo Puccini diretta da Chailly con Nicola Martinucci e Mario Malagnini e Despina nella prima di Cos\u00ec fan tutte diretta da Ottavio Dantone e nel 2008 Lauretta nella prima di Gianni Schicchi con Leo Nucci e Vittorio Grigolo diretta da Chailly ripresa da Rai 2 e trasmessa da Classica HD e Rai 5 e Musetta ne La boh\u00e8me con Fabio Sartori, Svetla Vassileva, Luca Salsi e Matteo Peirone, diretta da Gustavo Dudamel. \nMa la fama arriva, nel 2008, al Festival di Salisburgo come Juliette nell'opera Rom\u00e9o et Juliette di Charles Gounod a fianco di Rolando Villaz\u00f3n, sostituendo un'indisposta Anna Netrebko (il ruolo di Juliette \u00e8 diventato un vero \"cavallo di battaglia\" per la Machaidze, che ha interpretato i panni della giovane Capuleti a Venezia, Londra (al Royal Opera House, Covent Garden con Alfie Boe e Piotr Becza\u0142a diretta da Daniel Oren nel 2010), Milano (alla Scala nella prima nel 2011 con Grigolo) e nel 2011 in Arena di Verona).\nDopo il debutto salisburghese, la Machaidze si \u00e8 cimentata in ruoli belcantistici, quali Lucia di Lammermoor, il ruolo del titolo de La sonnambula, Elvira ne I Puritani (al Teatro Comunale di Bologna a fianco di Juan Diego Fl\u00f3rez ed Ildebrando D'Arcangelo nel 2009 trasmessa da Rai 3 e Rai 5 di cui esiste un DVD), Donna Fiorilla ne Il Turco in Italia (Vienna 2009, con Ildebrando D'Arcangelo nel ruolo del titolo e Los Angeles 2011) e nel 2010 alla Scala Adina nella prima di L'elisir d'amore con Villazon ed Ambrogio Maestri diretta da Donato Renzetti.\nA Verona nel 2011 \u00e8 stata Leila ne Les p\u00eacheurs de perles di Bizet per la Stagione lirica al Teatro Filarmonico, e Juliette in Rom\u00e9o et Juliette di Gounod all'Arena. Torna in Arena nel 2016, come protagonista ne La traviata.\nAl Metropolitan Opera House di New York debutta nel 2011 come Gilda in Rigoletto con Giovanni Meoni e Joseph Calleja, poi Marie ne La Fille du r\u00e8giment.\nAll'Op\u00e9ra National de Paris debutta nel 2012 come Gilda in Rigoletto con Beczala.\nAncora a Salisburgo nel 2012 \u00e8 Musetta ne La boh\u00e8me con i Wiener Philharmoniker, Beczala/Marcello Giordani, Anna Netrebko, Massimo Cavalletti e Carlo Colombara diretta da Daniele Gatti.\nNel 2012 \u00e8 Tha\u00efs con Pl\u00e1cido Domingo e Stefano Palatchi al Teatro de la Maestranza di Siviglia.\nNel 2013 \u00e8 Gilda in Rigoletto nel Teatro Carlo Felice di Genova, Juliette al La Monnaie/De Munt di Bruxelles, Donna Fiorilla ne Il Turco in Italia con D'Arcangelo al Gran Teatre del Liceu di Barcellona ed Adina ne L'elisir d'amore nel Teatro Real di Madrid.\nNel 2014 al Wiener Staatsoper \u00e8 Adina ne L'elisir d'amore, al Bayerische Staatsoper Donna Fiorilla ne Il Turco in Italia, al Teatro Regio di Parma Le\u00efla ne Les p\u00eacheurs de perles ed al Los Angeles Opera Tha\u00efs con Domingo, Violetta Valery ne La Traviata diretta da James Conlon e Luisa Miller diretta da Simone Young all'Opera di Amburgo.\nNel 2015 amplia il suo repertorio debuttando quattro ruoli: a gennaio \u00e8 La Contessa di Folleville ne Il viaggio a Reims con Carmen Giannattasio, Nicola Ulivieri, Bruno de Simone e Mario Cassi ad Amsterdam; a giugno \u00e8 Micaela in Carmen al Teatro alla Scala, con Francesco Meli e Anita Rachvelishvili; ad agosto debutta al Rossini Opera Festival ne La gazza ladra diretta da Donato Renzetti; in ottobre, a Berlino, \u00e8 Ines in Vasco da Gama con Roberto Alagna.\nIl 2016 si apre all'insegna di un nuovo debutto rossiniano: Otello a Vienna, con John Osborn e Maxim Mironov, diretti da Antonello Manacorda, per la regia di Damiano Michieletto.\nNel maggio/giugno 2018 \u00e8 a Napoli al S.Carlo ne La Taviata. \nNel 2019 debutta come Manon Lescaut al Th\u00e9\u00e2tre des Champs-\u00c9lys\u00e9es di Parigi e successivamente alla Wiener Staatsoper di Vienna, mentre al Teatro San Carlo di Napoli interpreta per la prima volta Antonia nell'opera Les contes d'Hoffmann."}
{"id": "2256602", "revid": "122315", "url": "https://it.wikipedia.org/wiki?curid=2256602", "title": "Fenicotteriformi", "text": ""}
{"id": "2256603", "revid": "101175", "url": "https://it.wikipedia.org/wiki?curid=2256603", "title": "Marlboro Yamaha", "text": ""}
{"id": "2256609", "revid": "154893", "url": "https://it.wikipedia.org/wiki?curid=2256609", "title": "Steatornithidae", "text": ""}
{"id": "2256610", "revid": "122315", "url": "https://it.wikipedia.org/wiki?curid=2256610", "title": "Steatornithiformes", "text": ""}
{"id": "2256611", "revid": "122315", "url": "https://it.wikipedia.org/wiki?curid=2256611", "title": "Steatornitidi", "text": ""}
{"id": "2256617", "revid": "729019", "url": "https://it.wikipedia.org/wiki?curid=2256617", "title": "Tikal (gioco da tavolo)", "text": "Tikal \u00e8 un gioco da tavolo in stile tedesco di Wolfgang Kramer e Michael Kiesling.\nLa prima edizione del gioco \u00e8 stata pubblicata nel 1999 da Ravensburger in tedesco e italiano e da Rio Grande Games in inglese; nel 2016 il gioco \u00e8 stato nuovamente pubblicato, anche in italiano, con una veste grafica rinnovata e materiali migliorati.\nIl gioco.\nAmbientazione.\nOgni giocatore impersona il capo di una spedizione archeologica che ha come destinazione l'esplorazione della giungla dell'America Centrale, obiettivo delle spedizioni sono il ritrovamento e il recupero di templi e tesori. I capispedizione sono grandi rivali tra loro e alla fine solo chi avr\u00e0 portato alla luce un numero maggiore di templi e di tesori potr\u00e0 entrare nei libri di storia.\nDescrizione.\nIl tabellone \u00e8 diviso in 36 spazi esagonali e riproduce una giungla intricata e impenetrabile vista dall'alto, i giocatori hanno in dotazione ciascuno 18 pedine normali e 1 pedina capo spedizione, inoltre possiedono 2 segnalini \"campo\". Il gioco \u00e8 composto anche da 36 tavole che occupano gli spazi vuoti corrispondenti sul tabellone, da alcuni gettoni \"tesoro\" e dai segnalini per far progredire il valore dei templi.\nMeccanica di gioco.\nIl gioco \u00e8 basato su turni, durante ogni turno un giocatore pesca una tavola dal mucchio e la posiziona sul tabellone in posizione adiacente a quelle gi\u00e0 posizionate. La tavola pu\u00f2 avere raffigurato un tempio (in cui \u00e8 indicato il valore in punti), dei tesori (da due a 4), foresta vergine (per poter piazzare un \"campo\") e vulcano (per iniziare la conta parziale). Poi il giocatore potr\u00e0 compiere le azioni che riterr\u00e0 pi\u00f9 opportune per la sua strategia di gioco, ogni azione avr\u00e0 un costo e il giocatore avr\u00e0 a disposizione sempre e solo 10 \"punti azione\" da spendere in questa fase.\nAzioni.\nLe azioni disponibili e i relativi costi in termini di \"punti azione\" (PA) sono:\nConteggio dei punti.\nOgni volta che viene estratta una tessera \"vulcano\" si procede con un turno che segue regole speciali e prevede un conteggio parziale dei punti, terminate tutte le tessere si esegue il conteggio definitivo, alla fine della partita il giocatore con pi\u00f9 Punti Vittoria \u00e8 il vincitore.\nOgni giocatore conta i punti dei templi su cui ha la maggioranza delle pedine e i suoi tesori. I tesori raffigurano diverse immagini; per ogni immagine ci sono tre tessere tesoro, per questo il valore dei tesori pu\u00f2 variare:\nPremi e riconoscimenti.\nIl gioco ha vinto i seguenti premi e riconoscimenti:\n1999:\n2000:\nGiochi correlati.\nIl gioco, insieme ai giochi \"Java\" e \"Mexica\", sempre di Kramer e Kiesling, costituisce la cosiddetta \"Trilogia della Maschera\" (\"Mask Trilogy)\": tutti i giochi del gruppo hanno meccanismi simili ma temi diversi e tutti hanno una maschera sulla copertina, da cui il soprannome.\nTutti i giochi della \"Trilogia della Maschera\" (insieme a \"Torres\") utilizzano la meccanica dei punti azione.\nNel 2010 gli autori hanno pubblicato un seguito del gioco dal titolo \"\"."}
{"id": "2256619", "revid": "101175", "url": "https://it.wikipedia.org/wiki?curid=2256619", "title": "Elf Axo Honda Gresini", "text": ""}
{"id": "2256621", "revid": "1812835", "url": "https://it.wikipedia.org/wiki?curid=2256621", "title": "Charles Nordhoff", "text": "Biografia.\nNacque a Londra da genitori statunitensi. Suo padre Walter era un ricco imprenditore, nonch\u00e9 autore del romanzo storico \"The Journey of the Flame\" (anche il nonno paterno Charles fu uno scrittore). Sua madre era Sarah Cope Whitall. I genitori di Nordhoff tornarono negli Stati Uniti nel 1889, andando a vivere in Pennsylvania, a Rhode Island, e infine stabilendosi in California nel 1898.\nA soli 15 anni Nordhoff pubblic\u00f2 un articolo in una rivista di ornitologia. A 17 anni entr\u00f2 alla Stanford University, ma dopo un anno si trasfer\u00ec a Harvard, dove ottenne la laurea nel 1909.\nNel 1916 firm\u00f2 per entrare negli \"Ambulance Corps\" e viaggi\u00f2 in Francia. Entr\u00f2 a far parte con altri espatriati americani di un progetto pilota nel Lafayette Escadrille. Dopo la cessazione dal servizio, soggiorn\u00f2 a Parigi, dove lavor\u00f2 come giornalista e scrisse il suo primo libro, \"The Fledgling\".\nAnd\u00f2 a Tahiti per le sue attivit\u00e0 di ricerca e di ispirazione, fin\u00ec per restarci 20 anni e vi scrisse diversi dei suoi lavori, alcuni in collaborazione con James Norman Hall. Spos\u00f2 una donna tahitiana, Teara Pepe, dalla quale ebbe 4 figlie e 2 figli."}
{"id": "2256625", "revid": "1573940", "url": "https://it.wikipedia.org/wiki?curid=2256625", "title": "Suddivisione amministrativa del Fujian", "text": "La suddivisione della provincia dello Fujian \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n). :\nPer una loro illustrazione, si rinvia alla voce sulla Suddivisione amministrativa della Cina."}
{"id": "2256626", "revid": "339392", "url": "https://it.wikipedia.org/wiki?curid=2256626", "title": "Benedetto da san fratello", "text": ""}
{"id": "2256633", "revid": "349788", "url": "https://it.wikipedia.org/wiki?curid=2256633", "title": "CMEX", "text": ""}
{"id": "2256634", "revid": "1543377", "url": "https://it.wikipedia.org/wiki?curid=2256634", "title": "Rifugio Talarico", "text": "Il rifugio Alfredo Talarico \u00e8 un rifugio alpino situato nel vallone di Pontebernardo, in comune di Pietraporzio, nelle Alpi Marittime ad una quota di 1750 \nCaratteristiche e informazioni.\nSorge in localit\u00e0 Prati del Vallone, nelle vicinanze di alcune casermette recentemente restaurate.\nSi tratta di una costruzione in muratura di pietrame ad un piano, parzialmente incassata nel pendio retrostante. All'interno vi si trovano una cucina, una sala da pranzo ed un dormitorio comune con 15 posti letto.\n\u00c8 dotato di impianto elettrico, alimentato da pannelli fotovoltaici. Il riscaldamento avviene mediante stufa a legna. I servizi igienici sono interni. In estate, \u00e8 disponibile acqua corrente all'interno.\nIl rifugio \u00e8 di propriet\u00e0 della sezione Ligure di Genova del Club Alpino Italiano, e non \u00e8 gestito. \u00c8 possibile accedervi tutto l'anno, previa ritiro delle chiavi a Pietraporzio. Per questo motivo, e per la facile raggiungibilit\u00e0, il rifugio \u00e8 sprovvisto di un locale invernale.\nAccesso.\nIl rifugio \u00e8 raggiungibile in auto. Si risale la statale 21 del colle della Maddalena fin quasi a Pontebernardo; si svolta a sinistra e si risale per circa 5\u00a0km la strada che percorre il vallone di Pontebernardo, fino a circa 50\u00a0m dal rifugio.\nTraversate.\nIl rifugio si trova sui percorsi dell'itinerario rosso della Via Alpina e del percorso delle Alte Valli della GTA. Nell'ambito della \"Via Alpina\", il rifugio si trova sulla tappa R137 da Pontebernardo al rifugio Zanotti,&gt; mentre nell'ambito della \"GTA\" costituisce il punto di snodo tra le tappe \"rifugio Migliorero - prati del Vallone\" e \"prati del Vallone - Pontebernardo\"."}
{"id": "2256639", "revid": "116118113", "url": "https://it.wikipedia.org/wiki?curid=2256639", "title": "Club Alpino Accademico Italiano", "text": "Il Club Alpino Accademico Italiano (CAAI), associazione fondata nel 1904 per riunire i soci del Club Alpino Italiano (CAI) che avessero acquisito meriti speciali nell'alpinismo senza guide, \u00e8 costituito in Sezione Nazionale del CAI (dallo statuto).\nStoria.\nIl Club Alpino Accademico Italiano fu fondato nel 1904 dai soci dei gruppi ligure, torinese e valsesiano del CAI allo scopo di riunire gli \"alpinisti senza guide\". Infatti all'epoca la maggior parte degli alpinisti che frequentavano la montagna si avvalevano di guide locali, professionisti che, oltre alla conoscenza del territorio, garantivano esperienza e competenza in campo alpinistico. I fondatori del CAAI erano convinti che gli alpinisti pi\u00f9 forti, motivati e adeguatamente preparati potessero affrontare in autonomia anche le salite pi\u00f9 impegnative e per agevolare ci\u00f2 istituirono le prime Scuole di Alpinismo. I soci fondatori furono: Ettore Allegra, Lorenzo Bozano, Ettore Canzio, Mario Ceradini, Teodoro Dietz, Hans Ellensohn, Giovan Battista Gugliermina, G.F. Gugliermina, Adolfo Hess, Adolfo Kind, Ernesto Martiny, Felice Mondini, Emilio Questa, Alfredo Radio Radiis, Ubaldo Valbusa, Alberto Weber. Il primo presidente fu Ettore Canzio.\nNel 1922 il CAAI si un\u00ec con il Club Alpino Accademico Aviglianese e il Gruppo Lombardo Alpinisti Senza Guide, mantenendo il suo nome. Divenne presidente Lorenzo Borelli.\nIl maggior contributo dato dal CAAI alla pratica alpinistica cominci\u00f2 nel 1925 con l'installazione dei primi bivacchi fissi. Queste strutture di lamiera venivano poste nei luoghi di interesse alpinistico pi\u00f9 isolati per poter fornire un ricovero di fortuna a coloro che si fossero trovati in quelle zone.\nNel 1930 il CAAI fu sciolto per decisione del governo, che stava riorganizzando le associazioni sportive. I soci vennero trasferiti alle rispettive sezioni del CAI di appartenenza. Tuttavia l'anno successivo il CAI ricostitu\u00ec il Club Alpino Accademico come sezione autonoma. Gli anni Trenta furono l\u2019epoca d\u2019oro del sesto grado, nella quale diversi alpinisti accademici aprirono grandi itinerari sulle Alpi e furono anche autori di guide alpinistiche e di testi di alpinismo. L'alpinismo \"senza guide\" inizi\u00f2 ad essere praticato non solo sulle Alpi ma anche sulle montagne extraeuropee. Nel 1934 venne infatti organizzata la prima spedizione extra-europea dell\u2019Accademico nelle Ande argentine.\nIl CAAI si separ\u00f2 dal CAI nel 1947, per rientrarci nel 1954, vista l'impossibilit\u00e0 di una gestione completamente autonoma, sia dal punto di vista organizzativo che da quello finanziario. Fu reinserito come \"sezione nazionale\", al pari con l'Associazione Guide Alpine Italiane.\nNegli anni seguenti il CAAI continu\u00f2 a riunire i pi\u00f9 forti alpinisti italiani, i quali contribuirono alla pratica alpinistica soprattutto con l'apertura di nuove vie e la pubblicazione di guide. Le prime donne ad essere ammesse furono Adriana Valdo e Silvia Metzeltin Buscaini, nel 1978.\nDopo Lorenzo Borelli hanno ricoperto la carica di Presidente Generale: Adolfo Hess (1926), Umberto Balestreri (1929), Aldo Bonacossa (1933), Carlo Chersi (1947), Carlo Negri (1956), Ugo di Vallepiana (1960), Renato Chabod (1975). \nDal 1979 al 1991 fu presidente Roberto Osio, dal 1991 al 2000 Giovanni Rossi, dal 2000 al 2006 Corradino Rabbi, dal 2006 al 2015 Giacomo Stefani. \nDal 2015 \u00e8 Presidente Alberto Rampini.\nOrganizzazione.\nOggi il CAAI ha lo scopo dichiarato di favorire l'alpinismo di elevato livello di difficolt\u00e0 e promuoverne lo sviluppo nel rispetto della storia, delle tradizioni locali e limitando al massimo l'impatto ambientale. La conservazione dei valori etici e formativi della pratica alpinistica sono altri capisaldi dell'attivit\u00e0 del CAAI. Costituisce sezione nazionale del Club Alpino Italiano.\n\u00c8 diviso in tre gruppi: \"occidentale\", \"centrale\" e \"orientale\", corrispondenti alla zona delle Alpi dove i loro soci hanno svolto la maggior parte dell'attivit\u00e0 alpinistica.\nPer entrare a far parte del CAAI occorre essere soci del CAI ed aver svolto per almeno cinque anni (anche non consecutivi) attivit\u00e0 alpinistica considerata di alta difficolt\u00e0. La domanda di ammissione deve essere presentata da due soci dello stesso gruppo al quale il candidato richiede l'ammissione e viene dapprima valutata dalla Commissione Tecnica del gruppo che effettua una prima valutazione sul curriculum. In seguito l'assemblea dei soci del gruppo \u00e8 chiamata ad esprimere un voto per l'ammissione o meno del candidato, che viene approvato se gli sono favorevoli almeno i due terzi dei voti totali. A questo punto la domanda passa nelle mani della Commissione Tecnica Centrale, che esprime il suo parere. La decisione definitiva spetta comunque al Consiglio Generale.\nAttivit\u00e0.\nIl CAAI organizza annualmente un Convegno Nazionale su temi inerenti all'alpinismo (storico o di attualit\u00e0) e convegni di Gruppo. Organizza meeting di arrampicata trad e cura la gestione di una ventina di bivacchi di propriet\u00e0 distribuiti sull'arco alpino, sempre aperti e a disposizione degli alpinisti. Pubblica l'ANNUARIO CAAI, prestigioso volume di relazioni, racconti, approfondimenti storici ecc. Assegna ogni anno un riconoscimento (premio \"Paolo Consiglio\") per premiare spedizioni extraeuropee di carattere esplorativo, condotte in stile alpino, nel rispetto dell'ambiente e formate preferibilmente da giovani alpinisti. Paolo Consiglio fu alpinista di rilievo, accademico del Club Alpino Italiano, che dopo le prime imprese di rilievo gi\u00e0 molto giovane, sia sul Gran Sasso che sulle Dolomiti, si dedic\u00f2 all'alpinismo extraeuropeo guidando due spedizioni himalayane che portarono alla conquista del Saraghrar Peak (7349 m) nell'Hindu Kush e del Lal Qil\u00e0 (6349 m) nel Parbati (Himalaya). "}
{"id": "2256645", "revid": "1442080", "url": "https://it.wikipedia.org/wiki?curid=2256645", "title": "Mo Li Hua", "text": "Mo Li Hua (\u8309\u8389\u82b1; pinyin: M\u00f2l\u00echu\u0101), il cui significato \u00e8 \"Fiori di Gelsomino\", \u00e8 una famosa canzone folk cinese. Fu creata durante l'Impero Qianlong, periodo della Dinastia Qing. Esistono due versioni della canzone, la pi\u00f9 nota proveniente dalla provincia di Jiangsu, e l'altra dalla provincia di Zhejiang. Le due versioni hanno testi diversi e melodie lievemente divergenti.\nLa melodia era stata stampata per la prima volta in notazione occidentale gi\u00e0 nel 1806, ma \u00e8 divenuta molto conosciuta al pubblico per essere stata inclusa da Giacomo Puccini nella sua opera \"Turandot\", dove \u00e8 associata allo \"Splendore di Turandot\". Il testo con cui il tema (ricorrente pi\u00f9 volte nell'opera) si presenta, per la prima volta, nell'atto I \u00e8: \"L\u00e0 sui monti dell'est / la cicogna cant\u00f2\". Mentre il primo suono della canzone cinese era stato notato dai musicisti occidentali come fondamentale, perch\u00e9 la melodia, almeno visivamente, sposta verso il minore, Puccini interpret\u00f2 il suono pi\u00f9 acuto della scala pentafonica come la fondamentale,\nin modo che la melodia cominci alla terza, e al tempo stesso attribuendole un carattere pi\u00f9 dolce e fluttuante.\nQuesta celebre canzone cinese \u00e8 anche stata cantata dagli studenti dell'Universit\u00e0 di Pechino durante la cerimonia di chiusura delle Olimpiadi 2004 ad Atene, in Grecia.\nUn adattamento della melodia, opera di Tan Dun fu suonato durante la cerimonia delle medaglie alle Olimpiadi 2008 di Pechino.\nTesto.\nVi sono varie versioni della canzone, di seguito le due varianti pi\u00f9 famose.\nCinese Tradizionale.\n\u597d\u4e00\u6735\u7f8e\u9e97\u7684\u8309\u8389\u82b1&lt;br&gt;\n\u597d\u4e00\u6735\u7f8e\u9e97\u7684\u8309\u8389\u82b1&lt;br&gt;\n\u82ac\u82b3\u7f8e\u9e97\u6eff\u679d\u690f&lt;br&gt;\n\u53c8\u9999\u53c8\u767d\u4eba\u4eba\u8a87&lt;br&gt;\n\u8b93\u6211\u4f86\u5c07\u4f60\u6458\u4e0b&lt;br&gt;\n\u9001\u7d66\u5225\u4eba\u5bb6&lt;br&gt;\n\u8309\u8389\u82b1\u5440\u8309\u8389\u82b1\nCinese Semplificato.\n\u597d\u4e00\u6735\u7f8e\u4e3d\u7684\u8309\u8389\u82b1&lt;br&gt;\n\u597d\u4e00\u6735\u7f8e\u4e3d\u7684\u8309\u8389\u82b1&lt;br&gt;\n\u82ac\u82b3\u7f8e\u4e3d\u6ee1\u679d\u6860&lt;br&gt;\n\u53c8\u9999\u53c8\u767d\u4eba\u4eba\u5938&lt;br&gt;\n\u8ba9\u6211\u6765\u5c06\u4f60\u6458\u4e0b&lt;br&gt;\n\u9001\u7ed9\u522b\u4eba\u5bb6&lt;br&gt;\n\u8309\u8389\u82b1\u5440\u8309\u8389\u82b1\nHanyu Pinyin.\nh\u01ceo y\u012b du\u01d2 m\u0115i l\u00ec de m\u00f2 li hu\u0101&lt;br&gt;\nh\u01ceo y\u012b du\u01d2 m\u0115i l\u00ec de m\u00f2 li hu\u0101&lt;br&gt;\nf\u0113n f\u0101ng m\u011bi l\u00ec m\u01cen zh\u012b y\u0101&lt;br&gt;\ny\u00f2u xi\u0101ng y\u00f2u b\u00e1i r\u00e9n r\u00e9n ku\u0101&lt;br&gt;\nr\u00e0ng w\u01d2 l\u00e1i ji\u0101ng n\u01d0 zh\u0101i xi\u00e0&lt;br&gt;\ns\u00f2ng g\u011bi bi\u00e9 r\u00e9n ji\u0101 &lt;br&gt;\nm\u00f2 li hu\u0101 ya m\u00f2 li hu\u0101\nTraduzione Letterale.\nUn bel fiore di Gelsomino&lt;BR&gt;\nUn bel fiore di Gelsomino&lt;BR&gt;\nOdoroso, bello, pieno di petali&lt;BR&gt;\nFragrante e bianco, compiace chiunque&lt;BR&gt;\nLascia che io ti colga&lt;BR&gt;\nTi dia a qualcuno&lt;br&gt;\nFiore di Gelsomino, oh, Fiore di Gelsomino.\nCinese Tradizionale.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u6eff\u5712\u82b1\u958b\u9999\u4e5f\u9999\u4e0d\u904e\u5b83,&lt;br&gt;\n\u6211\u6709\u5fc3\u91c7\u4e00\u6735\u6234&lt;br&gt; \n\u53c8\u6015\u770b\u82b1\u7684\u4eba\u5152\u7f75.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u8309\u8389\u82b1\u958b\u96ea\u4e5f\u767d\u4e0d\u904e\u5b83,&lt;br&gt;\n\u6211\u6709\u5fc3\u91c7\u4e00\u6735\u6234,&lt;br&gt; \n\u53c8\u6015\u65c1\u4eba\u7b11\u8a71.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u6eff\u5712\u82b1\u958b\u6bd4\u4e5f\u6bd4\u4e0d\u904e\u5b83,&lt;br&gt;\n\u6211\u6709\u5fc3\u91c7\u4e00\u6735\u6234,&lt;br&gt; \n\u53c8\u6015\u4f86\u5e74\u4e0d\u767c\u82bd.\nCinese Semplificato.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u6ee1\u56ed\u82b1\u5f00\u9999\u4e5f\u9999\u4e0d\u8fc7\u5b83,&lt;br&gt;\n\u6211\u6709\u5fc3\u91c7\u4e00\u6735\u6234&lt;br&gt;\n\u53c8\u6015\u770b\u82b1\u7684\u4eba\u513f\u8981\u5c06\u6211\u9a82.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u8309\u8389\u82b1\u5f00\u96ea\u4e5f\u767d\u4e0d\u8fc7\u5b83,&lt;br&gt;\n\u6211\u6709\u5fc3\u91c7\u4e00\u6735\u6234,&lt;br&gt;\n\u53c8\u6015\u65c1\u4eba\u7b11\u8bdd.\n\u597d\u4e00\u6735\u8309\u8389\u82b1,&lt;br&gt;\n\u597d\u4e00\u6735\u8309\u8389\u82b1,&lt;br&gt;\n\u6ee1\u56ed\u82b1\u5f00\u6bd4\u4e5f\u6bd4\u4e0d\u8fc7\u5b83,&lt;br&gt; \n\u6211\u6709\u5fc3\u91c7\u4e00\u6735\u6234,&lt;br&gt;\n\u53c8\u6015\u6765\u5e74\u4e0d\u53d1\u82bd.\nHanyu Pinyin.\nH\u01ceo y\u012b duo m\u00f2l\u00echu\u0101,&lt;br&gt;\nH\u01ceo y\u012b duo m\u00f2l\u00echu\u0101,&lt;br&gt;\nM\u01cen yu\u00e1n hu\u0101 k\u0101i xi\u0101ng y\u011b xi\u0101ng b\u00f9gu\u00f2 t\u0101,&lt;br&gt;\nW\u01d2 y\u01d2ux\u012bn c\u01cei y\u012b duo d\u00e0i&lt;br&gt;\nY\u00f2u p\u00e0 k\u00e0n hu\u0101 de r\u00e9n er y\u00e0o ji\u0101ng w\u01d2 m\u00e0.\nH\u01ceo y\u012b duo m\u00f2l\u00echu\u0101,&lt;br&gt;\nH\u01ceo y\u012b duo m\u00f2l\u00echu\u0101,&lt;br&gt;\nM\u00f2l\u00echu\u0101 k\u0101i xu\u011b y\u011b b\u00e1i bu gu\u00f2 t\u0101,&lt;br&gt;\nW\u01d2 y\u01d2ux\u012bn c\u01cei y\u012b duo d\u00e0i,&lt;br&gt;\nY\u00f2u p\u00e0 p\u00e1ngr\u00e9n xi\u00e0ohu\u00e0.\nH\u01ceo y\u012b duo m\u00f2l\u00echu\u0101,&lt;br&gt;\nH\u01ceo y\u012b duo m\u00f2l\u00echu\u0101,&lt;br&gt;\nM\u01cen yu\u00e1n hu\u0101 k\u0101i b\u01d0 y\u011b b\u01d0 b\u00f9gu\u00f2 t\u0101,&lt;br&gt;\nW\u01d2 y\u01d2ux\u012bn c\u01cei y\u012b duo d\u00e0i,&lt;br&gt;\nY\u00f2u p\u00e0 l\u00e1ini\u00e1n b\u00f9 f\u0101y\u00e1.\nTraduzione Letterale.\nUn bel fiore di gelsomino!&lt;br&gt;\ndi tutti i fiori e le piante del giardino,&lt;br&gt;\nnon ce n'\u00e8 nessun altro profumato come lui.&lt;br&gt;\nVorrei raccoglierne uno e indossarlo,&lt;br&gt;\nma ho paura che il giardiniere mi rimproveri.\nUn bel fiore di gelsomino!&lt;br&gt;\nQuando il gelsomino sboccia,&lt;br&gt;\nneanche la neve \u00e8 pi\u00f9 bianca.&lt;br&gt;\nVorrei raccoglierne uno e indossarlo,&lt;br&gt;\nma ho paura che le persone intorno a me mi prendano in giro.\nUn bel fiore di gelsomino!&lt;br&gt;\nAnche dopo che tutti gli altri fiori sono sbocciati,&lt;br&gt;\nnessuno \u00e8 paragonabile a lui.&lt;br&gt;\nVorrei raccoglierne uno e indossarlo&lt;br&gt;\nMa ho paura che l'anno prossimo non ricresca.&lt;br&gt;"}
{"id": "2256651", "revid": "62004", "url": "https://it.wikipedia.org/wiki?curid=2256651", "title": "Radostin Stoytchev", "text": ""}
{"id": "2256652", "revid": "287204", "url": "https://it.wikipedia.org/wiki?curid=2256652", "title": "Nazionale di pallavolo femminile della Corea del Nord", "text": "La nazionale di pallavolo femminile della Corea del Nord \u00e8 una squadra asiatica ed oceaniana composta dalle migliori giocatrici di pallavolo della Corea del Nord ed \u00e8 posta sotto l'egida della Federazione pallavolistica della Corea del Nord."}
{"id": "2256655", "revid": "163662", "url": "https://it.wikipedia.org/wiki?curid=2256655", "title": "Sonetti (Foscolo)", "text": "I Sonetti di Ugo Foscolo furono composti tra il 1798 e il 1803 e pubblicati tra il 1802 e il 1803. Sono in tutto dodici e la loro storia editoriale \u00e8 strettamente legata a quella delle due odi pi\u00f9 celebri, \"A Luigia Pallavicini caduta da cavallo\" e \"All'amica risanata\".\nStoria editoriale dei sonetti.\nNell'ottobre del 1802 sul fascicolo IV del \"Nuovo Giornale dei letterati\" di Pisa, vengono pubblicati, con il titolo di \"Poesie\", otto sonetti e l'ode \"A Luigia Pallavicini caduta da cavallo\".\nSempre nel 1802 a Pisa viene fatta una ristampa della \"plaquette\" e nel 1803 il poeta riprende, con una successione diversa dei titoli, il testo degli otto sonetti e ne aggiunge tre, oltre una seconda ode, che vengono pubblicati con lo stesso titolo di \"Poesie\" e con una dedica, datata \"Milano, 2 aprile 1803\", all'amico fiorentino Giovanni Battista Niccolini da Destefanis a Milano. Sempre nel 1803 il Foscolo fa pubblicare, sempre a Milano, ma dalla stamperia Agnello Nobile un'altra edizione di queste poesie lasciandone invariato il titolo ma aggiungendo un dodicesimo sonetto.\nI motivi poetici.\nI motivi poetici dei sonetti e il loro risultato espressivo non sempre sono uniformi. Se infatti nei primi si rintraccia un certo tono declamatorio di stile ancora ortisiano a causa del contrasto non ancora risolto tra la passione e la riflessione e lo stile \u00e8 ancora incerto perch\u00e9 oscilla tra un linguaggio lirico pacato e un linguaggio spezzato e drammatico, nei secondi la misura stilistica \u00e8 perfettamente equilibrata pur prendendo spunto dai temi tipici foscoliani come quello dell'esilio, della patria greca, delle illusioni, degli affetti familiari e il presagio della tomba illacrimata. Prevale in questi ultimi la componente autobiografica arricchita dal tono filosofico di carattere epicuraico-lucreziano.\nLa struttura metrica-ritmica.\nLo stile dei sonetti \u00e8 simile a quello che si ritrover\u00e0 nei Sepolcri, appassionata sintesi di romantica intimit\u00e0 e di classica virilit\u00e0 compostezza e, come nel carme maggiore, vi \u00e8 in essi l'uso modulato dell'endecasillabo reso ampio dal movimento delle strofe fino a rendere i versi simili ad una mesta musica che ha per\u00f2 la solennit\u00e0 della meditazione del poeta sui temi che riguardano la vita, la morte e il destino.\nL'originalit\u00e0 del sonetto foscoliano \u00e8 da rintracciare nella sua particolare impostazione metrico-stilistica. L'autore riesce infatti a variare con grande abilit\u00e0 lo schema classico del componimento alternando, come nel sonetto \"Alla sera\" il movimento solenne delle quartine a quello pi\u00f9 serrato delle terzine.\nI primi sonetti.\nLa maggior parte dei primi otto sonetti sono ispirati dall'amore per la Roncioni, uno all'autoritratto del poeta e un altro di polemica politica per la soppressione dell'insegnamento del latino e tutti anteriori o contemporanei all'Ortis.\nNon son chi fui, per\u00ec di noi gran parte.\nProbabilmente anche questo sonetto venne scritto per la Roncioni. Il poeta si rende conto che i suoi sogni giovanili sono ormai finiti e ora la sua mente \u00e8 disorientata. Vorrebbe darsi alla morte ma ad impedirglielo \u00e8 il desiderio della gloria e l'amore per la madre.\nChe stai? gi\u00e0 il secol l'orma ultima lascia.\nQuesto \u00e8 un sonetto nel quale Foscolo si rende conto che sono gi\u00e0 trascorsi anni della sua vita e che il secolo volge ormai al termine. Si accorge che la sua vita \u00e8 stata una delusione e che di lui non rester\u00e0 nulla.\nL'arte \u00e8 eterna, e dal momento che nulla pu\u00f2 fare per la sua patria, non gli \u00e8 infatti possibile compiere imprese eroiche, si limita a farsi ricordare attraverso opere erudite.\nTe nudrice alle Muse.\nIl sonetto venne ispirato da una proposta del Consiglio Cisalpino di abolire la lingua latina. Il poeta \u00e8 amareggiato e non vuole che l'Italia, pur essendo sotto dominazione straniera, sacrifichi ci\u00f2 che la rende madre delle Muse per imbarbarire il suo divino toscano con la lingua francese in modo che il vincitore possa vantarsi di averla privata della sua lingua madre.\nE tu ne' carmi avrai perenne vita.\nIl sonetto, considerato il pi\u00f9 bello del primo gruppo, venne composto nel 1801 ed \u00e8 rivolto a Firenze. In questo sonetto il tema autobiografico \u00e8 situato su uno sfondo di pi\u00f9 ampio respiro dove non mancano le rievocazioni storiche e le meditazioni pi\u00f9 solenni. Sembra di avvicinarsi ai sonetti maggiori, anche per la maturazione stilistica che lasciano fondere al poeta le reminiscenze dantesche e stilnovistiche anche se, a parere di qualche critico, si trova ancora una certa dicotomia tra le quartine e le terzine.\nPerch\u00e9 taccia il rumor di mia catena.\nIl sonetto, scritto per Teresa Pikler o pi\u00f9 probabilmente per Isabella Roncioni, ha un inizio chiaramente ortisiano, duro nei suoni e melodrammatico negli atteggiamenti, mentre nella seconda parte sembra placarsi nella visione della bellezza femminile. Nelle quartine infatti sono presenti immagini forti quali quelle di una catena, metafora della sua vita travagliata (notare antitesi \u00abSpeme-Lagrime\u00bb v.2), e di un ruscello, suo amico \" consolatore\".\nCos\u00ec gl'interi giorni in luogo incerto.\nSempre scritto per la Roncioni il poeta trascorre i giorni lamentandosi e senza riuscire a riposare e le notti vagando per i luoghi pi\u00f9 solitari ripensando alla sua amata dimenticandosi delle avversit\u00e0 della vita. Conclude con una dedica probabilmente alla madre Rossana.\nMeritamente, per\u00f2 ch'io potei.\nQuesto sonetto, sempre ispirato alla Roncioni e scritto dal poeta mentre si trovava in Liguria aggregato alla Cisalpina, risente ancora di quei risultati disuguali osservate in \"Perch\u00e9 taccia...\". Esso si apre con un'apertura decisa e vibrante ma si avvertono alcune forzature del tono e un atteggiamento di tipo oratorio.\nSolcata ho fronte.\nSi tratta di un autoritratto dove il poeta si descrive con la fronte alta e solcata da rughe, con capelli di vivo colore rosso, denti bianchi e capo chino; proporzionato nel corpo, elegante nel vestire anche se semplice, veloce nell'agire, sempre in lotta con il destino e gli uomini, dal carattere impulsivo ma tenace. Il poeta conclude dicendo che solo con la morte potr\u00e0 raggiungere la fama e il riposo.\nI quattro sonetti maggiori.\nIl tono dei quattro sonetti maggiori aggiunti nel 1803 \u00e8 indubbiamente pi\u00f9 alto e appaiono in essi tutti i temi maggiori della poesia foscoliana: la bellezza che rasserena, il sepolcro come incontro degli affetti familiari e simbolo della continuit\u00e0 dell'uomo nel ricordo dei vivi, l'esilio che esalta l'amor di patria, la poesia esaltatrice eterna della bellezza e dei pi\u00f9 alti tra i valori umani.\nAlla sera.\nConsiderato il pi\u00f9 bello tra i sonetti del Foscolo, come scrive il Momigliano, esso esprime \"lo smorzarsi di un tumulto grande ma umano nello sconfinato sopore dell'universo\".\nNell'immobile silenzio della sera, quando ogni forma di vita si spegne, il silenzio suggerisce al poeta l'immagine della morte alla quale egli si rivolge con nostalgia, come se essa potesse portare solamente la pace. La morte non \u00e8 pi\u00f9 vista come una drammatica sfida al destino, come nell'Ortis, ma come un dolce perdersi nel \"nulla eterno\" che non \u00e8 un disperato abbandono, ma \u00e8 un comprendere in s\u00e9 l'universo superando ogni angoscia e ritrovando la pace:\nLa nostra esistenza si riduce ad un breve ed increscioso incidente ed \u00e8 destinata presto ad esaurirsi nel ritorno alla materia universale, al \"nulla eterno\". In questa sua riflessione Foscolo mostra la propria adesione alle dottrine del materialismo del Settecento.\nA Zacinto.\nA Zacinto (\"N\u00e9 pi\u00f9 mai toccher\u00f2 le sacre sponde\") \u00e8 uno dei sonetti pi\u00f9 conosciuti di Ugo Foscolo.\nZacinto, qui cantata dal poeta, non \u00e8 solamente la sua patria reale ma soprattutto quella ideale. Come altri poeti romantici il Foscolo si protende alla Grecia classica nella quale vede, attraverso i suoi miti, l'incarnazione della bellezza e dell'armonia. Venere raffigura l'ideale della bellezza, Omero rappresenta la poesia che esalta i valori pi\u00f9 alti dell'umanit\u00e0 e Ulisse non \u00e8 altro che l'immagine di se stesso esule avversato dalla fortuna.\nIl sonetto si conclude con il presentimento di una sepoltura in terra straniera che il Foscolo accetta perch\u00e9 confortato dalla fede in una propria missione nel mondo come evocano gli ultimi versi pieni di dolore ma senza lacrime:\nAlla Musa.\nScritto tra il 1802 e il 1803 \u00e8 questo il primo dei sonetti maggiori dove si sente ancora lo spirito di delusione gi\u00e0 espressa nell'Ortis che sembra rendere arida la vena del canto. Ma, a differenza dell'Ortis, il Foscolo in questo sonetto non si esprime con irruenza ma in forma pacata e, dopo il primo sfogo autobiografico, il poeta riesce a sollevarsi ad una visione pi\u00f9 ampia del destino umano. Il lungo periodo iniziale, che comprende due quartine con abili cesure ed enjambements, conferiscono al verso una nuova modulazione che sembra segnare le pause del respiro e della coscienza: \nIn morte del fratello Giovanni.\n\"Un d\u00ec, s'io non andr\u00f2 sempre fuggendo\" \u00e8 stato composto nel 1802 per la memoria del fratello Giovanni Dionigi che si era ucciso con una pugnalata in presenza della madre (non c'\u00e8 certezza che la madre fosse presente) a causa di un grosso debito di gioco. Il sonetto, pur risentendo di alcuni echi di Catullo e del Petrarca, \u00e8 uno tra i sonetti pi\u00f9 originali del poeta, ricco di affetti che il poeta esprime con uno stile molto intenso. Ancora una volta il tema della tomba ritorna pi\u00f9 vivo che mai, ed \u00e8 appunto accanto alla tomba del fratello morto che la famiglia, pur nella lontananza, si ricompone ristabilendo cos\u00ec una \"corrispondenza di amorosi sensi\". E se il cenere \u00e8 muto e sembra condurre al \"nulla eterno\", l'affetto \u00e8 vivo ed \u00e8 esso a rispecchiare il riscatto della memoria."}
{"id": "2256660", "revid": "599013", "url": "https://it.wikipedia.org/wiki?curid=2256660", "title": "Chiesa della Madonna del Carmine (Pontinvrea)", "text": "La chiesa della Madonna del Carmine \u00e8 un luogo di culto cattolico situato nella localit\u00e0 di Carmine nel comune di Pontinvrea, in via Giovo, in provincia di Savona. Sorge nell'omonima localit\u00e0, lungo la strada di collegamento tra Pontinvrea e la frazione di Giovo Ligure.\nStoria e descrizione.\nLa chiesa della Madonna del Carmine fu edificata nel 1680 dai marchesi di Invrea a seguito del ritrovamento di una statua della \"Vergine\" tra i ruderi del vicino Castel Delfino.\nL'interno \u00e8 a navata unica con nicchie laterali e presbiterio quadrato.\nSopra l'altare maggiore si conserva una statua della \"Vergine\" risalente al XIX secolo. Sono presenti anche due angeli in stucco del XVIII secolo e un mezzo busto del marchese Francesco d'Invrea del 1688."}
{"id": "2256665", "revid": "22430602", "url": "https://it.wikipedia.org/wiki?curid=2256665", "title": "Dark folk", "text": ""}
{"id": "2256670", "revid": "869733", "url": "https://it.wikipedia.org/wiki?curid=2256670", "title": "Wake Up Call", "text": "Wake-up call (letteralmente \"chiamata di sveglia\" in lingua inglese) \u00e8 il servizio di sveglia telefonica.\nWake Up Call o Wake-Up Call pu\u00f2 inoltre riferirsi a:"}
{"id": "2256672", "revid": "729019", "url": "https://it.wikipedia.org/wiki?curid=2256672", "title": "Entdecker", "text": "Entdecker \u00e8 un gioco da tavolo creato da Klaus Teuber distribuito nel 1996 da Goldsieber in tedesco. In Italia \u00e8 arrivato grazie alla Iperdado nel 1998, anno in cui gli \u00e8 stato anche assegnato il premio Gioco dell'Anno.\nSebbene il gioco abbia vinto anche il 2\u00ba posto al Deutscher Spiele Preis del 1996, molti giocatori sono stati delusi dal gioco dopo il successo del precedente gioco I coloni di Catan. Un aggiornamento, \"Die Neuen Entdecker\", venne pubblicato nel 2001 da Kosmos e portato in inglese da Mayfair Games con il titolo \"Entdecker - Exploring New Horizons\"; tale versione vinse l'Essen Feather dello stesso anno.\nRegole del gioco.\nIl gioco inizia con una griglia vuota. I giocatori spostano le proprie navi per esplorare la griglia ed inseriscono delle placche che determinano la forma delle isole. Quando le isole sono completate, si ha la possibilit\u00e0 di esplorarle."}
{"id": "2256676", "revid": "834", "url": "https://it.wikipedia.org/wiki?curid=2256676", "title": "Wake-Up Call", "text": ""}
{"id": "2256679", "revid": "834", "url": "https://it.wikipedia.org/wiki?curid=2256679", "title": "Wake-up call", "text": ""}
{"id": "2256685", "revid": "287204", "url": "https://it.wikipedia.org/wiki?curid=2256685", "title": "Time Capsule (album)", "text": ""}
{"id": "2256688", "revid": "62015", "url": "https://it.wikipedia.org/wiki?curid=2256688", "title": "Lacerta vivipara", "text": ""}
{"id": "2256691", "revid": "177966", "url": "https://it.wikipedia.org/wiki?curid=2256691", "title": "Folclore veronese", "text": "Il folclore veronese basa le sue radici in una tradizione e storia millenaria, in particolare nel Medioevo, durante il quale Verona fu per un certo periodo libero comune ed in seguito un'importante signoria sotto gli Scaligeri.\nLa citt\u00e0 marmorina.\nGi\u00e0 il Versus de Verona insiste sull'ampio uso della pietra nell'arredo urbano, uso che sta alla base della motivazione per cui nel Medioevo Verona venne detta \"Marmora\" o \"Marmorina\", denominazione che compare gi\u00e0 all'inizio del XIII secolo nel poema franco-veneto \"Uggeri il Danese\". L'appellativo trae origine dai numerosi edifici e monumenti in pietra, costruzioni che negli stranieri dovevano suscitare una certa soggezione o impressione: l'Arena di Verona, il teatro romano, le porte Borsari e Leoni, l'arco dei Gavi, l'arco di Giove Ammone (oggi non pi\u00f9 presente, poich\u00e9 \u00e8 andato distrutto nel XVII secolo), e numerosi edifici romani che fino al XV secolo sono stati in parte conservati, ma anche i palazzi costruiti da Teodorico da Verona o in epoca comunale.\nNel poema \"De Scaligerorum origine\" di Ferreto dei Ferreti compare l'appellativo \"marmoris urbs\", mentre Cangrande I della Scala viene anche chiamato \"marmoreus dux\". Nello stesso periodo, nel trattato \"Delle rime volgari\" di Antonio da Tempo Verona viene indicata come \"vicus Marmoris\". Giovanni Boccaccio fa svolgere buona parte della storia d'amore di Florio e Biancifiore (protagonisti del Filocolo) nella citt\u00e0 di \"Marmorina\", nome che d\u00e0 a Verona, di cui fornisce vari elementi per identificarla.\nIn particolare, durante la Signoria di Cansignorio della Scala, l'appellativo di \"marmorea\" divenne simbolo della citt\u00e0. Simbolo maggiore divenne la fontana di \"Madonna Verona\" (in realt\u00e0 una statua romana), eretta nel 1368: la parte inferiore del piedistallo \u00e8 formato da quattro teste coronate con le rispettive iscrizioni, di cui una ancora decifrabile, nonostante l'usura del tempo: \"(MAR)MOREI VERONA\". Due anni dopo lo scaligero fece sopraelevare la torre del Gardello collocandovi il primo orologio pubblico cittadino. Presso la torre \u00e8 visibile un'epigrafe:\nE sempre opera di Cansignorio fu il ponte delle Navi, in cui un'iscrizione ricordava la paternit\u00e0 (il ponte originale \u00e8 andato distrutto) e che egli \"aurea marmoree genti qui secula duxit\", ovvero che ricondusse al popolo marmoreo il secolo d'oro: alla sua morte aveva lasciato una citt\u00e0 di marmo.\nSan Zeno.\nOgni citt\u00e0 ha una cultura popolare molto antica, spesso legata al suo santo patrono, oppure a grandi personalit\u00e0 che vi soggiornarono.\nAnche Verona ha un particolare legame col suo santo, reso ancora pi\u00f9 forte per le opere che gli furono dedicate.\nAd esempio la basilica, sede di uno dei pi\u00f9 antichi monasteri benedettini, ha un portale di bronzo in cui sono scolpiti gli aneddoti legati alla vita e ai miracoli del santo.\nTra i pi\u00f9 importanti, quello della scommessa col diavolo, la liberazione di una indemoniata, il miracolo dell'acqua.\nSanta Lucia.\nUna caratteristica fondamentale di Verona \u00e8 la differenza nelle feste natalizie: mentre in quasi tutta Italia i doni vengono portati da Babbo Natale, Ges\u00f9 bambino o la Befana, a Verona questo ruolo \u00e8 svolto da Santa Lucia (\"Santa L\u00f9ssia\" in veronese).\nQuesta usanza deriva da un fatto realmente accaduto: durante il XIII secolo un'epidemia colp\u00ec soprattutto gli occhi dei bambini ed essendo Lucia la protettrice delle malattie degli occhi, le mamme veronesi fecero voto, in caso di guarigione dei propri figli, di portare il 13 dicembre dei doni ai bambini poveri della citt\u00e0.\nDa allora la tradizione \u00e8 rimasta e si \u00e8 espansa negli anni, fino al tradizionale raduno dei \"banch\u00e9ti de Santa L\u00f9ssia\" in Piazza Bra: bancarelle che vendono dolciumi, giocattoli e vestiti.\nTradizionalmente Santa Lucia viene la notte, a cavallo di un asino (\"el musseto\") a cui si dona paglia e latte per il lungo viaggio, ed accompagnata dal suo fattore (\"el cast\u00e0ldo de Santa L\u00f9ssia\") che trasporta tutti i doni (da cui deriva il modo di dire \"Te me pari el cast\u00e0ldo de Santa L\u00f9ssia\" per schernire chi trasporta pacchi e pacchettini).\nNon si limita alla sola notte del 12, ma si fa precedere da piccoli doni nei giorni precedenti, annunciati da campanelli.\nNei tempi andati lasciava i doni nelle scarpe poste fuori dalle finestre (soprattutto caramelle, arance ed altri dolciumi), ma da allora mantiene la tradizione di portare il carbone ai bimbi che non si sono comportati bene durante il corso dell'anno.\nPer sottolineare questo tradizionale giorno di festa per la citt\u00e0 di Verona, su esempio del Teatro alla Scala, si celebra ogni anno \"La Prima\", lo spettacolo inaugurale della stagione invernale al Teatro Filarmonico. In quest'occasione l'entrata del pubblico della platea e dei palchi al teatro avviene dal Museo Lapidario Maffeiano.\nLa \"pastissada de caval\".\nIl famoso piatto a base di carne di cavallo avrebbe precise origini storiche.\nSecondo alcuni antichi racconti, riportati da Cesare Marchi, dopo la grande battaglia tra Teodorico e Odoacre (489), quest'ultimo avrebbe concesso ai veronesi ormai in preda alla fame, di potersi cibare dei cavalli caduti sul campo.\nGiulio Cesare Croce scrive di questa vicenda, e indica proprio nel contadino Bertoldo colui che sugger\u00ec a Teodorico la ricetta della \"pastissada\", per non dover mangiare le carcasse degli animali gi\u00e0 semi-putrefatte: mettendole prima per qualche tempo in alcune anfore piene di spezie l'odore e il sapore, appunto, della putrefazione, sarebbero stati coperti.\nL'abitudine di mangiare carne di cavallo avrebbe cos\u00ec preso piede, nonostante gli interdetti lanciati ripetutamente dai vescovi nei secoli successivi: oltre ad essere considerato animale domestico, il cavallo era associato dalla chiesa ai culti pagani nordici (nella tradizione germanica esso era immolato al momento della morte del condottiero per aiutarlo a raggiungere il Valhalla, oltretomba di Odino).\nAgli occhi dei cristiani era la bestia preferita dal diavolo, capace di \"possedere\" il destriero disarcionando e uccidendo il padrone: due sono le storie di cavalli indemoniati scolpite sul portale di san Zeno.\nLa prima riguarda un carrettiere trasportato via di furia dal suo cavallo ma salvato dal santo proprio mentre stava per finire nell'Adige.\nLa seconda \u00e8 contenuta nella famosa leggenda di Teodorico, scolpita in parte sulle formelle romaniche in bronzo del portale (ora non visibili per il portone esterno che le ricopre), e rielaborata dai versi di Carducci: essa racconta di come il re goto, dopo avere fatto un bagno nell'Adige, montasse su un destriero per andare a caccia: in realt\u00e0 il cavallo era Satana che lo trasport\u00f2 in gran carriera oltre gli Appennini, per scaricarlo nella bocca di un vulcano:\n\"Bacanal del Gnoco\".\nFra il 1520 e il 1531 a causa di un'inondazione dell'Adige e delle scorrerie dei Lanzichenecchi, Verona aveva subito una terribile carestia.\nIl 18 giugno 1531 la popolazione, affamata e disperata, and\u00f2 ad assaltare i fornai di San Zeno per far provviste di grano e di pane.\nLa situazione fu salvata dalla nomina di alcuni cittadini che provvidero, a loro spese, a rifornire di viveri i cittadini pi\u00f9 poveri della contrada.\nLa tradizione popolare vede in Da Vico il fondatore del Baccanale del Gnocco, avendo distribuito a sue spese tra la popolazione viveri di prima necessit\u00e0, come pane, vino e formaggio, nell'ultimo venerd\u00ec di Carnevale.\nDa questo avvenimento deriva infatti la maschera principale del Pap\u00e0 del Gnoco, un barbuto anziano e pingue che distribuisce gnocchi alla gente, aiutato dai suoi servitori gobbi (i \"gobeti\"), probabilmente derivati dalle cariatidi della basilica.\nIl \"Bacanal del Gnoco\" \u00e8 sempre stato svolto dalla cittadinanza e dopo la seconda guerra mondiale la carica del Pap\u00e0 del Gnoco \u00e8 diventata elettiva.\nViene oggi eletto tra gli abitanti del quartiere di San Zeno e partecipa come re del Carnevale di Verona.\nAl nucleo originale di maschere del quartiere di San Zeno si sono via via uniti vari personaggi che rappresentano i quartieri cittadini ed i principali paesi limitrofi.\nLa tradizionale festa popolare vede l'obbligo di imbandire la tavola del \"Venerd\u00ec \"Gnocolar\"\" di un piatto di gnocchi di patate, oltre ovviamente alla partecipazione al \"Bacanal\".\nLe \"anguane\".\nSi narra che a \"Borgo Santo\" vivevano delle strane creature femminili, seducenti sirene capaci di ammaliare i passanti per poi trasformarsi davanti a loro in terribili streghe dai piedi caprini e dal cappello a sonagli.\nCon seni cos\u00ec grandi e lunghi da poterseli buttare sulle spalle in grosse ceste dove allattano i loro piccoli.\nA volte si vedrebbero stendere i panni tendendo un filo tra i monti \"Erio\" e \"Verena\", oppure a ballare su un filo sospeso nel vuoto tra i monti intorno a Rivoli.\nDi queste creature mitiche sopravvive la memoria in alcune statuette in legno intagliate un tempo dagli artigiani di Cadore.\nLe \"anguane\" non sono proprie per\u00f2 solo del folklore veronese, ma anche di quello lombardo e veneto in generale.\nLa \"bala de Fracastoro\".\nNel punto esatto in cui via Fogge sbocca in piazza dei Signori si trova un arco sopra cui \u00e8 collocata una statua di Girolamo Fracastoro, che regge in mano un globo terracqueo, chiamato familiarmente dai veronesi \"la bala\", cio\u00e8 la palla, \"de Fracastoro\". Nelle vicinanze si trovava l'antico tribunale, e dunque in tempi antichi transitavano ogni giorno sotto l'arco molti giudici e avvocati. Il popolino, che guardava ad essi con sospetto, per sbeffeggiarli coni\u00f2 una profezia, finora mai avveratasi: \"la \"bala\" cadr\u00e0 sulla testa del primo uomo onesto che vi passer\u00e0 sotto\"."}
{"id": "2256693", "revid": "1305772", "url": "https://it.wikipedia.org/wiki?curid=2256693", "title": "No Days Off", "text": ""}
{"id": "2256697", "revid": "599013", "url": "https://it.wikipedia.org/wiki?curid=2256697", "title": "Chiesa di San Lorenzo (Pontinvrea)", "text": "La chiesa di San Lorenzo \u00e8 un luogo di culto cattolico situato nel comune di Pontinvrea, in piazza Indipendenza, in provincia di Savona. La chiesa \u00e8 sede della parrocchia omonima della zona pastorale Savonese della diocesi di Acqui. Sorge sulla piazza del paese, a fianco del vecchio palazzo marchionale, oggi sede del municipio.\nStoria e descrizione.\nLa chiesa fu edificata nel XVII secolo dai marchesi di Invrea, affiancata al loro palazzo marchionale. L'edificio non ha grandi dimensioni ed \u00e8 a navata unica con volta a botte a sesto ribassato.\nL'interno \u00e8 affrescato con semplici decorazioni e abbellito da sculture in marmo donate dai marchesi nel corso del Settecento. Dalla parrocchia dipende la chiesa della Madonna del Carmine ubicata nell'omonima localit\u00e0."}
{"id": "2256699", "revid": "1888309", "url": "https://it.wikipedia.org/wiki?curid=2256699", "title": "Basilica di San Giacomo", "text": "La basilica di San Giacomo si trova a Bellagio, sul lago di Como. Fu costruita fra il XI e il XII secolo. Quando venne elevata a parrocchia prepositurale nel 1657, venne trasformata sia internamente che esternamente in stile settecentesco, come rimase fino ai primi decenni del Novecento quando venne ristrutturata e riportata al suo stile originale. Fu dichiarata monumento nazionale con decreto ministeriale nel 1904.\nStoria.\nLa basilica fu eretta tra la fine dell'XI secolo e l'inizio del XII secolo dai maestri comacini.\"\" La prima descrizione che si possiede agli Atti della visita pastorale del vescovo di Como Feliciano Ninguarda nel 1580, commentati dallo storiografo Santo Monti. Fu elevata canonicamente a parrocchia prepositurale nel 1657 con istromento rogato dal notaio della Curia Vescovile di Como Pietro Antonio Bello, il cui territorio fu smembrato dalla chiesa matrice di San Giovanni. In occasione dell'evento, il diritto di patronato sulla nuova parrocchia venne attribuito alla famiglia Sfondrati. Si propose di trasformare tutto il complesso in stile settecentesco.\nNel 1904, sotto la guida dell'architetto Perrone, venne avviato il restauro per ottenere l'originale aspetto romanico dell'edificio, con la ricostruzione di due delle absidi, conferendo alla basilica l'aspetto attuale, con cornice sommitale con archetti ciechi nella facciata, con oculi e monofore sopra l'unico portale. Il restauro del campanile avvenne nel 1990.\nArchitettura.\nPresenta un impianto a tre navate con la torre campanaria impostata a sinistra nella facciata. Del primitivo edificio rimangono all'esterno le tre absidi, decorate da archetti a doppia ghiera; all'interno i quattro capitelli e i simboli degli evangelisti dell'androne. Il campanile si ottenne sovralzando ed alterando nel Seicento una torre di difesa delle mura nella parte nord, che arrivava circa all'altezza del tetto della chiesa. Con le trasformazioni del Settecento, il campanile assunse l'odierno aspetto. Rimase inoltre intonacato, come anche il resto della chiesa, fino ai restauri del 1990.\nInterno.\nL'interno \u00e8 decorato con opere d'arte risalenti a diversi periodi storici. Ne sono esempio le due tavole quattrocentesche, uno di scuola umbra ed uno di scuola lombarda, le diverse sculture romaniche e i quadri risalenti al tardo Cinquecento e Seicento, fra cui la \"Deposizione di Ges\u00f9 nel sepolcro\" e la \"Madonna delle Grazie\", il primo attribuito al Perugino e il secondo, del XVI secolo, attribuito al Foppa.\"\" La chiesa conserva inoltre un dipinto della scuola del Moretto.\"\"\nNelle tre absidi si trovano, partendo da sinistra, la cappella di Sant'Orsola, con un mosaico opera della ditta Castemari di Venezia, risalente ai primi anni del Novecento; l'ancona in legno dorato, sovrastante il tabernacolo, opera dello scultore bellagino Domenico Pini; la cappella di Sant'Antonio, con il mosaico, anch'esso opera della ditta Castemari di Venezia, che sostitu\u00ec un affresco rovinato dall'umidit\u00e0. L'altare, risalente al 1985, \u00e8 stato realizzato dalla ditta Sampietro, con lastre di marmo di Musso. L'ambone, frutto della ricostruzione guidata dall'arch. Perrone durante i lavori di ripristino dell'antica chiesa, incorpora alcuni capitelli romanici databili al XII secolo. Facevano parte dell'antico ambone anche i simboli degli evangelisti, anch'essi databili al Millecento, recuperati sulla parete del campanile.\nVi si trova anche un Cristo morto, di fattura spagnola seicentesca, che secondo la tradizione apparteneva ad un insediamento spagnolo in localit\u00e0 Pian di Spagna, alla sommit\u00e0 del lago di Como, travolto durante una piena del fiume Adda e trasportato nel lago; venne trovato da pescatori bellagini e messo in venerazione nella chiesa. Viene recato in processione ogni Venerd\u00ec Santo.\nAnche il battistero \u00e8 il risultato degli interventi operati durante i lavori di ripristino della chiesa. La sistemazione dell'insieme, come si presenta oggi, risale al 1986. Il mosaico della scuola veneziana, raffigura il \"Battesimo di Cristo\" della tela del Bergognone, che si trova nella basilica di San Giovanni Battista di Melegnano. Il supporto della vasca \u00e8 opera dello scultore Daverio di Bergamo.\nCampane.\nSul campanile \u00e8 installato un pregevole concerto di 5 campane realizzato interamente nel 1849 dalla celebre fonderia Valtellinese \"Pruneri\" che aveva sede a Grosio (So).\nIl concerto formato da 5 campane in scala diatonica maggiore di Re3 risulta perfettamente accordato.\nLe campane sono installate secondo il tipico sistema di suono \"Ambrosiano\" come da tradizione della zona."}
{"id": "2256700", "revid": "112023653", "url": "https://it.wikipedia.org/wiki?curid=2256700", "title": "Riserva naturale Laguna di Orbetello di Ponente", "text": "La riserva naturale Laguna di Orbetello di Ponente \u00e8 un'area naturale protetta che si estende per 30 ettari su gran parte del settore nord-occidentale della omonima laguna, in Toscana.\nStoria.\nLa protezione dell'area risale al 1971, quando il Ministero dell'Agricoltura e Foreste, su sollecitazione del WWF Italia, istitu\u00ec l'Oasi sui primi 800 ettari. Nel 1977 l'area fu dichiarata zona umida di importanza internazionale ai sensi della convenzione di Ramsar. Nel 1980, 30 ettari all'interno dell'Oasi WWF divennero riserva naturale dello Stato e, nel 1998, fu istituita la riserva naturale provinciale che copre gli attuali 1.533 ettari di area protetta.\nNel contempo, il WWF Italia ha acquistato prima 60 ettari, comprensivi del bosco di Patanella, e poi ulteriori 100 ettari.\nTerritorio.\nLa riserva comprende, a NW, parte del tombolo della Giannella, che separa la laguna dal mare e sul quale sorge il Casale Giannella, centro di educazione ambientale di propriet\u00e0 del WWF Italia, dedicato a Aurelio Peccei.\nL'area protetta interessa poi gran parte della superficie della laguna di Ponente. Il sentiero natura dell'oasi \u00e8 raggiungibile da localit\u00e0 Ceriolo, presso Albinia.\nFlora.\nSul tombolo della Giannella, che separa la laguna dal mare, cresce la tipica vegetazione dunale e la macchia mediterranea.\nSul lato interno \u00e8 presente invece una fascia a salicornie e canneto, alle cui spalle vegetano grosse sughere, olmi, frassini, pioppi, oltre agli eucalipti, di provenienza australiana ed introdotti in passato come frangivento.\nNella zona pi\u00f9 a sud, presso Patanella, si estende una bella sughereta, con presenza di lecci e pini marittimi, con ai lati due tratti di pineta a pino domestico e, verso la laguna, distese di brugo.\nFauna.\nNella laguna nidificano, svernano o transitano durante la migrazione molte specie di uccelli, fra i quali ricordiamo il cormorano, gli aironi (cenerino, bianco maggiore, garzetta e, nei prati circostanti, l'airone guardabuoi), il fenicottero, la spatola, la volpoca e altre anatre (germano reale, alzavola, mestolone, fischione, oltre all'elegante codone), il falco pescatore, la pavoncella, il cavaliere d'Italia (la cui nidificazione, osservata da Fulco Pratesi, serv\u00ec da stimolo alla protezione dell'area), l'avocetta, la pettegola e numerosi altri limicoli.\nGrazie alla collaborazione con un'associazione protezionistica austriaca, che ne sta curando la riproduzione in cattivit\u00e0 ed il riadattamento alle rotte migratorie, la riserva \u00e8 frequentata poi dagli ibis eremiti.\nLe acque della laguna sono ricche di pesce pregiato come spigole, orate, muggini (che \u00e8 frequente veder saltare fuori dall'acqua) e anguille.\nStrutture ricettive.\nIl Casale Spagnolo di Giannella ospita il centro studi e educazione ambientale del WWF Italia.\nAccesso.\nSi accede all'area in Localit\u00e0 Ceriolo, dalla Strada Statale Aurelia, km 147."}
{"id": "2256701", "revid": "599013", "url": "https://it.wikipedia.org/wiki?curid=2256701", "title": "Marian Anderson", "text": "Possedeva una voce ricca e vibrante con un'intrinseca qualit\u00e0 di bellezza. Gran parte della sua carriera di cantante fu trascorsa cantando in concerti e recital nei maggiori teatri e con le migliori orchestre attraverso gli Stati Uniti e l'Europa tra il 1925 e il 1965. Anche se le furono offerti contratti per coprire ruoli con le pi\u00f9 importanti compagnie d'opera europee, la Anderson le declin\u00f2 tutte per esibirsi unicamente in concerti e recital: comunque interpret\u00f2 arie d'opera in alcuni dei suoi concerti e recital. Nelle sue molte incisioni \u00e8 testimoniata l'ampiezza del suo repertorio, che spaziava dai Lieder, all'opera, alla musica folk americana e agli spirituals.\nIn quanto afroamericana, la Anderson divenne un'importante figura nella lotta degli artisti neri per vincere i pregiudizi razziali ancora predominanti negli Stati Uniti alla met\u00e0 del XX secolo. Nel 1939, l'associazione Figlie della rivoluzione americana (Daughters of the American Revolution - DAR) rifiut\u00f2 alla Anderson il permesso di cantare nella propria sala concerto di Washington. Questo rifiuto pose la Anderson sotto i riflettori della comunit\u00e0 internazionale a un livello raggiunto fino ad allora solo da celebrit\u00e0 di alto profilo e politici. Con l'aiuto del Presidente Franklin D. Roosevelt e della First Lady Eleanor Roosevelt, la Anderson esegu\u00ec un acclamato concerto all'aria aperta la domenica di Pasqua del 1939 sui gradini del Lincoln Memorial a Washington, davanti a una folla di pi\u00f9 di 75000 persone e a un pubblico di milioni di radioascoltatori. Continu\u00f2 a rompere barriere per gli artisti neri negli Stati Uniti, in particolare divenne la prima persona di colore ad esibirsi al Metropolitan Opera di New York, il 7 gennaio 1955. La sua performance come Ulrica ne \"Un ballo in maschera\" di Giuseppe Verdi al Met fu la sola volta in cui ricopr\u00ec un ruolo sul palcoscenico. La Anderson divenne quindi uno dei simboli del movimento per i diritti civili degli anni sessanta, in particolare cantando alla Marcia di Washington per il lavoro e la libert\u00e0 del 1963. Lavor\u00f2 anche per diversi anni al Comitato per i diritti umani delle Nazioni Unite e come ambasciatrice per il dipartimento di Stato degli Stati Uniti. Destinataria di numerosi premi e onorificenze, la Anderson fu in particolare premiata con la Medaglia presidenziale della libert\u00e0 nel 1936, col Kennedy Center Honors nel 1978, con la Medaglia Nazionale delle Arti nel 1984, e con un Premio Grammy alla carriera nel 1991.\nBiografia.\nI primi anni.\nLa Anderson nacque a Filadelfia, figlia di John Berkley Anderson e Annie Delilah Rucker. Suo padre vendeva ghiaccio e carbone nel centro della citt\u00e0 di Filadelfia al Reading Terminal e apr\u00ec un piccolo negozio di liquori, cosa ironica per un uomo che non beveva alcol. Prima di sposarsi, la madre della Anderson aveva per breve tempo frequentato il seminario e il college a Lynchburg e aveva lavorato come insegnante in Virginia. Ma, non avendo completato gli studi, non era abilitata a insegnare in Filadelfia, una legge che era applicata solo agli insegnanti neri e non ai bianchi. Guadagnava pertanto facendo la bambinaia. Marian era la maggiore di tre figlie: le sue due sorelle, Alice (in seguito il nome cambi\u00f2 in Alyse) (1899-1965) ed Ethel (1902-1990) divennero anche loro cantanti. Ethel Anderson era la madre del noto direttore d'orchestra James DePreist.\nI genitori della Anderson erano entrambi devoti cristiani e l'intera famiglia era molto attiva nella chiesa battista di South Philadelphia. Sua zia Mary di Marian, la sorella di John Berkley, era particolarmente attiva nella vita musicale della chiesa e, notando il talento di sua nipote, la convinse a unirsi al coro dei bambini della chiesa quando lei aveva sei anni. Con il coro Marian si esib\u00ec come solista e in duetti, spesso con la stessa zia Mary, anche lei dotata di una bella voce. Marian fu anche portata dalla zia a concerti nelle chiese locali, alla YMCA, e ad altri eventi musicali della comunit\u00e0 cittadina. La Anderson attribu\u00ec all'influenza della zia il fatto che in et\u00e0 adulta abbia perseguito una carriera da cantante. La zia organizz\u00f2 le esibizioni di Marian per le funzioni locali, dove la bambina era spesso pagata 25 o 50 centesimi per cantare diverse canzoni. Ormai adolescente, Marian inizi\u00f2 a prendere quattro o cinque dollari per cantare, una cifra considerevole per i primi anni del XX secolo. All'et\u00e0 di 10 anni, Marian si un\u00ec al \"People's Chorus\", sotto la direzione di Emma Azalia Hackley, dove spesso si ritrov\u00f2 a cantare come solista.\nQuando Marian aveva dodici anni, suo padre fu accidentalmente colpito alla testa mentre lavorava al Reading Terminal, solo pochi settimane prima del Natale del 1909. Mor\u00ec per problemi di cuore un mese dopo alla giovane et\u00e0 di 34 anni. Cos\u00ec Marian e la sua famiglia si spostarono nella casa dei genitori del padre, nonno Benjamin e nonna Isabella Anderson. Suo nonno era nato schiavo ed era stato testimone dell'emancipazione degli anni 1860. Era stato il primo della famiglia Anderson a stabilirsi nel sud di Filadelfia, e quando Marian si trasfer\u00ec da lui i due divennero molto vicini. Egli mor\u00ec solo un anno dopo.\nDurante la sua adolescenza, Marian continu\u00f2 a partecipare alle attivit\u00e0 musicali della sua chiesa, ora nel coro degli adulti. Frequent\u00f2 la Stanton Grammar School e venne promossa nell'estate del 1912. La sua famiglia non poteva permettersi di mandarla alle scuole superiori, e neanche pagare per delle lezioni musicali. Imperterrita, Marian continu\u00f2 ad esibirsi dovunque poteva e ad apprendere da chiunque fosse disposto a insegnarle. Si un\u00ec alla \"Baptists' Young People's Union\" e alle \"Ragazze di Camp Fire\", che le procurarono alcune limitate opportunit\u00e0 musicali. Alla fine il direttore del \"People's Chorus\" e il pastore della sua chiesa, il reverendo Wesley Parks, assieme ad altri leader della locale comunit\u00e0 nera, si unirono per aiutare Marian: racimolarono il denaro necessario per le lezioni di canto con Mary S. Patterson e per andare alla scuola superiore, dove si diplom\u00f2 nel 1921.\nDopo le superiori, Marian fece richiesta per essere ammessa a una scuola di musica per soli bianchi, la Philadelphia Music Academy (ora University of the Arts), ma fu respinta perch\u00e9 nera. La risposta che ottenne fu: \"Noi non prendiamo gente di colore\". Il direttore della sua scuola superiore si offr\u00ec di aiutarla e le permise di incontrare un insegnante di musica molto rispettato, Giuseppe Boghetti. Marian fece un'audizione di fronte a lui cantando \"Deep River\", commuovendolo fino alle lacrime. Tenacemente, la Anderson prosegu\u00ec cos\u00ec i suoi studi privatamente con Giuseppe Boghetti e Agnes Reifsnyder nella sua citt\u00e0 natale, sempre grazie al continuo supporto della comunit\u00e0 nera di Filadelfia.\nNel 1925 la Anderson riscosse il suo primo vero successo quando vinse il primo premio in una competizione canora sponsorizzata dalla New York Philharmonic. Come vincitrice pot\u00e9 esibirsi in concerto con l'orchestra il 27 agosto 1925, una performance che riscosse immediato successo di pubblico e di critica. La Anderson rimase a New York per proseguire gli studi con Frank La Forge, e Arthur Judson, che aveva conosciuto tramite la Filarmonica, divenne suo manager. Negli anni seguenti tenne diversi concerti negli Stati Uniti, ma i pregiudizi razziali impedirono alla sua carriera di decollare. Nel 1928 cant\u00f2 per la prima volta alla Carnegie Hall. Alla fine decise di andare in Europa, dove pass\u00f2 diversi mesi studiando con Charles Cahier, prima di lanciarsi in un tour europeo di molto successo.\nLa fama europea e il concerto del 1939 al Lincoln Memorial.\nNel 1930 la Anderson fece il suo debutto europeo in un concerto nella Wigmore Hall a Londra, dove fu ricevuta entusiasticamente. Pass\u00f2 i primi anni trenta girando per tutta l'Europa, dove non speriment\u00f2 i pregiudizi razziali che invece l'avevano accompagnata in America. Nell'estate del 1930 and\u00f2 in Scandinavia, dove incontr\u00f2 il pianista finlandese Kosti Vehanen, che divenne il suo accompagnatore e maestro vocale per molti anni. Grazie a questi incontr\u00f2 anche Jean Sibelius, che l'aveva ascoltata a un concerto ad Helsinki. Mosso dalla sua performance, Sibelius li invit\u00f2 a casa sua e chiese alla moglie di servire champagne al posto del tradizionale caff\u00e8. Sibelius comment\u00f2 la sua performance dicendo di aver avuto l'impressione che la cantante fosse riuscita a penetrare l'anima nordica. Fra i due si strinse subito una forte amicizia che scatur\u00ec in una proficua collaborazione professionale, e per molti anni Sibelius alter\u00f2 e compose canzoni appositamente per la Anderson. In particolare scrisse un nuovo arrangiamento della canzone \"Solitude\" e la dedic\u00f2 alla Anderson nel 1939: in origine il pezzo era \"The Jewish Girl's Song\" dalle sue musiche di scena per il dramma \"Il festino di Baldassarre\" di Hjalmar Procop\u00e9, divenne in seguito la sezione intitolata \"Solitude\" della suite orchestrale da esse ricavate.\nNel 1934 l'impresario Sol Hurok offr\u00ec alla Anderson un contratto migliore di quello che aveva con Arthur Judson. Egli divenne il suo manager per il resto della carriera ed \u00e8 solo grazie alla sua persuasione che ella torn\u00f2 ad esibirsi in America. Nel 1935 fece la sua prima apparizione in un recital a New York alla Town Hall e ricevette una recensione molto favorevole dalla critica musicale. Pass\u00f2 i successivi quattro anni girando per tutti gli Stati Uniti e l'Europa. Le furono offerti ruoli d'opera da diversi teatri europei ma, a causa della sua poca esperienza nella recitazione, la Anderson declin\u00f2 tutte queste offerte. Incise comunque diverse arie d'opera su dischi, che vendettero molte copie.\nLa Anderson, accompagnata da Vehanen, continu\u00f2 ad andare in tour per l'Europa durante la met\u00e0 degli anni trenta. Visit\u00f2 le capitali dell'Europa dell'est e della Russia e torn\u00f2 ancora in Scandinavia, dove la sua popolarit\u00e0 era altissima. Divenne in breve tempo una favorita di molti direttori e compositori delle maggiori orchestre europee. Durante un tour nel 1935, il celebre direttore d'orchestra Arturo Toscanini disse di lei che aveva una voce \"che si sente solo una volta in un centinaio di anni\". \"Non appena la sent\u00ec cantare, seppe subito che con una ricca voce come la sua, non c'era niente che non sarebbe riuscita a fare\".\nNegli ultimi anni trenta, la Anderson faceva circa 70 recital all'anno negli Stati Uniti. Anche se ormai era abbastanza famosa, non era ancora riuscita a vincere del tutto i pregiudizi con cui si era dovuta scontrare quando era una giovane cantante nera in tour per gli Stati Uniti. Ancora le venivano negate stanze in certi hotel del Paese e non le era permesso di mangiare in certi ristoranti. Nel 1939 la DAR le rifiut\u00f2 il permesso di cantare nella sua sala concerto a Washington, D.C. La citt\u00e0 a quel tempo osservava la segregazione razziale e quando gli artisti neri volevano esibirsi alla Constitution Hall, i finanziatori di colore si risentivano per il fatto che gli artisti neri potessero salire sul palco, mentre loro dovevano sedersi in fondo. Il DAR non era mai stato un'organizzazione politica e, per evitare questo tipo di problemi, aveva deciso di negare la partecipazione a tutti gli artisti neri. Sebbene in seguito l'artista avesse perdonato la DAR molti anni dopo (il suo commento fu \"Si spreca un sacco di tempo a odiare le persone\"), migliaia di membri delle DAR, inclusa la First Lady Eleanor Roosevelt, si scandalizzarono per questo increscioso incidente, e lasciarono l'associazione.\nI Roosevelt, assieme a Walter Francis White e al manager della Anderson, Sol Hurok, persuasero il Segretario agli interni Harold L. Ickes ad organizzare un concerto all'aperto per Marian Anderson sui gradini del Lincoln Memorial. Il concerto fu eseguito nella domenica di Pasqua e la Anderson fu accompagnata, come d'abitudine, da Vehanen.\nIniziarono la performance con una solenne e commovente interpretazione di \"My Country, 'Tis of Thee\". L'evento attrasse una folla di pi\u00f9 di 75000 persone di tutte le razze e fu seguito alla radio da milioni di persone.\nParte centrale della vita e carriera.\nDurante la Seconda guerra mondiale e la Guerra di Corea, Marian partecip\u00f2 intrattenendo le truppe negli ospedali e nelle basi militari. Nel 1943, la Anderson finalmente cant\u00f2 alla Constitution Hall, invitata dalle DAR, davanti a un pubblico multirazziale a favore della Croce Rossa Americana. Dell'evento lei disse: \"Quando finalmente sono salita sul palco della Constitution Hall, non ho sentito differenze rispetto agli altri concerti, non c'\u00e8 stato alcun senso di trionfo. Ho sentito che era una bella sala da concerto ed ero molto felice di cantare l\u00ec\". Tuttavia, il governo federale continu\u00f2 a impedirle di usare l'auditorium della scuola superiore nel Distretto di Columbia.\nIl 17 luglio 1943 a Bethel (Connecticut), la Anderson divenne la seconda moglie di un uomo che le aveva chiesto di sposarlo quando erano ragazzini, l'architetto Orpheus H. Fisher (1900\u20141986), conosciuto come King. Con questo matrimonio ebbe un figliastro, James Fisher, figlio di primo letto del marito. La coppia acquist\u00f2 una fattoria di 100 acri a Danbury, Connecticut, dopo una lunga ricerca negli Stati di New York, New Jersey e Connecticut: molte volte i venditori si tiravano indietro a causa della discriminazione razziale. Anche la transazione della propriet\u00e0 a Danbury fu messa in discussione dal venditore quando questi scopr\u00ec che la coppia era afroamericana. Negli anni Fisher costru\u00ec molte parti annesse sulla propriet\u00e0 che divenne nota come Marianna Farm, tra cui una sala prove che aveva progettato per la moglie. La propriet\u00e0 rimase la casa degli Anderson per pi\u00f9 di 50 anni.\nIl 7 gennaio 1955 la Anderson divenne la prima afroamericana ad esibirsi con la New York Metropolitan Opera. In quell'occasione, cant\u00f2 la parte di Ulrica ne \"Un ballo in maschera\" di Giuseppe Verdi su invito del direttore Rudolph Bing. Anderson disse su quel pomeriggio: \"Il sipario si alz\u00f2 sulla seconda scena e io ero sul palco, mescolando la pozione della strega. Io tremavo, e quando il pubblico applaud\u00ec prima che potessi cantare una nota, io mi sentii irrigidire in un nodo\". Anche se non apparve mai pi\u00f9 con la compagnia dopo questa produzione, la Anderson fu nominata membro permanente della compagnia della Metropolitan Opera. L'anno seguente pubblic\u00f2 la sua autobiografia, \"My Lord, What a Morning\", che divenne un bestseller.\nNel 1957 cant\u00f2 alla cerimonia d'insediamento del presidente Dwight D. Eisenhower e viaggi\u00f2 per l'India e per l'oriente come ambasciatrice di buona volont\u00e0 per il Dipartimento di Stato e l'American National Theater and Academy. Viaggi\u00f2 per 35000 miglia in 12 settimane, dando 24 concerti. Dopo di ci\u00f2, il Presidente Eisenhower la nomin\u00f2 delegato della commissione delle Nazioni Unite per i diritti umani. Nel 1958 fu ufficialmente designata come delegato delle Nazioni Unite, una formalizzazione del suo ruolo come \"ambasciatrice di buona volont\u00e0\" degli USA che aveva ricoperto prima.\nNel 1961 cant\u00f2 per la cerimonia di insediamento del presidente John F. Kennedy, e nel 1962 gir\u00f2 per l'Australia e si esib\u00ec per il Presidente Kennedy e altri dignitari nella \"Sala est\" della Casa Bianca. Era molto impegnata nel sostegno ai movimenti per i diritti civili negli anni sessanta, dando concerti per beneficenza per il \"Congresso per l'uguaglianza razziale\", per l'\"Associazione nazionale per l'avanzamento della gente di colore\" e per la \"Fondazione culturale Israelo-Americana\". Nel 1963 cant\u00f2 alla \"Marcia su Washington per il lavoro e la libert\u00e0\". In quello stesso anno fu uno dei 31 destinatari della nuovamente istituita \"Medaglia presidenziale della libert\u00e0\" (che le fu conferita per \"i contributi particolarmente meritori alla sicurezza o agli interessi nazionali degli Stati Uniti, alla pace nel mondo o alla cultura o altre significative imprese pubbliche o private\"), e pubblic\u00f2 il suo album \"Snoopycat: The Adventures of Marian Anderson's Cat Snoopy\", che includeva storie brevi e canzoni sul suo amato gatto.\nNel 1965, battezz\u00f2 il sottomarino nucleare con missili balistici \"USS George Washington Carver\". Quello stesso anno la Anderson fece il suo tour di addio, che part\u00ec dalla Constitution Hall nell'ottobre del 1964 e si concluse alla Carnegie Hall il 18 aprile 1965, dopo di che si ritir\u00f2 dalle scene.\nLa sua registrazione dell'Ave Maria di Schubert del 1936 per la RCA \u00e8 stata premiata con il Grammy Hall of Fame Award 1999.\nGli ultimi anni.\nAnche se la Anderson si era ritirata nel 1965, continu\u00f2 ad apparire in pubblico. In diverse occasioni fu il narratore nel \"Lincoln's Portrait\", lavoro orchestrale di Aaron Copland, inclusa una performance con la Philadelphia Orchestra a Saratoga nel 1976, diretta dal compositore stesso. Il suo impegno civile fu onorato con molti premi, incluso il \"premio per la pace delle Nazioni Unite\" nel 1972, il riconoscimento al merito dell'University of Pennsylvania Glee Club nel 1973, la Congressional Gold Medal nel 1977, il Kennedy Center Honors nel 1978, la George Peabody Medal nel 1981, la National Medal of Arts nel 1984, e un Grammy alla carriera nel 1991. Nel 1980 il Dipartimento del tesoro degli USA coni\u00f2 una medaglia d'oro commemorativa da mezza oncia con il suo ritratto, e nel 1984 fu la prima destinataria del Premio Eleanor Roosevelt per i diritti umani della citt\u00e0 di New York. Fu premiata con la laurea \"honoris causa\" dall'Universit\u00e0 di Howard, dalla Temple University e dallo Smith College. Ricevette anche il Silver Buffalo Award nel 1990, il pi\u00f9 alto premio dato a un adulto dai Boy Scout d'America.\nNel 1986 il marito della Anderson, Orpheus Fisher, mor\u00ec dopo 43 anni di matrimonio. La Anderson rimase a vivere a Marianna Farm fino al 1992, un anno prima della sua morte. Anche se la propriet\u00e0 fu poi venduta ad imprenditori edili, la citt\u00e0 di Danbury e altre associazioni lottarono per preservare lo studio di registrazione della Anderson. Il loro sforzo ebbe successo: il Museo di Danbury e la societ\u00e0 storica riposizionarono la struttura, la restaurarono e l'aprirono al pubblico nel 2004. Nello studio i visitatori possono ammirare anche fotografie e cimeli della carriera della Anderson.\nNel 1993 la Anderson mor\u00ec di insufficienza cardiaca congestizia un mese dopo un attacco di cuore all'et\u00e0 di novantasei anni a Portland, nella casa di suo nipote, il direttore d'orchestra James DePreist. \u00c8 sepolta all'\"Eden Cemetery\" a Collingdale (Pennsylvania), un sobborgo di Filadelfia.\nL'eredit\u00e0 artistica.\nLa vita e l'arte di Marian Anderson hanno ispirato diversi scrittori e artisti. Nel 1999 un musical intitolato \"My Lord, What a Morning: The Marian Anderson Story\" fu prodotto dal Kennedy Center. Nel 2001, il film documentario sul concerto del 1939, \"Marian Anderson: the Lincoln Memorial Concert\", fu selezionato per essere conservato dal National Film Registry degli Stati Uniti dalla Library of Congress, con la motivazione di essere \"culturalmente, storicamente o esteticamente significativo\". Il concerto della Anderson al Lincoln Memorial \u00e8 anche un evento centrale nella trama del romanzo di Richard Powers \"The Time of Our Singing\" (2003). Nel 2002 lo studioso Molefi Kete Asante ha incluso Marian Anderson nella sua lista dei 100 pi\u00f9 grandi afroamericani. Il 27 gennaio 2005 una serie di francobolli commemorativi degli USA onor\u00f2 Marian Anderson come parte della serie \"Black Heritage\". La Anderson \u00e8 raffigurata anche sulla Serie I dei buoni del Tesoro da dollari degli USA.\nIl premio Marian Anderson.\nIl Premio Marian Anderson fu istituito nel 1944 dalla Anderson stessa, quando ella utilizz\u00f2 la somma di 10.000 conferitale dalla citt\u00e0 di Philadelphia per organizzare una competizione canora per sostenere i giovani cantanti. In seguito per\u00f2 il premio esaur\u00ec i fondi e non venne pi\u00f9 assegnato. Tuttavia, nel 1990 fu reistituito e da allora ha assegnato annualmente 25.000 dollari. Nel 1998 la formula venne modificata e il nome cambiato all'attuale, assegnato a un artista affermato, non necessariamente un cantante, che si fosse distinto per il suo impegno umanitario. Un altro premio, il \"Marian Anderson Prize for Emerging Classical Artists\", \u00e8 invece assegnato ai pi\u00f9 promettenti giovani cantanti classici.\nNegli anni il premio \u00e8 stato conferito a:"}
{"id": "2256705", "revid": "1784492", "url": "https://it.wikipedia.org/wiki?curid=2256705", "title": "Calciatore dell'anno (Jugoslavia)", "text": "Calciatore jugoslavo dell'anno fu un premio calcistico assegnato al miglior giocatore jugoslavo dell'anno solare, tra il 1972 e il 1990."}
{"id": "2256714", "revid": "248632", "url": "https://it.wikipedia.org/wiki?curid=2256714", "title": "Action replay", "text": ""}
{"id": "2256718", "revid": "19933", "url": "https://it.wikipedia.org/wiki?curid=2256718", "title": "Chiesa vetero-cattolica", "text": ""}
{"id": "2256735", "revid": "1573940", "url": "https://it.wikipedia.org/wiki?curid=2256735", "title": "Nazionale di pallavolo femminile della Mongolia", "text": "La nazionale di pallavolo femminile della Mongolia \u00e8 una squadra asiatica ed oceaniana composta dalle migliori giocatrici di pallavolo della Mongolia ed \u00e8 posta sotto l'egida della Federazione pallavolistica della Mongolia."}
{"id": "2256738", "revid": "729019", "url": "https://it.wikipedia.org/wiki?curid=2256738", "title": "Edgmond", "text": "Edgmond \u00e8 un villaggio della Gran Bretagna sito nel distretto di Telford and Wrekin, nella contea dello Shropshire.\nNel villaggio ci sono due pub, una chiesa dedicata a san Pietro ed un ufficio postale.\nLo Harper Adams University College si trova in questo paese."}
{"id": "2256740", "revid": "287204", "url": "https://it.wikipedia.org/wiki?curid=2256740", "title": "Chimera (album)", "text": ""}
{"id": "2256746", "revid": "834", "url": "https://it.wikipedia.org/wiki?curid=2256746", "title": "La chimera", "text": ""}
{"id": "2256752", "revid": "339392", "url": "https://it.wikipedia.org/wiki?curid=2256752", "title": "Scotch terrier", "text": ""}
{"id": "2256756", "revid": "33751", "url": "https://it.wikipedia.org/wiki?curid=2256756", "title": "Football League Fourth Division", "text": ""}
{"id": "2256759", "revid": "1452073", "url": "https://it.wikipedia.org/wiki?curid=2256759", "title": "GamePro", "text": "GamePro \u00e8 stata una rivista mensile statunitense, che si occupava di videogiochi. \u00c8 stata fondata nell'aprile 1989, ed \u00e8 stata pubblicata anche in Inghilterra."}
{"id": "2256763", "revid": "287204", "url": "https://it.wikipedia.org/wiki?curid=2256763", "title": "London Town", "text": ""}
{"id": "2256770", "revid": "1442080", "url": "https://it.wikipedia.org/wiki?curid=2256770", "title": "Fabio Frandi", "text": "Carriera.\nFabio Frandi, \u00e8 nato a Firenze il 9 dicembre 1947 \nDal 1978 \u00e8 Presidente della Fiorentina Nuoto e dall'inizio di aprile 2005 Commissario Straordinario, poi Presidente della Fiorentina Waterpolo, incarico lasciato nell'autunno 2007.\nHa diretto la preparazione come CT della Nazionale Italiana di Nuoto (Federazione Italiana Nuoto) e sono suoi i progetti tecnici in quattro Olimpiadi (Seoul, Barcellona, Atlanta, Sidney).\nA soli 19 anni diventa Campione e Primatista Italiano assoluto dei 1500\u00a0m stile libero.\nNel 1967 entra stabilmente nella Nazionale di Nuoto e ha il privilegio di partecipare anche alla prima Italia USA di Pallanuoto\nCarriera: \n1966 \u2013 Istruttore settore agonistico Centri Coni Firenze \n1967/68 \u2013 Istruttore Centri CONI di Roma \n1969 \u2013 Viene Nominato Capoistruttore dei Centri CONI e allena la squadra del CN Pistoia\n1969 \u2013 Docente FIN\n1970 \u2013 Viene Nominato Direttore e Capoistruttore nei Centri CONI e allena la squadra del CN Pistoia e Porretta Terme.\n1972 \u2013 da Pistoia si Trasferisce a Bari per dirigere l'imponente centro del CUS Bari e allena con successo sia la squadra di nuoto, portando diversi atleti all'attivit\u00e0 nazionale con vittorie di medaglie a livello nazionale e internazionale sia la squadra di pallanuoto. Per 10 anni far\u00e0 parte del Consiglio Nazionale dell'Associazione Allenatori di Nuoto. In questo periodo si impegna anche in simposi e convegni per il miglioramento dei paramorfismi della colonna vertebrale e della successiva sperimentazione in acqua.\n1978 \u2013 si trasferisce da Bari a Firenze e fonda la Fiorentina Nuoto che si unir\u00e0 con il Centro Sportivo Fiorentino, i Nuotatori Fiorentini e il Circolo Nuoto Firenze che infine si fonder\u00e0 con Amici Nuoto, che oltre dare vita alla pi\u00f9 brillante squadra di nuoto della regione Toscana degli ultimi 35 anni, viene risolto un problema di super proliferazione di Societ\u00e0 di nuoto che stava facendo decadere il livello tecnico per mancanza di spazi. La sua squadra nel 1994 porta a Firenze l'unico scudetto per Firenze con la squadra maschile e femminile di Nuoto, Campione d'Italia assoluta. Nel 2005 la \u201csua\u201d Fiorentina festeggia la medaglia numero 1000 tra nazionali e internazionali.\n1987 \u2013 Viene eletto nel Consiglio Nazionale della FIN dove diventer\u00e0 vicepresidente fino al 1999, dove tra l'altro svolge su mandato della Federazione Nuoto per tre volte la carica di Commissario Straordinario nelle regioni Puglia, Emilia-Romagna e Toscana, Presidente del Comitato Organizzatore degli Europei di Pallanuoto 1999, poi per una crisi interna alla FIN lascia. Nel frattempo ricopre ininterrottamente il ruolo di CT della Nazionale Italiana e in 12 anni porta alla FIN e all'Italia pi\u00f9 medaglie Olimpiche, Mondiali ed Europee che nel resto di tutta la precedente storia del nuoto Italiano. Con la sua strategia politico/sportiva a Buenos Aires nell'estate del 1987 fonda la Lega dei Paesi Mediterranei di Nuoto che diventando poi COMEN, raccoglie l'adesione di quasi 30 paesi, la COMEN diventer\u00e0 \u201cl'ago della bilancia\u201d della politica internazionale del nuoto che rende all'Italia la dignit\u00e0 internazionale, difatti nell'ultimo quarto di secolo all'Italia viene attribuita la Presidenza europea e la vicepresidenza Mondiale. \u00c8 inutile fare l'elenco dei successi di Fabio Frandi in campo nazionale e internazionale, sono della sua gestione delle squadre nazionali le prime 4 medaglie olimpiche maschili, il primo record del mondo maschile il titolo mondiale nel fondo a squadre a Perth (Australia) nel 1998 e circa 50 medaglie tra europee, mondiali e olimpiche, alcuni dei prodotti della sua conduzione, portano i nomi di Fioravanti, Rosolino, Lamberti, Battistelli e tanti tanti altri. In questo periodo, sar\u00e0 docente Nazionale per la formazione di dirigenti e tecnici sia in seno alla FIN Nazionale sia a livello universitario per corsi post-laurea e master. Inoltre con la Presidenza CONI Pescante ha fatto parte della Commissione Olimpiadi (Presidente Pescante) e della Commissione Enti di Promozione (Presidente Lo Bello).\n2000 \u2013 Viene eletto Presidente degli Azzurri d'Italia Toscana e Firenze\n2003\u00a0\u2013 2007 Fonda la nuova Federazione Italiana Sport dell'Acqua che conta oltre 200 societ\u00e0 affiliate e delegazioni in tutta Italia. La FIPSAS lo chiama a livello nazionale a presiedere gli sport di squadra con le pinne da lui inventati. Contemporaneamente, su pressione del \u201cMito della Pallanuoto Gianni De Magistris, fonda la Fiorentina Waterpolo e in 5 anni arriva a vincere come Presidente (unico caso in qualsiasi sport nella citt\u00e0 di Firenze), Scudetto, Coppa Campioni e Supercoppa.\n2008 \u2013 Viene Eletto Presidente del Consiglio Nazionale della SIMIS (Societ\u00e0 Italiana Management &amp; Impiantistica Sportiva), e dopo pi\u00f9 di un quarto di secolo riporta un nuotatore fiorentino di alto livello ad un'Olimpiade, quella di Pechino (Niccol\u00f2 Beni - Fiorentina Nuoto), le ragazze della Waterpolo invece parteciperanno in sei per la Fiorentina Waterpolo alla stessa Olimpiade.\nUn'altra prerogativa fondamentale da attribuire a Fabio Frandi \u00e8 la capacit\u00e0 gestionale degli impianti natatori che diventa la sua attivit\u00e0 principale a livello lavorativo fin dal 1969, con la Direzione prima dal delle piscine del Comune e della Provincia di Pistoia, poi con la conduzione delle piscine del Centro Universitario Sportivo di Bari, delle piscine di Ravenna e Firenze, dove hanno imparato a nuotare oltre 100.000 partecipanti, per lo pi\u00f9 bambini in et\u00e0 scolare.\nQueste capacit\u00e0 lo hanno interessato con incarichi di docenza nell'ambito ISEF, Facolt\u00e0 Scienze delle Attivit\u00e0 Motorie (Master per Laureati), Facolt\u00e0 di Economia e Commercio (Master per Laureati), Docenze Nazionali SIT (Settore Istruzione Tecnica della Federazione Italiana Nuoto) ed \u00e8 stato relatore per decine di volte in simposi riguardanti la tecnica natatoria, la gestione e convegni e iniziative per diversamente abili. Negli ultimi anni la sua passione per l'informatica lo ha portato a realizzare e donare un computer facilitato per i piccolissimi del reparto oncologico dell'Ospedale Mayer di Firenze e un computer, utilizzabile senza schermo per non vedenti, capace gi\u00e0 15 anni fa di leggere, scrivere e navigare in internet per la lettura dei giornali e delle pagine web, regalato alla biblioteca comunale di Bagno a Ripoli.\nNel 2009 viene eletto membro della giunta dell'Associazione Nazionale Sportiva del Sistema Confindustria (ASC) che poi diventer\u00e0 Attivit\u00e0 Sportive Confederate, legata a Confcommercio, e contribuisce al riconoscimento CONI, quale Ente Nazionale di Promozione Sportiva. Nel 2011 diventa vicepresidente dello stesso Ente Nazionale e infine Direttore Generale, a seguito del rinnovo delle cariche di tale Ente, pur rimanendovi a collaborare a livello nazionale, si candida e diventa Presidente Regionale della Toscana.\nPalmar\u00e8s.\ncampionati italiani.\n1 titolo individuale\n\"sono riportate solo le vittorie:\""}
{"id": "2256771", "revid": "287204", "url": "https://it.wikipedia.org/wiki?curid=2256771", "title": "London Town (album)", "text": ""}
{"id": "2256779", "revid": "1573940", "url": "https://it.wikipedia.org/wiki?curid=2256779", "title": "Cappella di San Michele (Savona)", "text": "La cappella di San Michele \u00e8 un piccolo edificio religioso sconsacrato che sorge nella omonima zona del comune di Savona.\nCaratteristiche.\nLa ex cappella ha pianta ottagonale sormontata da cupola e presbiterio addossato su una lato, opposto all'ingresso. Il campanile si trova sul lato destro. L'edificio \u00e8 oggi adibito a sede di mostre ed esposizioni. Di ridotte dimensioni, con lo sviluppo edilizio del secondo dopoguerra si \u00e8 trovato ad essere soffocato dagli edifici circostanti. Le esigenze viabili moderne, l'hanno inoltre costretta in una snaturata posizione di aiuola spartitraffico al centro dell'incrocio di diverse strade."}
{"id": "2256782", "revid": "22643", "url": "https://it.wikipedia.org/wiki?curid=2256782", "title": "Patriarca di Mosca e di tutte le Russie", "text": ""}
{"id": "2256787", "revid": "2083711", "url": "https://it.wikipedia.org/wiki?curid=2256787", "title": "Mario Rosini", "text": "\u00c8 noto per essere arrivato al secondo posto al Festival di Sanremo 2004.\nBiografia.\nDa sempre appassionato alla musica ed al canto, fin da bambino partecipa a diverse manifestazioni canore pugliesi come membro del Duo Rosini, assieme al fratello Gianni; i due partecipano al \"Cantapuglia\" 1976 (vincendo la manifestazione) ed al Cantagiro 1980. Fino al 1984 ha frequentato il Conservatorio \"N. Piccinni\" di Bari, studiandovi per 7 anni, prima di partire per Milano ed intraprendere la carriera da solista.\nHa collaborato con artisti come Rossana Casale e Mick Goodrick.\nTra gli anni ottanta e novanta ha partecipato ai tour musicali di Anna Oxa, Grazia Di Michele, Mia Martini, Rossana Casale e Tosca.\nHa collaborato con il Rinnovamento nello Spirito Santo, un movimento ecclesiale cattolico, nella produzione di cd di musica sacra il quale ha registrato parti solistiche in diversi album RnS a partire dal 2003 tra cui \"Il tuo amore \u00e8 grande\".\nDopo aver ottenuto un contratto con la Caf\u00e8 Concerto, casa discografica fondata da Federico Monti Arduini, nel 2004 partecipa in gara al Festival di Sanremo con il brano \"Sei la vita mia\" ed arriva al secondo posto, alle spalle del vincitore Marco Masini; nella stessa kermesse sanremese arriva terzo nella classifica del Premio della Critica \u201cMia Martini\u201c.\nNella stagione 2007/08 \u00e8 a Rai Due grazie a Michele Bovi, esperto e conoscitore dell'universo musicale italiano ed internazionale che dopo aver scoperto le capacit\u00e0 di creare in estemporanea, lo ha voluto nella sua rubrica Tg2 Punto.it: Rosini vi ha espresso tutto il suo estro di interprete ed arrangiatore eseguendo improvvisazioni di famosissimi brani che hanno fatto la storia della canzone italiana.\nMario Rosini \u00e8 il direttore e membro fondatore del Duni Jazz Choir, formazione corale che negli ultimi anni ha spopolato sul web e non solo, formata da 8 voci, una sezione ritmica e una sezione fiati.\n\u00c8 docente presso il Conservatorio Egidio Romualdo Duni di Matera dove detiene la cattedra di canto jazz. Dal 2008 ricopre l'incarico di Presidente della Commissione Artistica del \"Premio Mia Martini\"."}
{"id": "2256789", "revid": "110157", "url": "https://it.wikipedia.org/wiki?curid=2256789", "title": "It's Only Time", "text": "It's Only Time \u00e8 il secondo album del cantante deathster Drake Bell, pubblicato il 5 dicembre 2006 dall'etichetta discografica Universal Motown.\nLa copertina dell'album mostra Drake in un sommergibile sott'acqua. Questo tema continua nella canzone \"Up Periscope\".\nLa copertina dell'album \u00e8 stata fotografata da Nabil Erderkin.\nNegli Stati Uniti l'album ha venduto oltre 7.500 copie nel primo fine settimana dopo l'uscita e si \u00e8 classificato alla posizione numero 81 della Billboard 200. Nell'agosto 2008 \"It's Only Time\" ha venduto oltre 350.000 copie.\nTracce.\nLa registrazione dell'album \u00e8 iniziata nella primavera del 2006. Tutti i testi sono stati scritti da Drake Bell, con l'aiuto di C.J. Abraham nei brani 1-4, 6, 7 e 9-11. La musica, invece, \u00e8 stata curata da Michael Corcoran.\nTra i minuti 2:40 e 3:50 della canzone \"Fool the World\", la voce solista \u00e8 di Michael Corcoran. Questo brano compare anche nell'episodio di \"Zoey 101\" \"Il prezzo del successo\", quando Michael sta parlando con Chase e Logan.\nUn omaggio accreditato al secondo lato di \"Abbey Road\" dei Beatles.\nSingoli.\nL'album ha due singoli: \"I Know\", uscito il 17 ottobre 2006, e \"Makes Me Happy\", uscito invece il 16 ottobre 2007.\nIl brano \"I Know\" racconta l'amore di Drake per una ragazza, che per\u00f2 \u00e8 innamorata di un altro... che sarebbe lui stesso solo con una diversa acconciatura. Alla fine, quando il cantante dice \"credo di essermi innamorato di te\" e finisce la canzone, si vede questa ragazza, che ha sentito Drake cantare, vicino alla porta. Su questo brano \u00e8 stato girato anche un video, trasmesso su MTV due giorno dopo l'uscita dell'album.\nCuriosit\u00e0.\nNel film TV \"Drake &amp; Josh: a Really Big Shrimp\", il personaggio di Bell registra la canzone \"Makes Me Happy\" perch\u00e9 venga utilizzata in una pubblicit\u00e0 di scarpe. Drake la canta anche alla fine dell'episodio, per il matrimonio del capo di lavoro di suo fratello Josh. La versione del brano nel film \u00e8 diversa da quella apparsa nell'album \"It's Only Time\"."}
{"id": "2256794", "revid": "112004522", "url": "https://it.wikipedia.org/wiki?curid=2256794", "title": "Antonio Parma", "text": " \nDiede vita alla sua azienda nel 1870 a Lainate, e form\u00f2 il primo nucleo di una maestranza specializzata. Uno dei lavori del periodo iniziale fu la costruzione del sistema di custodia del pallio d'oro di Vuolvinio nell'altare maggiore della Basilica di Sant'Ambrogio in Milano.\nNel 1902 l'azienda fu trasferita a Saronno. Nel nuovo stabilimento l'attrezzatura e la disposizione dei reparti vennero concepiti per una produzione di serie.Dal primo decennio del Novecento la ditta si dedic\u00f2 alla costruzione di impianti completi di cassette di sicurezza per banche.\nNel 1916 lo stabilimento si ingrand\u00ec, acquistando nuovi macchinari e rielaborando la sua organizzazione commerciale. Nell'impresa entrarono i figli del fondatore e nel 1922 la ragione sociale fu modificata in \"Parma Antonio &amp; Figli\". Prima della sua morte nel 1922, Antonio Parma ricevette la Croce di Cavaliere del Lavoro.\nI figli, Angelo, Ernesto, Piero, Paolo e Ambrogio perfezionarono la produzione. Nel 1929 fu costruita per il Banco di Chiavari una porta che \u00e8 tuttora la pi\u00f9 pesante al mondo: 600 quintali e tuttora funzionante. A partire dal 2003 l'azienda \u00e8 di propriet\u00e0 di Piero Parma, figlio di Ambrogio, presidente e amministratore delegato, e dei figli Alberto ed Emanuele."}
{"id": "2256795", "revid": "709565", "url": "https://it.wikipedia.org/wiki?curid=2256795", "title": "Teresa (I Legnanesi)", "text": "Teresa Colombo \u00e8 un personaggio teatrale creato da Felice Musazzi come protagonista delle riviste teatrali della compagnia dialettale \"I Legnanesi\".\nIl personaggio.\nLa Teresa, (classe 1931, ma il suo personaggio \u00e8 da sempre attorno alla sessantina come et\u00e0), viene pi\u00f9 volte descritta come un colorito personaggio, rappresentativo della tipica donna di campagna, abitante in una corte cittadina assieme al marito Giovanni ed alla figlia Mabilia, dove si \u00e8 trasferita dalla nativa \"Curta Noeuva\" dove abitava prima di sposarsi.\nPettegola, spregiudicata, pungente nei suoi commenti, ingegnosa, semplice, altezzosa, allegra e spiritosa, la Teresa si barcamena tra le avventure della sua famiglia e del suo cortile, a cui \u00e8 molto affezionata. Nel nucleo famigliare, \u00e8 la vera \"rigiura\" (signora), con una forte personalit\u00e0 in grado di imporsi sugli altri, in particolare sul marito perlopi\u00f9 disattento, che fa sovente la figura del sempliciotto e al quale augura spesso di morire.\nPensionata dopo una vita di lavoro alla famosa \"Franco Tosi\" (riferimento autobiografico a Musazzi), per arrotondare il guadagno di casa di fine mese, si dedica ai lavori pi\u00f9 disparati, dalla vendita delle granite (sua occupazione principale), alla fioraia del cimitero presso il quale, a pagamento, si dedica anche alla pulitura delle lapidi.\nSotto l'aspetto biografico, di lei viene detto che era l'ultima di 14 figli, nata assieme alla sorella gemella Germana, la quale per\u00f2 compare di rado nelle rappresentazioni della compagnia di Musazzi. I suoi genitori sono gi\u00e0 morti al momento delle vicende, ma vengono sovente rappresentati da due ritratti fotografici appesi in casa. Suo primo fidanzato fu Carletto Pinciroli, defunto in un incidente a cui invece scamp\u00f2 carambolescamente Giovanni, che poi divenne suo marito.\nDi sua sorella maggiore Filippa si sa, invece, che si \u00e8 trasferita in America dal 1946 e che ha avuto tre figli: una figlia giapponese e una cinese, e un figlio afroamericano.\nLa maschera.\nL'aspetto della Teresa \u00e8 quello tipico della donna di campagna: capelli grigi raccolti nella classica \"mich\u00e9ta\" (chignon), occhiali sulla punta del naso, grembiule e i tipici calzettoni rossi che l'hanno contraddistinta sin dalla prima apparizione nel 1949, interpretata da Felice Musazzi e dopo la sua morte da Antonio Provasio."}
{"id": "2256797", "revid": "1528507", "url": "https://it.wikipedia.org/wiki?curid=2256797", "title": "Oklahoma Panhandle", "text": "L'Oklahoma Panhandle (precedentemente chiamata Terra di nessuno o Neutral Strip) \u00e8 la regione nord occidentale dello stato americano dell'Oklahoma, comprende le contee di Cimarron, Texas e Beaver. Come per altri salienti negli Stati Uniti, il suo nome deriva dalla somiglianza della sua forma con il manico di una padella.\nLa regione dell'Oklahoma Panhandle aveva una popolazione di 28.751 al censimento degli Stati Uniti del 2010, corrispondenti allo 0,77% della popolazione dello stato.\nGeografia.\nIl Panhandle, lungo 166 miglia (267 km) e largo 34 miglia (55 km), confina con Kansas e Colorado a 37\u00b0 N a nord, Nuovo Messico a 103\u00b0 W a ovest, Texas a 36,5\u00b0 N a sud e il resto dell'Oklahoma a 100\u00b0 O a est. La citt\u00e0 pi\u00f9 grande della regione \u00e8 Guymon, capoluogo della contea del Texas. Black Mesa, il punto pi\u00f9 alto in Oklahoma a 4.973 piedi (1.516 m), si trova nella contea di Cimarron. Il Panhandle occupa quasi tutte le High Plains all'interno dell'Oklahoma, essendo l'unica parte dello stato situata a ovest del centesimo meridiano, che generalmente segna l'estensione pi\u00f9 occidentale dell'aria umida dal Golfo del Messico. Il suo territorio \u00e8 di 5,686 miglia quadrate (14,730 km2) e comprende l'8,28% dell'area terrestre dell'Oklahoma. L'area comprende Beaver Dunes State Park con dune di sabbia lungo il fiume Beaver e il lago Optima, sede dell'Optima National Wildlife Refuge.\nStoria.\nIl territorio dell'Oklahoma Panhandle \u00e8 stato occupato per millenni. Il popolo paleo-indiano della regione faceva parte del complesso del fiume Beaver. Un accampamento paleo-indiano, il sito di Bull Creek, risale all'8450 a.C. circa, mentre il sito di Badger Hole risale all'8400 a.C. circa.\nPoco prima dell'arrivo degli esploratori europei, il Panhandle ospitava gli abitanti dei villaggi delle pianure meridionali. Dal 1200 al 1500 d.C., i popoli semi-sedentari della cultura Panhandle, inclusa la Antelope Creek Phase, vivevano nella regione in grandi case di pietra e intonaco in villaggi o singole fattorie. Come orticoltori, coltivavano mais e colture autoctone dall'Eastern Agricultural Complex. Diversi siti dell'Antelope Creek Phase furono fondati vicino all'attuale Guymon, inclusi i siti McGrath, Stamper e Two Sisters. L'arrivo dei cavalli dalla Spagna nel XVI secolo permise alle Trib\u00f9 dei Nativi americani di aumentare le loro aree di caccia. Questi abitanti dei villaggi delle pianure meridionali divennero le trib\u00f9 Wichita e affiliate.\nLa storia occidentale del Panhandle trae le sue origini come parte della Nuova Spagna. Il Trattato di Adams-On del 1819 tra la Spagna e gli Stati Uniti stabil\u00ec il confine occidentale di questa parte dell'Acquisto della Louisiana al centesimo meridiano. Con l'indipendenza del Messico nel 1821, queste terre divennero parte del Messico. Con la formazione della Repubblica del Texas, sono diventati parte del Texas. Quando il Texas si un\u00ec agli Stati Uniti nel 1846, la striscia divenne parte degli Stati Uniti.\nIl Cimarron Cutoff per il Santa Fe Trail attravers\u00f2 l'area subito dopo che la rotta commerciale fu stabilita nel 1826 tra gli spagnoli a Santa Fe e gli americani a St. Louis. Il percorso \u00e8 stato sempre pi\u00f9 utilizzato durante la Corsa all'oro californiana. Il confine passava parecchie miglia a nord di quelli che ora sono Boise City, Oklahoma e Clayton, nel Nuovo Messico, prima di proseguire verso Santa Fe.\nQuando il Texas cerc\u00f2 di entrare nell'Unione nel 1845 come stato schiavista, la legge federale degli Stati Uniti, basata sul Compromesso del Missouri, proib\u00ec la schiavit\u00f9 a nord del 36\u00b0 30' parallelo nord. Sotto il compromesso del 1850, il Texas cedette le sue terre a nord del 36\u00b0 30' di latitudine. La striscia di terra di 170 miglia, una \"Striscia neutra\", fu lasciata senza propriet\u00e0 statale o territoriale dal 1850 al 1890. Era ufficialmente chiamata \"Striscia di terra pubblica\" ed era comunemente chiamata \"Terra di nessuno\".\nIl Compromesso del 1850 stabil\u00ec anche il confine orientale del Territorio del Nuovo Messico al 103\u00ba meridiano, fissando cos\u00ec il confine occidentale della striscia. Il Kansas-Nebraska Act del 1854 stabil\u00ec il confine meridionale del territorio del Kansas come il 37\u00ba parallelo. Questo divenne il confine settentrionale della \"Terra di nessuno\". Quando il Kansas si un\u00ec all'Unione nel 1861, la parte occidentale del territorio del Kansas fu assegnata al territorio del Colorado ma non cambi\u00f2 il confine della \"terra di nessuno\".\nDopo la Guerra civile, i bovari si trasferirono nell'area. A poco a poco si organizzarono in ranch e stabilirono le proprie regole per organizzare la loro terra e giudicare le loro controversie. C'era ancora confusione sullo stato della striscia e furono fatti alcuni tentativi per organizzare l'affitto con i Cherokee, nonostante il fatto che il Cherokee Outlet terminasse al 100\u00ba meridiano. Nel 1885, la Corte Suprema degli Stati Uniti stabil\u00ec che la striscia non faceva parte del Cherokee Outlet. Nel 1886, il Segretario degli Interni L. QC Lamar dichiar\u00f2 l'area di pubblico dominio e soggetta ai \"diritti degli squatter\".\nLa striscia non era ancora stata esaminata dal Public Land Survey System e poich\u00e9 quello era uno dei requisiti dell'Homestead Act del 1862, la terra non poteva essere assegnata ufficialmente. Comunque, migliaia di coloni si riversarono per far valere i loro \"diritti degli squatter\". Esaminarono la loro terra e nel settembre 1886 avevano organizzato una giurisdizione di autogoverno, che chiamarono Territorio di Cimarron. Il senatore Daniel W. Voorhees dell'Indiana presenta un disegno di legge al Congresso per collegare questo territorio al Kansas. La proposta passa sia al Senato che alla Camera dei Rappresentanti, ma non \u00e8 viene firmata dal presidente Grover Cleveland.\nL'organizzazione del territorio di Cimarron inizi\u00f2 subito dopo che il segretario Lamar dichiar\u00f2 l'area aperta all'insediamento da parte degli abusivi. I coloni formano i propri comitati di vigilanza, i quali organizzato un consiglio incaricato di formare un governo territoriale. Il consiglio ha promulgato un codice di legge preliminare e ha diviso la striscia in tre distretti. Hanno anche chiesto un'elezione generale per scegliere tre membri da ogni distretto per formare un governo.\nIl consiglio eletto si \u00e8 riunito come previsto, ha eletto presidente Owen G. Chase e ha nominato un gabinetto al completo. Hanno anche promulgato ulteriori leggi e diviso la striscia in cinque contee (Benton, Beaver, Palo Duro, Optima e Sunset), tre distretti senatoriali (con tre membri per ogni distretto) e sette distretti delegati (con due membri per ogni distretto). I membri di questi distretti dovevano essere l'organo legislativo per il territorio. Le elezioni si tennero l'8 novembre 1887 e la legislatura si riun\u00ec per la prima volta il 5 dicembre 1887.\nChase \u00e8 andato a Washington, DC, per fare pressioni per l'ammissione al Congresso come delegato dal nuovo territorio. Non \u00e8 stato riconosciuto dal Congresso. Un gruppo che contestava Chase si incontr\u00f2, elesse e invi\u00f2 il proprio delegato a Washington. Fu presentato un disegno di legge per accettare Chase, ma non fu mai portato al voto. Nessuna delle delegazioni \u00e8 riuscita a persuadere il Congresso ad accettare il nuovo territorio. Un'altra delegazione and\u00f2 nel 1888 ma anche questa non ebbe successo.\nNel 1889, le terre non assegnate a est del territorio furono aperte per l'insediamento e molti dei residenti vi si recarono. La popolazione rimanente \u00e8 stata generosamente stimata da Chase in 10.000 dopo l'apertura. Dieci anni dopo, un conteggio effettivo ha rivelato una popolazione di 2.548. L'approvazione della legge organica nel 1890 assegn\u00f2 la Public Land Strip al nuovo territorio dell'Oklahoma e pose fine alle aspirazioni di breve durata del territorio di Cimarron.\nNel 1891, il governo complet\u00f2 l'agrimensura del territorio e gli squatter rimanenti furono finalmente in grado di proteggere le loro fattorie ai sensi dell'Homestead Act. I nuovi proprietari hanno quindi potuto ottenere mutui sulla loro propriet\u00e0, consentendo loro di acquistare sementi e attrezzature. La capitale e nuovi coloni arrivarono nell'area e la prima ferrovia, la Rock Island, costru\u00ec una linea attraverso la contea da Liberal, Kansas, a Dalhart, Texas. L'agricoltura inizi\u00f2 a cambiare da fattorie di sussistenza a esportatori di grano.\n\"No Man's Land\" divenne la settima contea sotto il nuovo territorio dell'Oklahoma e fu presto ribattezzata contea di Beaver. Beaver City divenne il capoluogo della contea. Quando il territorio dell'Oklahoma e il territorio indiano furono uniti nel 1907 come Stato dell'Oklahoma, la contea di Beaver fu divisa nelle contee di Beaver, Texas e Cimarron. L'Oklahoma Panhandle aveva la popolazione pi\u00f9 alta al suo primo censimento, pi\u00f9 del doppio della sua popolazione attuale."}
{"id": "2256802", "revid": "1186766", "url": "https://it.wikipedia.org/wiki?curid=2256802", "title": "Anonimo Genovese", "text": "L'\nBiografia.\nDella vita dell'autore si conosce in realt\u00e0 molto poco. Ci\u00f2 che si sa di lui \u00e8 desumibile da quanto lui stesso ha scritto: nato certamente a Genova prima del 1283-84 (data del componimento pi\u00f9 antico), viaggi\u00f2 entro ed oltre i confini della Liguria, spostandosi almeno fino a Venezia. Mor\u00ec sicuramente dopo il 1311.&lt;br&gt;Dell'autore non si conosce nemmeno il nome (da cui l'appellativo di \u00abAnonimo Genovese\u00bb); tuttavia, alcune ricostruzioni lascerebbero desumere che un probabile nome dell'autore potrebbe essere stato \"Lucheto\" (Luchetto, cio\u00e8 \u00abpiccolo Luca\u00bb).\nLa lingua.\nLa produzione dell'Anonimo Genovese \u00e8 di immenso interesse filologico, in quanto parte di essa \u00e8 scritta in volgare genovese, a fianco di altri componimenti scritti invece in latino.&lt;br&gt;\nLe poesie dell'Anonimo Genovese sono alcuni dei pi\u00f9 antichi documenti riguardanti il patrimonio linguistico ligure. La lingua utilizzata dall'Anonimo \u00e8, a tutti gli effetti, un volgare ligure, in particolare quello utilizzato a Genova sul finire del XIII secolo e da cui la moderna lingua genovese deriva. Inoltre, si deve all'Anonimo la norma grafica utilizzata normalmente - in realt\u00e0 con lievi modifiche da autore ad autore, e comunque dipendente dall'epoca di scrittura - da tutti gli autori genovesi che seguiranno, dando cos\u00ec alla lingua una solida - seppur suscettibile di modifiche - norma ortografica, perdurata fino ad oggi.\nI temi della poesia.\nVari sono i temi affrontati dal poeta. In primo luogo, spicca l'orgoglio verso la terra natia, ossia la Genova repubblicana (non senza forti critiche di stampo politico-sociale). Inoltre, \u00e8 presente nell'autore un forte sentimento religioso. Cristiano, pur avendo una visione del mondo in realt\u00e0 abbastanza manichea (eterna opposizione fra Bene e Male), l'Anonimo nutre una profonda fiducia nella giustizia e nella provvidenza divina.\nBibliografia.\nFiorenzo Toso, \"La letteratura in genovese\", vol. 1, Le Mani, Recco 1999."}
{"id": "2256809", "revid": "19933", "url": "https://it.wikipedia.org/wiki?curid=2256809", "title": "Cuauhtlahto", "text": ""}
{"id": "2256810", "revid": "122315", "url": "https://it.wikipedia.org/wiki?curid=2256810", "title": "Iberomesornis", "text": ""}
{"id": "2256815", "revid": "38120", "url": "https://it.wikipedia.org/wiki?curid=2256815", "title": "Hourman", "text": "Hourman \u00e8 il nome di tre diversi supereroi immaginari della DC Comics, il primo dei quali fu creato da Ken Finch e Bernard Baily sulle pagine di \"Adventure Comics\" n. 48 (aprile 1940), durante la Golden Age dei fumetti.\nRex Tyler.\nLo scienziato Rex Tyler, cresciuto nello Stato di New York, svilupp\u00f2 un'affinit\u00e0 per la chimica e in particolare per la biochimica; alla ricerca di un lavoro per pagarsi gli studi al college, entr\u00f2 come ricercatore di supplementi di vitamine e ormoni alla Bannermain Chemical. Una serie di esperimenti e incidenti lo portarono alla scoperta della \"vitamina miracolosa\", il Miraclo, e scopr\u00ec in alcuni test che delle dosi concentrate di essa dati a dei topi incrementavano la loro forza e la vitalit\u00e0 di numerose volte sopra la media, cos\u00ec come rafforzavano alcune parti del loro corpo. Dopo averne assunta una dose, Rex scopr\u00ec di aver ottenuto superforza e super velocit\u00e0 per la durata dell'effetto, cio\u00e8 un'ora, prima di ritornare ai livelli umani.\nTenendo segreta la sua scoperta, Tyler decise che la sperimentazione sarebbe avvenuta solo su un soggetto di sua fiducia, ovvero se stesso, e, convinto che le abilit\u00e0 fornite dal Miraclo sarebbero servite per scopi benefici, decise di utilizzare i nuovi poteri per aiutare chi ne avesse avuto bisogno; in altre parole sarebbe divenuto il supereroe di Appleton City. La sua prima missione fu l'affermazione che Hourman, l'Uomo dell'ora, avrebbe aiutato chiunque fosse stato in difficolt\u00e0. Usando un travestimento trovato in un negozio di costumi abbandonati, accolse l'appello di una casalinga il cui marito era venuto in contatto con la gente sbagliata e svent\u00f2 una rapina. Nel novembre 1940 Hourman divenne uno dei membri fondatori del primo team di supereroi, la Justice Society of America, lasciata la quale, a met\u00e0 del 1941, divenne uno dei primi Combattenti per la Libert\u00e0 di Zio Sam e pi\u00f9 tardi, in tempo di guerra, fece parte dell'All-Star Squadron.\nHourman \u00e8 stato uno di quegli eroi la cui popolarit\u00e0 sarebbe calata negli anni del dopoguerra, fino ad arrivare alla sospensione delle sue avventure; tuttavia, col risorgere dei supereroi nella met\u00e0 degli anni cinquanta e nei primi anni sessanta e l'interesse verso il ritorno degli eroi della Golden Age, Hourman riappar\u00ec presto nelle vesti di ospite nei numeri di \"Justice League of America\", ricoprendo il ruolo, come altri eroi della sua epoca, di antico statista del set di supereroi.\nDiversamente da alcuni altri eroi della Golden Age, il suo personaggio continu\u00f2 a crescere sempre pi\u00f9 in modo complesso; ad esempio si fece strada l'idea che il Miraclo fosse tossico, cosa che, combinata con il sospetto che Tyler fosse dipendente dal combattimento del crimine, fece di Hourman il primo fumetto cautelare verso la droga al mondo. Rex, che continu\u00f2 a combattere entrambe le sue dipendenze durante tutta la sua carriera, fu apparentemente ucciso, con gli altri eroi della Golden Age, combattendo contro il criminale viaggiatore del tempo Extant; recentemente fu salvato da quel destino quando il terzo Hourman prese il suo posto in quella battaglia. Nell'ultima versione del fumetto, Rex vive in semi-pensione con sua moglie Wendi e ha ancora il suo vecchio costume e fiale piene di Miraclo all'interno di un compartimento segreto nell'orologio di suo nonno, che si apre quando entrambe le lancette sono sul \"12\".\nDovuto alla doppia natura del Miraclo, il modo in cui Hourman otteneva i suoi poteri cambi\u00f2 durante gli anni. Ad un certo punto nella sua carriera utilizz\u00f2 una vecchia lanterna di luce nera che attivava i residui di farmaco ancora presenti nel suo corpo; pi\u00f9 tardi, in \"JSA\" (vol. 2), Johnny Quick teorizz\u00f2 che i suoi poteri potessero derivare dal gene metaumano posseduto dall'uomo e che, quindi, potessero essere attivati anche senza ricorrere al Miraclo. Rex, allora, utilizz\u00f2 il mantra de \"L'Uomo dell'ora\", insegnatogli da Johnny Quick (egli stesso utilizza un metodo simile), per ottenere i suoi poteri di superforza e super velocit\u00e0, sebbene fosse sempre limitato dalla durata di un'ora.\nRick Tyler.\nRick Tyler, il figlio di Rex, prese l'identit\u00e0 di Hourman durante gli eventi di Crisi sulle Terre infinite, ingoiando le pillole di Miraclo di suo padre per aiutare alcune persone intrappolate in un ospedale in fiamme. Dopo aver fatto parte per qualche tempo della Infinity, Inc., un team composto per lo pi\u00f9 di eredi di membri della JSA, Rick cominci\u00f2 a divenire sempre pi\u00f9 dipendente dal farmaco proprio come successe a suo padre tanto che, dopo aver lasciato il gruppo, passo anni in critiche condizioni finch\u00e9 Amazo, futura incarnazione robotica di Hourman, non lo liber\u00f2 dalla sua dipendenza. Avendo battuto i suoi demoni e riconquistato la salute, Rick si un\u00ec alla JSA nella sua incarnazione come una piccola banda di combattenti durante la storia \"Stealing Thunder\", potendo contare anche sulla clessidra piena di tachioni, che gli consentiva una visione di un'ora nel futuro per un breve istante, fornitagli dall'androide. Grazie ad Amazo, Rick pot\u00e9 visitare con suo padre una dimensione ultraterrena chiamata Timepoint, congelata nel tempo, appena prima della morte di Rex. Recentemente Rick fu seriamente ferito in battaglia e scambi\u00f2 la sua vita con quella di suo padre per salvarlo. Tyler e l'androide conosciuto come il terzo Hourman, portarono Rex e altri membri della JSA al Timepoint per salvare la vita di Rick. L'ora che fu permessa a Rex nel Timepoint scadde appena Dottor Mid-Nite e Tyler guarirono Rick dalle sue ferite. Padre e figlio combatterono contro Extant anche fino alla fine se avessero dovuto. Ultimamente, Tyler l'androide prese il posto di Rex e fu distrutto quando Rex e Rick tornarono sulla Terra. Rick \u00e8 ancora una volta attivo nel ruolo di Hourman ed \u00e8 un membro attivo della Justice Society. Attualmente, \u00e8 il marito di Jesse Chambers.\nMatthew Tyler.\nUn altro Hourman, un androide dall'DLXXXIII secolo modellato sul DNA di Rex Tyler, serv\u00ec sia nella Justice League che nella Justice Society per un po'. Egli stesso si percep\u00ec come Rex e come discendente di Rex. Originariamente possedendo l'artefatto cosmico manipolatore del tempo conosciuto come Worlogog, lui stesso cedette la maggior parte dei suoi poteri su consiglio di Snapper Carr e cominci\u00f2 ad imparare cosa significa essere umano. Dopo aver fallito dal fermare Extant dallo scappare da una battaglia, Hourman lasci\u00f2 la JSA e cominci\u00f2 a viaggiare attraverso la linea temporale, tornando a quando ricevette una chiamata di soccorso dalla JSA. Come citato sopra, lo si crede distrutto dalle mani di Extant al posto di Rex, sebbene il viaggiatore del tempo Rip Hunter menzion\u00f2 che le sue azioni lo avrebbero lasciato inattivo per parecchi anni, indicando il suo probabile ritorno. L'androide, diede anche a Rex Tyler una clessidra, che sperava l'avrebbe ricostruito. L'androide fu chiamato Matthew Tyler, o pi\u00f9 semplicemente \"Tyler\".\nPoteri e abilit\u00e0.\nN\u00e9 Rex e n\u00e9 Rick hanno poteri innati. Ogni potere super umano di cui dispongono deriva dall'uso del Miraclo. Prendendo la formula, chi ne fa uso ha a disposizione dei super poteri per la durata di un'ora. I pi\u00f9 conosciuti sono la superforza, la resistenza, resistenza ai danni fisici incrementata, e incrementata velocit\u00e0. In pi\u00f9, meno conosciuti sono i poteri di vista notturna e l'abilit\u00e0 di sopravvivere sott'acqua. Rex e Rick presero entrambi il Miraclo in forma di pillola, ma Rick fece ricorso pi\u00f9 volte ad un cerotto transdermico.\nLa quantit\u00e0 di Miraclo che si pu\u00f2 assumere nel corso di una giornata pu\u00f2 variare. Normalmente, \u00e8 una volta al giorno, ma in alcuni casi, fu mostrato che Rex prese un'altra pillola allo scadere dell'effetto di quella precedente. Miraclo funziona principalmente sui Tylers e potrebbe, come non potrebbe, funzionare su altri. Una volta funzion\u00f2 per il gufo di Dr. Mid-Nite, Hootie cos\u00ec come per il criminale Bane.\nRex e Rick indossano entrambi una clessidra intorno al collo data loro dall'Hourman androide. Fu riempita di tachioni energizzati, nella sua forma pi\u00f9 comune, di tempo. La clessidra dona a Rick la visione nel futuro, flash di eventi che accadranno da l\u00ec a un'ora cos\u00ec come la possibilit\u00e0 di toccare coloro che vivono al di fuori del tempo. Quest'ultima \u00e8 un'abilit\u00e0 riferita a tutti coloro che tengono la clessidra. Rex non possiede queste abilit\u00e0.\nL'androide \u00e8 spesso chiamato \"Tyler\", ma in realt\u00e0 \u00e8 una colonia di macchine creato da Tylerco in un futuro lontano. Se danneggiato, questa colonia pu\u00f2 massicciamente moltiplicarsi e ripararlo. Il suo software contiene tracce genetiche di Rex Tyler donandogli tutte le memorie di Rex. Originariamente possedette il Worlogog, che gli dava completo controllo sul tempo. Pi\u00f9 tardi si arrese quasi del tutto, non prima di aver assorbito alcune delle memorie di Batman sulla JLA.\nSebbene non fosse potente come l'originale, Tyler conserv\u00f2 la superforza, la resistenza e la velocit\u00e0 equivalenti a coloro che usano il Miraclo. Era capace di accedere al potere di un'ora, sessanta minuti in cui aveva il controllo sul tempo. Poteva fare molte cose con questo controllo: muoversi tra i picosecondi, viaggiare nel tempo, utilizzare la sua visione nel futuro, o far s\u00ec che le persone sembrassero pi\u00f9 giovani, rallentare una persona fino a congelarla, creare tunnel tra i diversi periodi temporali, e condividere i suoi poteri con altri individui.\nTyler pu\u00f2 attivare il potere di un'ora a comando e la clessidra sul suo petto tiene conto del tempo che passa. Sembrano esserci diverse discrepanze sul quante volte pu\u00f2 utilizzare il suo potere. Come per l'uso del Miraclo degli altri Hourman, a volte Tyler disse di avere a disposizione una sola ora al giorno, mentre in altre occasioni sembr\u00f2 che dovesse aspettare un'altra ora perch\u00e9 si potesse ricaricare e cos\u00ec riutilizzare il suo potere.\nTyler possiede anche una nave del tempo di cui pu\u00f2 disporre nella linea temporale. Questa nave \u00e8 connessa a Tyler ed \u00e8 comandata dalla sua volont\u00e0.\nDi solito compare come una nave vichinga di legno adornata di orologi, ma pu\u00f2 cambiare forma come Tyler desidera in qualsiasi forma, dal semplice skiff in legno alla nave spaziale e pu\u00f2 essere anche utilizzata come arma, come quando Hourman ne fece una mano enorme per intrappolare Extant.\nQuesta nave pu\u00f2 viaggiare nel tempo, in linee temporali alternative e attraverso l'ipertempo."}
{"id": "2256821", "revid": "110157", "url": "https://it.wikipedia.org/wiki?curid=2256821", "title": "Congresso ebraico di Forl\u00ec", "text": "Il Congresso ebraico di Forl\u00ec \u00e8 stato un importante raduno di delegati di comunit\u00e0 ebraiche di varie citt\u00e0 dell'Italia settentrionale e centrale che si tenne agli inizi del XV secolo.\nL'importante congresso, che vide la presenza dei delegati delle comunit\u00e0 ebraiche di Padova, di Ferrara, di Bologna, delle citt\u00e0 della Romagna e della Toscana, nonch\u00e9 di Roma, fu convocato a Forl\u00ec, sede di un'antica e fiorente comunit\u00e0 di ebrei, il 18 maggio 1418: vi si presero decisioni sul comportamento (etico e sociale) che gli ebrei avrebbero dovuto tenere e si invi\u00f2 una delegazione al papa Martino V per la conferma degli antichi privilegi e la concessione di nuovi. In particolare, si chiedeva di abolire la legislazione antigiudaica voluta dall'antipapa Benedetto XIII (\"Etsi doctoribus gentium\"). Martino accolse le richieste del congresso.\nTra le decisioni relative alla vita della comunit\u00e0 ebraica, si defin\u00ec il numero massimo di invitati per un matrimonio: venti uomini, dieci donne, cinque ragazze, e tre generazioni di parenti; per una circoncisione, invece, le quantit\u00e0 andavano dimezzate. Per ogni ospite eccedente, era prevista la multa di un ducato, mentre altre multe erano previste per l'uso di ornamenti proibiti."}
{"id": "2256828", "revid": "287204", "url": "https://it.wikipedia.org/wiki?curid=2256828", "title": "Episodi de I Puffi", "text": "La serie TV de \"I Puffi\" si compone di 421 episodi (256 puntate suddivise in 91 episodi di 22 minuti e 165 di 11 minuti) e di 6 speciali, trasmessi a partire dal 1981 negli Stati Uniti e in Italia nell'arco di 9 stagioni.\nFurono Joseph Barbera e William Hanna, titolari della Hanna-Barbera, uno dei pi\u00f9 importanti studi di cartoon seriali statunitensi, a produrre la serie per il canale NBC. La casa di produzione si \u00e8 basata inizialmente sulle storie a fumetti di Peyo, per poi inventare episodi originali, rielaborando anche le avventure di John e Solfam\u00ec. Nell'adattamento vennero inserite diverse differenze, come l'introduzione di una quantit\u00e0 elevata di personaggi inediti o la diversa caratterizzazione e aspetto grafico di alcuni personaggi.\nL'ordine della messa in onda originale della serie non rispetta la cronologia degli eventi e l'ordine di produzione delle puntate a causa della trasmissione in syndication della serie."}
{"id": "2256829", "revid": "180202", "url": "https://it.wikipedia.org/wiki?curid=2256829", "title": "Vincenzo Draghi", "text": ""}
{"id": "2256830", "revid": "1313191", "url": "https://it.wikipedia.org/wiki?curid=2256830", "title": "Chiesa del Sacro Cuore (Savona)", "text": "La chiesa del Sacro Cuore sorge prospiciente ai giardini pubblici del Prolungamento a mare, nel comune di Savona.\nDal 2013, di Domenica e nei giorni festivi, nella chiesa viene officiata anche la Divina Liturgia per i fedeli della Chiesa cattolica di rito bizantino-ucraino.\nCaratteristiche.\nLa chiesa fu realizzata dal 1935 al 1937 per sopperire alle esigenze della popolazione stabilitasi nei nuovi quartieri savonesi costruiti tra fine XIX secolo e inizi XX secolo nella zona compresa tra il Priamar e il Letimbro. Di grandi dimensioni, l'edificio appare sobrio e severo. Ha navata unica con presbiterio quadrato ed \u00e8 privo di campanile. \nContiene alcune ceramiche di Raffaele Collina, di Renata Galbiati e di Andrea Gianasso, una tela della pittrice savonese Veronica Murialdo del 1877, un ciclo di mosaici nel presbiterio ed alle pareti di Mario Rivetta, vetrate dell'artista savonese Sandro Lorenzini ispirate alla Genesi.\ninoltre vi ha la sua sede la societ\u00e0 sportiva Priamar"}
{"id": "2256837", "revid": "6923", "url": "https://it.wikipedia.org/wiki?curid=2256837", "title": "Select Model Management", "text": "Select Model Management \u00e8 una agenzia di moda con sede a Londra. Fondata da Tandy Anderson e dalle sorelle Claire e Chrissie Castagnetti, l'agenzia fu aperta circa 25 anni fa, ed \u00e8 ancora gestita dai tre fondatori. la Select Model Management cura l'immagine di importanti supermodelle come Doutzen Kroes, Natasha Poly, Caroline Trentini e Mariacarla Boscono.\nPersonaggi rappresentati.\nIl seguente \u00e8 un elenco incompleto dei principali personaggi rappresentati dalla Select Model Management, sia nel passato che oggi."}
{"id": "2256841", "revid": "339392", "url": "https://it.wikipedia.org/wiki?curid=2256841", "title": "Classe Cassiopea (pattugliatore d'altura)", "text": ""}
{"id": "2256844", "revid": "339392", "url": "https://it.wikipedia.org/wiki?curid=2256844", "title": "Classe Costellazioni I", "text": ""}
{"id": "2256852", "revid": "1543377", "url": "https://it.wikipedia.org/wiki?curid=2256852", "title": "Mochi Craft Dolphin 74'", "text": "Il Mochi Craft Dolphin 74' \u00e8 uno yacht prodotto dal cantiere navale italiano Mochi Craft.\nIl contesto.\nCon una lunghezza fuori tutta di 22,56 metri e lo scafo color turchese il Dolphin 74', lanciata al Salone nautico di Genova 2004 \u00e8 l'ammiraglia della flotta.\nCaratterizzata da finestrature realizzate con speciali cristalli a doppia curvatura e prive di montanti, il Dolphin 74' monta una coppia di motori Common Rail MAN da 1550 Mhp e raggiungere 28 nodi di velocit\u00e0 di crociera e 31,5 nodi di velocit\u00e0 massima.\nQuesta imbarcazione \u00e8 progettata con carena Deep Vee a geometria variabile e deadrise medio di 19\u00b0 con pattini di sostentamento idrodinamico.\nIl Dolphin 74' \u00e8 stato certificato da RINA con certificazione RINA B + F + Aa.\nIl Dolphin 74' ha inoltre ottenuto il premio Motor Boat of the Year 2007, assegnato dalla casa editrice IPC Media, per la categoria \"Custom Yacht\"."}
{"id": "2256857", "revid": "767487", "url": "https://it.wikipedia.org/wiki?curid=2256857", "title": "Il peso dell'aria", "text": "Il peso dell'aria \u00e8 un film italiano di Stefano Calvagna del 2008, incentrato sul tema dell'usura.\nTrama.\nCarlo \u00e8 impiegato presso un autosalone ed \u00e8 sposato con Laura, una giovane donna laureata, incalzata dalla precariet\u00e0 e in cerca di un contratto a tempo determinato. Costretto dalla sua principale alle dimissioni, Carlo mette e legge annunci senza risultato. In un prestigioso maneggio di Roma incontra Stefano, un vecchio compagno di liceo e sedicente finanziatore. Ignaro dell'illecita attivit\u00e0 dell'amico e deciso a conquistare per s\u00e9 e la moglie una piena stabilit\u00e0, Carlo ottiene da lui un prestito da investire sul futuro e in un vecchio casale nella campagna umbra. L'affare promettente sfumer\u00e0 e Carlo e Laura saranno costretti a nascondersi per sfuggire al loro strozzino e ai suoi implacabili esecutori."}
{"id": "2256863", "revid": "438678", "url": "https://it.wikipedia.org/wiki?curid=2256863", "title": "Il principe e il povero (film 2007)", "text": "Il principe e il povero \u00e8 l'adattamento del 2007 dell'omonimo romanzo di Mark Twain.\nIl film ha per protagonisti Dylan e Cole Sprouse, divenuti famosi per i loro ruoli da protagonisti in \"Zack e Cody al Grand Hotel\" e \"Zack e Cody sul ponte di comando\".\n\u00c8 andato in onda sul Disney Channel originale il 15 febbraio 2007, mentre su quello italiano il 7 marzo 2009.\nTrama.\nTom Canty sogna di diventare un attore ma \u00e8 un orfano, cresciuto dal nonno che gestisce una piccola compagnia che gira in provincia, che si occupa di manutenzione di giardini. Eddie Tudor \u00e8 un famoso attore che sta girando il suo ultimo film, di sicuro successo, in uno studio vicino all'abitazione di Tom.\nIn realt\u00e0 Eddie non \u00e8 n\u00e9 una persona felice n\u00e9 particolarmente simpatica. I due si incontreranno e non resisteranno a scambiarsi i ruoli, ma si accorgono che la vita che si aspettavano non \u00e8 cos\u00ec facile e tornare alla vita di prima non sar\u00e0 affatto facile."}
{"id": "2256871", "revid": "172126", "url": "https://it.wikipedia.org/wiki?curid=2256871", "title": "Glomrerulosclerosi focale segmentaria", "text": ""}
{"id": "2256876", "revid": "1543377", "url": "https://it.wikipedia.org/wiki?curid=2256876", "title": "Uomo senza et\u00e0", "text": "Uomo senza et\u00e0 \u00e8 un brano musicale scritto da Francesco Renga e Maurizio Zappatini e presentato da Renga al Festival di Sanremo 2009. Il brano \u00e8 stato reso disponibile per il download digitale e l'airplay radiofonico a partire dal 18 febbraio 2009. La canzone riprende alcune note della romanza \"Nessun dorma\", parte dell'opera \"Turandot\" di Giacomo Puccini.\nIl brano a Sanremo.\nDato come uno dei principali favoriti per la vittoria del Festival alla vigilia dell'inizio della manifestazione, Francesco Renga interpreta \"Uomo senza et\u00e0\" sul palcoscenico del teatro Ariston durante la prima serata, il 17 febbraio, superando il primo turno della gara, e passando anche il secondo, il giorno seguente. Durante la quarta serata del festival, il 20, Renga si esibisce con il soprano Daniela Dess\u00ec e Roberto Scarpa Meylougan ed accede alla serata finale del Festival. Renga si classificher\u00e0 al quarto posto, a pari merito con gli altri sei finalisti non arrivati sul podio.\nIl singolo.\n\"Uomo senza et\u00e0\" ha debuttato nella classifica dei singoli digitali pi\u00f9 scaricati in Italia il 20 febbraio 2009 alla decima posizione, scendendo poi alla tredicesima la settimana successiva per poi uscire dalla top 20.\nVideo.\nIl video musicale prodotto per \"Uomo senza et\u00e0\" \u00e8 stato prodotto dalla casa di produzione \"The Mob\", diretto da Cosimo Alem\u00e0 e montato da Alessio Borgonuovo. Il video \u00e8 stato presentato in anteprima sul sito del Corriere della Sera. Nel video Renga interpreta il brano, mentre alcuni attori mascherati si esibiscono sul palcoscenico di un teatro. Alcune frasi del testo della canzone appaiono in sovraimpressione sullo schermo."}
{"id": "2256878", "revid": "14691", "url": "https://it.wikipedia.org/wiki?curid=2256878", "title": "Nino Vieira", "text": ""}
{"id": "2256882", "revid": "110157", "url": "https://it.wikipedia.org/wiki?curid=2256882", "title": "1 (The Black Heart Procession)", "text": "1 \u00e8 il primo album dei The Black Heart Procession, uscito per la Headhunter il 1\u00ba gennaio 1998."}
{"id": "2256890", "revid": "767487", "url": "https://it.wikipedia.org/wiki?curid=2256890", "title": "T.X.T.", "text": "I T.X.T. sono stati un duo musicale tedesco di musica pop/new romantic, composto da Mark Jefferis e Markus.\n\u00c8 divenuto famoso in Europa per il successo ottenuto con la canzone \"Girl's Got a Brand New Toy\", che raggiunse la quarta posizione nella hit parade italiana. Basato su elettronica e new romantic, tipici del periodo, il gruppo \u00e8 stato una \"meteora\" degli anni ottanta ed \u00e8 considerato una \"one-hit wonder\"."}
{"id": "2256900", "revid": "287204", "url": "https://it.wikipedia.org/wiki?curid=2256900", "title": "Lupon", "text": "Lupon \u00e8 una municipalit\u00e0 di Prima classe delle Filippine, situata nella Provincia di Davao Oriental, nella Regione del Davao.\nLord James Brooke, Raja di Sarawak e governatore di Labuan, l'acquist\u00f2 nell'aprile 1861 dal sultano dei Burnei Saifuddin II, incorporandolo nel proprio reame di Sarawak.\nLupon \u00e8 formata da 21 baranggay:"}
{"id": "2256902", "revid": "729019", "url": "https://it.wikipedia.org/wiki?curid=2256902", "title": "Batista Tagme Na Waie", "text": "Na Wai, di etnia balanta, \u00e8 stato membro della giunta militare che aveva rovesciato il governo di Jo\u00e3o Bernardo Vieira negli anni novanta, e un veterano della guerra d'indipendenza della Guinea-Bissau. Era diventato capo delle forze armate nell'ottobre del 2004, dopo l'assassinio del suo predecessore Ver\u00edssimo Correia Seabra. Era accanito rivale di Vieira fin dagli anni ottanta, quando Vieira aveva cercato di eliminare i militari pi\u00f9 influenti del paese. Nel gennaio 2009 aveva sostenuto di essere stato vittima di un tentativo di omicidio.\nIl suo assassinio \u00e8 avvenuto il 1\u00ba marzo 2009, in seguito a un attentato dinamitardo avvenuto nei quartieri generali dell'esercito della Guinea-Bissau. Il giorno dopo la morte di Na Waie \u00e8 stato assassinato anche il presidente Vieira."}
{"id": "2256904", "revid": "101175", "url": "https://it.wikipedia.org/wiki?curid=2256904", "title": "Gauloises Yamaha", "text": ""}
{"id": "2256909", "revid": "6923", "url": "https://it.wikipedia.org/wiki?curid=2256909", "title": "Macropinna microstoma", "text": "Macropinna microstoma () \u00e8 un pesce marino appartenente alla famiglia Opisthoproctidae, unico rappresentante del genere Macropinna.\nDistribuzione e habitat.\nQuesta specie \u00e8 batipelagica: popola l'Oceano Pacifico settentrionale nelle fasce temperata e subartica. Si pu\u00f2 incontrare dai 500 ai 4000 metri di profondit\u00e0.\nDescrizione.\n\u00c8 piuttosto simile ai pesci del genere \"Opisthoproctus\" e come essi possiede occhi tubolari rivolti in alto. In questa specie per\u00f2 \u00e8 presente una capsula semisferica incolore che copre e protegge gli occhi e che pu\u00f2 dare l'impressione che la testa sia trasparente: le due rientranze all'estremit\u00e0 anteriore della testa in realt\u00e0 non sono occhi ma organi olfattivi. Gli occhi possono essere ruotati in avanti. Possiede una pinna adiposa sul peduncolo caudale. Gli adulti hanno colore scuro. La lunghezza massima nota \u00e8 di 15\u00a0cm.\nBiologia.\nSi nutre di organismi pelagici come meduse, sifonofori e crostacei. Produce uova pelagiche.\nAvvistamento.\nGli scienziati hanno potuto filmarlo, nel 2021, per mezzo di un sottomarino comandato a distanza."}
{"id": "2256911", "revid": "14691", "url": "https://it.wikipedia.org/wiki?curid=2256911", "title": "Batista Tagme Na Wai", "text": ""}
{"id": "2256917", "revid": "190505", "url": "https://it.wikipedia.org/wiki?curid=2256917", "title": "Macropinna", "text": ""}
{"id": "2256918", "revid": "22433861", "url": "https://it.wikipedia.org/wiki?curid=2256918", "title": "Villa Chigi Lucarini Saracini", "text": ""}
{"id": "2256920", "revid": "1728", "url": "https://it.wikipedia.org/wiki?curid=2256920", "title": "Dmitry Fomin", "text": ""}
{"id": "2256921", "revid": "264902", "url": "https://it.wikipedia.org/wiki?curid=2256921", "title": "Espressione idiomatica", "text": ""}
{"id": "2256924", "revid": "287204", "url": "https://it.wikipedia.org/wiki?curid=2256924", "title": "Manay", "text": "Manay \u00e8 una municipalit\u00e0 di Terza classe delle Filippine, situata nella Provincia di Davao Oriental, nella Regione del Davao.\nManay \u00e8 formata da 17 baranggay:"}
{"id": "2256935", "revid": "729019", "url": "https://it.wikipedia.org/wiki?curid=2256935", "title": "Robert Monro", "text": "Robert Monro apparteneva alla famiglia Munro di Obsdale, del Clan Munro di Ross-shire e fu un famoso generale scozzese. Era nipote di Robert Mor Munro, 15\u00ba Barone di Foulis, attraverso il suo terzo figlio George Munro, 1\u00ba barone di Obsdale. Tuttavia il fratello Robert James mantenne il titolo di 2\u00ba barone di Obsdale. La residenza di Robert Monro era Contullich Castle.\nLa Guerra dei Trent'anni.\nPrime schermaglie.\nIl primo notevole impegno militare di Sir Robert Monro \u00e8 stato nella guerra dei trent'anni, durante la quale ha combattuto nell'esercito svedese, sotto Gustavo Adolfo, insieme ad altri 700 membri del Clan Munro, compreso suo cugino Robert Munro, Barone di Foulis, e suo nipote, George Munro, Barone di Newmore. Insieme fecero parte del \"Reggimento MacKay Highlanders\". Il 10 luglio 1627, un reparto del reggimento fu inviato a unirsi ai loro compagni, poi presidiarono una fortificazione nel Boitzenberg, vicino ad Amburgo, dove il capitano Monro ha avuto il suo primo scontro con il nemico. Gli scozzesi, dopo una disperata lotta riportarono una schiacciante vittoria sui pi\u00f9 numerosi assalitori: dovettero per\u00f2 ritirarsi, anche se portarono con s\u00e9 fucili e munizioni.\nRobert Monro sostenne in seguito un grave scontro al Passo di Oldenburg, dove fu ferito; ricevette una ferita dal \"fuoco amico\" nella parte interna del ginocchio, mentre la sua alabarda gli fu spezzata in mano da una palla di cannone. Il fratello maggiore di Robert, John Munro, 1\u00ba barone di Obsdale, si distinse molto in questa occasione e ne usc\u00ec incolume. I danesi furono sconfitti e dovettero ritirarsi; anche gli scozzesi si ritirarono come i danesi, che poi ritornarono, questa volta montati sui cavalli. Robert comprese la gravit\u00e0 della situazione e ide\u00f2 un piano per portare i suoi uomini per la sicurezza. Ordin\u00f2 ai suoi picchieri di avanzare e caricare i cavalieri, i quali furono rapidamente respinti.\nRobert e i suoi uomini furono coinvolti in molte altre battaglie e scontri, in un incidente Monro fu salvato, perch\u00e9 una pallottola fu bloccata dall'elsa della sua spada.\nAssedio di Stralsund.\nRobert Monro, ormai maggiore, insieme a suo cugino Robert Munro, 18\u00ba Barone di Foulis, guid\u00f2 i suoi uomini nell'assedio di Stralsund, iniziato il 25 maggio 1628 e durato undici settimane. I due Munro furono tra i difensori della citt\u00e0. Uno degli assalti pi\u00f9 gravi alla citt\u00e0 si svolse il 26 giugno, quando il generale in capo degli Imperiali, Albrecht von Wallenstein, era appena giunto sulla scena. I difensori, avendo saputo del suo arrivo, temevano un duro attacco alle loro posizioni. L'assalto fu fatto nella notte, tra le dieci e le undici, diretto principalmente contro le postazioni custodite dagli \"Highlanders\" al comando del maggiore Monro. Il nemico avanzava con un migliaio di uomini. Gli \"Highlanders\" furono immediatamente chiamati alle armi e, dopo una dura battaglia che dur\u00f2 un'ora e mezza, gli imperiali furono ricacciati. Tuttavia gli imperiali tornarono e continuarono ad attaccare fino alla mattina successiva, quando finalmente riuscirono a superare le mura esterne; giunsero all'interno della cittadella, ma alla fine furono battuti con spade, picche e colpi di moschetto dagli \"Highlanders\", subendo grandi perdite. Gli imperiali si ritirarono dopo aver perso oltre un migliaio di uomini, mentre gli scozzesi ne persero quasi duecento. Dopo l'assedio il maggiore Robert Monro fu promosso tenente colonnello.\nAssedio di Schiefelbein.\nNel 1630 MacKay e Munro marciarono su Schiefelbein, un piccolo luogo fortificato nella Pomerania, al fine di ostacolare il passaggio degli Austriaci, che avanzavano per sostenere Colberg. Ad essi fu comandato di tenere la citt\u00e0 pi\u00f9 a lungo possibile e di difendere la fortezza fino all'ultimo uomo. L'impresa \u00e8 ricordata in un'ode latina pubblicata in apertura delle \"Memorie\" di Rober Munro, intitolata: \"Schiefelbeinum urbs et arx Marchiae Brandenburgicae a generoso Domino Roberto Munro bene defensae\" (La citt\u00e0 di Schiefelbein e la piazzaforte della Marca di Brandeburgo ottimamente difese dal generoso signore Robert Munro). I cinquecento scozzesi di Munro hanno respinto l'assedio da parte di 8000 imperiali.\nFrancoforte e Lipsia.\nRobert Monro combatt\u00e9 in seguito alla Battaglia di Francoforte sull'Oder e alla Battaglia di Breitenfeld presso Lipsia nel 1631: gli svedesi ottennero la vittoria in entrambe le occasioni. Tuttavia, l'esercito svedese fu poi sconfitto nella Battaglia di N\u00f6rdlingen; Robert sopravvisse e torn\u00f2 in Scozia.\nGuerre dei vescovi.\nMonro dal 1638 era in Scozia e partecip\u00f2 ai primi episodi di quelle che furono dette guerre dei Vescovi contro Carlo I d'Inghilterra e anche alle guerre dei tre regni, al servizio dei protestanti Scozzesi. Assunse il comando del Primo reggimento e partecip\u00f2 alla presa del Castello di Edimburgo insieme ad Alexander Leslie (1639). Durante le \"guerre dei Vescovi, il generale Robert Monro assedi\u00f2 la residenza fortificata del vescovo John Guthrie, (\"Spynie Palace\"), costringendo il vescovo a rinunciare alla roccaforte. Ci\u00f2 segn\u00f2 la fine di \"Spynie Palace\" come sede del potere, dopo che era stato sede dei vescovi di Moray per oltre 500 anni.\nSempre nel 1640 il generale Monro assedi\u00f2 Drum Castle del Clan Irvine (realista), che fu preso dopo due giorni, e occup\u00f2 anche Huntly Castle del Clan Gordon.\nGuerre dell'Irlanda Confederata.\nRivolta dell'Ulster.\nNel 1642 and\u00f2 in Irlanda, nominalmente come secondo in comando sotto Alexander Leslie, ma in realt\u00e0 al comando dell'esercito inviato dal governo scozzese per sottomettere i ribelli irlandesi cattolici che avevano massacrato i coloni scozzesi nell'Ulster durante la ribellione del 1641. La campagna d'Irlanda di Monro si \u00e8 svolta in gran parte nel nord dell'Ulster. Dopo aver conquistato e saccheggiato Newry, nel mese di aprile 1642, e dopo il fallito tentativo di soggiogare Phelim O'Neill, Monro riusc\u00ec a prendere prigioniero il signore di Antrim, Randal MacDonnell, 1\u00ba Marchese di Antrim, a Dunluce Castle.\nL'arrivo di Owen Roe O'Neill in Irlanda aveva rafforzato la causa dei ribelli, ora organizzati in una Confederazione, e Monro, che non era stato fornito n\u00e9 di ordini n\u00e9 di materiale bellico, dispieg\u00f2 una scarsa attivit\u00e0. Inoltre, la guerra civile inglese creava confusione tra le parti in Irlanda, e il re era ansioso di venire a patti con i cattolici ribelli, per aumentare la propria presa sul Parlamento inglese. James Butler, Duca di Ormonde, luogotenente-generale del re in Irlanda, firm\u00f2 una tregua con i confederati cattolici il 15 settembre 1643, per potersi dedicare a inviare aiuti al re Carlo, in Inghilterra.\nConflitto in Ulster.\nIl conflitto che ha avuto luogo nell'Ulster fu particolarmente crudele. Molte delle truppe ribelli erano gravemente indisciplinate e atrocit\u00e0 si sono sommate ad atrocit\u00e0. La strategia di Monro fu particolarmente spietata e nessun provvedimento \u00e8 stato risparmiato nella sua campagna contro O'Neil. Il conflitto ha portato a migliaia di innocenti uccisi da entrambe le parti. O'Neil condusse una guerriglia di tipo offensivo in Ulster; Monro, numericamente superiore, distrusse sistematicamente castelli e villaggi in tutta la regione. Devast\u00f2 le contee di Antrim e Down attuando quella che oggi chiamiamo \"politica della terra bruciata\". Monro attacc\u00f2 Newry nel 1642 e prese Belfast nel 1644. Dopo la presa di Newry, Robert Monro pose l'assedio a Coleraine, una citt\u00e0 che pi\u00f9 tardi divenne il centro delle attivit\u00e0 militari del maggiore Daniel Munro nel corso degli anni successivi.\nLa conquista di Belfast.\nMonro nell'Ulster rimase fedele al Parlamento di Scozia dominato dai \"Covenanter\", che non riconobbe l'\"Armistizio di Ormonde\", sottoscrisse una \"Solenne Lega e Alleanza\" (\"Solemn League and Covenant\"), con i numerosi soldati inglesi che avevano lasciato Ormonde per unirsi a lui. Nel mese di aprile 1644 il parlamento inglese affid\u00f2 a Monroe il comando di tutte le forze in Ulster, sia inglesi che scozzesi. Egli quindi conquist\u00f2 Belfast, fece un \"raid\" sul Pale e tent\u00f2 invano di ottenere il possesso di Dundalk e Drogheda. In risposta, gli irlandesi confederati inviarono una spedizione armata in Scozia per sostenere i \"Realisti\" scozzesi guidati da James Graham, 1\u00ba marchese di Montrose.\nLa Battaglia di Benburb.\nLa forza di Monro fu indebolita dalla necessit\u00e0 dell'invio di truppe in Scozia per affrontare Montrose; soldati scozzesi erano stati infatti inviati agli ordini del nipote George Munro di Newmore. Al contrario, Owen Roe O'Neill era stato rafforzato dai rinforzi forniti dal Nunzio Apostolico per l'Irlanda, Giovanni Battista Rinuccini. Il 5 giugno 1646, si combatt\u00e9 la Battaglia di Benburb, sul fiume Blackwater, dove O'Neill respinse Monro, infliggendo oltre 2000 morti alle forze scozzesi, ma consentendogli di ritirarsi al sicuro a Carrickfergus.\nConflitto a Carrickfergus.\nOrmonde nel 1647 fu costretto a venire a patti con il parlamento inglese, che aveva inviato dei commissari a Dublino nel giugno dello stesso anno. Gli scozzesi sotto Monro rifiutarono di cedere Carrickfergus, Carrickfergus Castle e Belfast: perci\u00f2 il parlamento gli ordin\u00f2 di tornare in Scozia e lo sostitu\u00ec con George Monck come comandante in capo Irlanda. \nPrigionia e vecchiaia.\nNel settembre 1648 fu catturato e fatto prigioniero da Monk a Carrickfergus grazie a un tradimento. Fu imprigionato nella Torre di Londra, dove rimase prigioniero per cinque anni. Nel 1654 Oliver Cromwell gli permise di risiedere in Irlanda, dove rivendicava le propriet\u00e0 di sua moglie, che era la vedova del visconte Montgomery di Ardes. Monro continu\u00f2 a vivere tranquillamente vicino a Comber, contea di Down, per molti anni, e probabilmente vi mor\u00ec intorno al 1680.\nEgli \u00e8 stato in parte l'ispiratore della figura di Dugald Dalgetty nella \"Leggenda di Montrose\" di Walter Scott."}
{"id": "2256941", "revid": "6923", "url": "https://it.wikipedia.org/wiki?curid=2256941", "title": "Jan Jansk\u00fd", "text": "Fu anche sierologo: gli si attribuisce la prima classificazione del sangue in quattro tipi (A, B, AB, 0) del sistema AB0 di classificazione dei gruppi sanguigni. Jansk\u00fd era anche un sostenitore della donazione volontaria del sangue.\nBiografia.\nJansk\u00fd studi\u00f2 medicina alla Universit\u00e0 Carlo I di Praga. Dal 1899 lavor\u00f2 in una clinica psichiatrica della stessa citt\u00e0 e nel 1914 fu nominato professore. Durante la prima guerra mondiale Jansk\u00fd prest\u00f2 servizio per due anni come dottore al fronte finch\u00e9 non fu reso inabile da un attacco di cuore.\nDopo la guerra lavor\u00f2 come neuropsichiatra all'ospedale militare Vojensk\u00e1 nemocnice.\nLa classificazione del sangue.\nAttraverso le sue ricerche psichiatriche, Jansk\u00fd cerc\u00f2 di trovare una correlazione tra malattie mentali e malattie del sangue. Egli trov\u00f2 che non esiste una tale correlazione e pubblic\u00f2 uno studio \"Hematologick\u00e1 studie u psychotik\u016f\" (1907, studio ematologico della psicosi), nel quale classific\u00f2 il sangue in quattro gruppi I, II, III, IV. All'epoca il lavor\u00f2 passo quasi inosservato.\nNel 1921 una commissione medica americana riconobbe la classificazione di Jansk\u00fd a discapito di quella di Karl Landsteiner, che scopr\u00ec per primo i gruppi sanguigni ma li classific\u00f2 in soli tre gruppi ottenendo il Premio Nobel per la medicina nel 1930.\nLa classificazione di Jansk\u00fd \u00e8 ancora in uso oggi.\nUna classificazione simile fu descritta da William Lorenzo Moss, con la differenza che i gruppi I e IV di Moss erano scambiati rispetto alla classificazione di Jansk\u00fd."}
{"id": "2256942", "revid": "154893", "url": "https://it.wikipedia.org/wiki?curid=2256942", "title": "Jan Jansky", "text": ""}
{"id": "2256943", "revid": "287204", "url": "https://it.wikipedia.org/wiki?curid=2256943", "title": "San Isidro (Davao Oriental)", "text": "San Isidro \u00e8 una municipalit\u00e0 di Quarta classe delle Filippine, situata nella Provincia di Davao Oriental, nella Regione del Davao.\nSan Isidro \u00e8 formata da 16 baranggay:"}
{"id": "2256962", "revid": "580", "url": "https://it.wikipedia.org/wiki?curid=2256962", "title": "Michele Miranda", "text": "Biografia.\nMiranda nasce il 6 luglio 1896 a San Giuseppe Vesuviano (NA), ed emigra con i suoi familiari a New York nel 1905. Sin da adolescente \u00e8 coinvolto in piccoli reati, ed il suo primo arresto \u00e8 datato 1915, per furto ed aggressione. Durante il proibizionismo, Miranda conosce e diventa un associato di Tommy Lucchese, della Famiglia Reina del Bronx. Tuttavia dopo la fine della guerra castellammarese, Miranda si avvicina a Vito Genovese vicecapo della Famiglia Luciano, e viene fatto ufficialmente membro di questa Famiglia.\nMiranda agisce spesso come killer di fiducia di Luciano e Genovese. Durante tutti gli anni trenta scala rapidamente i ranghi della Famiglia, e nel 1940 all'et\u00e0 di 44 anni viene promosso a Capodecina. I soldati della sua decina sono: suo fratello Bartolo Miranda, Joseph Lanza, Frank Tieri, Dave Petillo, John Ardito, Joseph Agone, Philip Albanese, Attilio Caruso, George Filippone, Joseph Lapi, George Nobile, Michael Spinella, Lorenzo Brescia, Anthony Carillo, Frank Celano, Salvatore Celembrino, Alfred Criscolo, Peter De Feo, Joseph De Marco, Alfonso Marzano, Matthew Principe, ed Elio Zaccardi. Gli vien affidato il ruolo di supervisore delle attivit\u00e0 nel settore dell'abbigliamento al Garment district di Manhattan, in collaborazione con gli uomini della Famiglia Lucchese. Miranda diviene presto uno dei migliori Capidecina della Famiglia, con interessi nel gioco d'azzardo, nell'usura e nei sindacati. Durante tutto questo periodo consolida ancora di pi\u00f9 il rapporto con il suo mentore Vito Genovese.\nIl 2 maggio 1957 Genovese ordina l'omicidio del Boss della Famiglia Frank Costello, e anche se l'omicidio fallisce, Costello si ritira in pensione e gli lascia il controllo della Famiglia. Genovese nomina Miranda consigliere, ovvero il numero tre della Famiglia, dietro solo al vicecapo Jerry Catena. Il 14 novembre 1957 Miranda, Genovese, Catena e circa 60 altri Boss vengono fermati dagli agenti federali alla famosa Riunione di Appalachin.\nNel 1959 Genovese viene condannato a 15 anni di prigione, e cos\u00ec nomina Anthony Strollo come reggente della cosca assieme a Catena e Miranda. Nell'ottobre del 1965 Miranda e Thommy Eboli vengono arrestati per associazione a delinquere, ma vengono rilasciati subito dopo. Quasi un anno dopo, il 22 settembre 1966 Miranda ed altri 12 dei pi\u00f9 potenti Boss Mafiosi della nazione vengono arrestati durante una cena al ristorante \"La Stella\" del Queens a New York. Tra gli arrestati oltre a Miranda ci sono anche: Carlo Gambino, Thomas Eboli, Joseph Riccobono, Carlos Marcello di New Orleans, e Santo Trafficante Jr della Florida. Gli arrestati verranno rilasciati dopo poche ore, dopo aver pagato 100.000 dollari di cauzione ciascuno.\nNel 1972 Miranda si ritira a vita privata nella sua residenza in Florida. Nel 1973 muore per cause naturali all'et\u00e0 di 77 anni."}
{"id": "2256966", "revid": "22434360", "url": "https://it.wikipedia.org/wiki?curid=2256966", "title": "Chandannagore", "text": ""}
{"id": "2256974", "revid": "697352", "url": "https://it.wikipedia.org/wiki?curid=2256974", "title": "Tarragona (disambigua)", "text": ""}
{"id": "2256985", "revid": "1456895", "url": "https://it.wikipedia.org/wiki?curid=2256985", "title": "Hikaru Nakamura", "text": "\u00c8 stato per cinque volte campione americano e tre volte campione italiano a squadre. Ha vinto quattro medaglie alle Olimpiadi degli scacchi con la nazionale statunitense, delle quali una d'oro a Baku 2016.\nBiografia.\nNato in Giappone da padre giapponese e madre americana, si trasfer\u00ec con la famiglia negli Stati Uniti all'et\u00e0 di due anni. Inizi\u00f2 a giocare a scacchi all'et\u00e0 di sette anni e dopo soli tre anni ottenne il titolo di Maestro, il pi\u00f9 giovane giocatore statunitense ad ottenere tale titolo all'epoca. All'et\u00e0 di 15 anni e 79 giorni divent\u00f2 Grande Maestro (GM), superando di tre mesi il record che apparteneva a Bobby Fischer. In seguito il record per la pi\u00f9 giovane et\u00e0 di un GM statunitense pass\u00f2 prima a Fabiano Caruana, poi a Ray Robson e infine a Samuel Sevian.\nCaratteristiche tecniche.\nIl suo stile \u00e8 stato descritto come caratterizzato da \"grandissima creativit\u00e0, instancabile determinazione, ferma volont\u00e0 di vincere\". Nakamura ha dichiarato che \"non ha senso giocare per la patta\", e che l'alfiere \u00e8 il suo pezzo preferito.\n\u00c8 riconosciuto come uno dei pi\u00f9 forti giocatori lampo del pianeta. Ha giocato spesso sul server \"Playchess\" col nome di \"Star Wars\", occupando spesso la prima posizione nel gioco lampo a 3 minuti.. Subito dopo aver vinto il campionato USA del 2004 si rese disponibile a giocare partite con il tempo di un minuto contro tre con chiunque del pubblico volesse farlo.\nStatistiche.\nHa raggiunto il proprio record di punteggio Elo nella lista FIDE di ottobre 2015, con 2.816 punti, numero 2 del mondo e primo tra i giocatori statunitensi.\nControversie.\nIn rete Nakamura \u00e8 anche noto come il \"Gangster degli scacchi\" a causa del suo atteggiamento spavaldo ed espansivo tenuto al tavolo da gioco. \u00c8 diventato popolare il video in cui si rivolge al suo avversario Varow\u017ean Hakobyan, durante una partita blitz, con l'espressione americana \"Kidding?\" (\"stai scherzando?\") dopo che questi avvicin\u00f2 a s\u00e9 la propria Donna gi\u00e0 catturata, lasciando intendere la speranza di voler promuovere un pedone.\nHa suscitato scalpore anche l'episodio in cui Hikaru, durante il terzo round della Sinquefield Cup nel 2013, si \u00e8 presentato alla scacchiera indossando un paio di occhiali da sole Ray-Ban scuri; probabilmente per provare ad intimorire il suo avversario, il campione del mondo Magnus Carlsen, contro il quale per\u00f2 non \u00e8 ancora riuscito ad avere la meglio. Successivamente, in un'intervista, Nakamura dichiar\u00f2 di aver voluto semplicemente fare qualcosa di diverso.\nVita privata.\n\u00c8 fidanzato con la tre volte campionessa italiana di scacchi Mariagrazia De Rosa, conosciuta nel 2013.\nAttualmente risiede a Sunrise (Florida) e nel tempo libero oltre che giocare a scacchi, gioca a Poker e si dedica all'attivit\u00e0 di trader."}
{"id": "2256987", "revid": "287204", "url": "https://it.wikipedia.org/wiki?curid=2256987", "title": "Tarragona (Davao Oriental)", "text": "Tarragona \u00e8 una municipalit\u00e0 di Quarta classe delle Filippine, situata nella Provincia di Davao Oriental, nella Regione del Davao.\nTarragona \u00e8 formata da 10 baranggay:"}
{"id": "2256988", "revid": "1318658", "url": "https://it.wikipedia.org/wiki?curid=2256988", "title": "Istituto di sicurezza sociale", "text": "L'Istituto di sicurezza sociale (in acronimo \"ISS\") \u00e8 il principale ente previdenziale sammarinese, presso cui debbono essere obbligatoriamente assicurati tutti i lavoratori dipendenti del settore privato, oltre ad alcune categorie di lavoratori del settore pubblico e alla maggior parte dei lavoratori autonomi. L'ISS ha sede a Cailungo, curazia di Borgo Maggiore.\nL'ISS e la previdenza sociale a San Marino.\nL'ISS nasce grazie alla Societ\u00e0 unione di mutuo soccorso della Repubblica di San Marino, nata nel 1876.\nIl 31 dicembre 1943 nasce l'Istituto di previdenza sammarinese e il 22 dicembre 1955 nasce ufficialmente l'Istituto di sicurezza sociale. Dipende dalla Segreteria di Stato per la sanit\u00e0 e la sicurezza sociale.\nCollabora con l'Azienda sanitaria locale di Rimini per il trasporto di emocomponenti e campioni di sangue dal 2005.\nDirettore generale \u00e8 la dottoressa Alessandra Bruschi."}
{"id": "2256990", "revid": "14691", "url": "https://it.wikipedia.org/wiki?curid=2256990", "title": "Tagm\u00e8 Na Wai\u00e8", "text": ""}
{"id": "2256993", "revid": "1310927", "url": "https://it.wikipedia.org/wiki?curid=2256993", "title": "Artur Jorge", "text": "Carriera.\nCalciatore.\nCresciuto nelle giovanili del Porto, debutt\u00f2 in prima squadra nel 1964, per poi giocare nell'Academica (1965-69). Nel 1969 pass\u00f2 al e nel 1975 and\u00f2 a giocare nel Belenenses, club con cui termin\u00f2 la carriera da calciatore tre anni dopo, nel 1978.\nAllenatore.\nDa allenatore \u00e8 ricordato per aver allenato il Porto negli anni'80 in cui, oltre alle vittorie in campo nazionale, \u00e8 ricordato per la vittoria della Coppa dei Campioni 1986-1987. Successivamente ha allenato il tra il 1989 e il 1991 e tra il 1996 e il 1997, la al e il .\nA livello di club ha allenato varie squadre, tra cui Porto, Paris Saint-Germain, vincendo una Coppa di Francia nel 1993 e il Campionato francese 1993-1994, Benfica, Tenerife e ."}
{"id": "2256995", "revid": "155634", "url": "https://it.wikipedia.org/wiki?curid=2256995", "title": "Carolin Fernsebner", "text": "Biografia.\nLa Fernsebner, attiva in gare FIS dal dicembre del 2001, esord\u00ec in Coppa Europa il 21 dicembre 2002 nello slalom gigante di Zwiesel e in Coppa del Mondo il 28 dicembre 2005 nello slalom gigante di Lienz, in entrambi i casi senza completare la gara. Ottenne i primi punti nel massimo circuito internazionale il 3 febbraio successivo con il 26\u00ba posto ottenuto nello slalom gigante di Ofterschwang e un mese dopo conquist\u00f2 la medaglia d'argento nella medesima specialit\u00e0 ai Mondiali juniores del Qu\u00e9bec, battuta solo dalla liechtensteinese Tina Weirather.\nIl 29 gennaio 2007 a Bansko in slalom gigante sal\u00ec per la prima volta sul podio in Coppa Europa (2\u00aa) e poco dopo venne convocata per i Mondiali di \u00c5re, sua unica presenza iridata, dove non concluse la prova dello slalom gigante. Sempre nel 2007 e sempre in slalom gigante ottenne la sua unica vittoria in Coppa Europa, il 19 febbraio a La Molina, e il suo miglior piazzamento in Coppa del Mondo, il 18\u00ba posto nella gara di Lienz del 28 dicembre.\nIl 5 febbraio 2008 ad Abetone sal\u00ec per l'ultima volta in carriera sul podio in Coppa Europa (2\u00aa in slalom gigante) e il 28 dicembre dello stesso anno fu protagonista di una caduta durante lo slalom gigante di Coppa del Mondo disputato a Semmering, a causa della quale s'infortun\u00f2 ai legamenti crociati anteriore e posteriore di entrambe ginocchia e fu costretta a rimanere lontana dalle gare per circa un anno. Il 27 novembre 2010 durante lo slalom gigante di Coppa del Mondo di Aspen si infortun\u00f2 nuovamente alle ginocchia; dopo quella gara non torn\u00f2 pi\u00f9 alle competizioni.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "2256997", "revid": "92723", "url": "https://it.wikipedia.org/wiki?curid=2256997", "title": "Sede titolare di Valabria", "text": "Valabria (in latino: \"Valabriensis\") \u00e8 una sede titolare della Chiesa cattolica.\nStoria.\nValabria (o Valibria), riconducibile a Villamayor de Brea, oggi Mondo\u00f1edo in Galizia, fu sede momentanea dei vescovi di Mondo\u00f1edo dal 1136 al 1199, prima del trasferimento della sede episcopale a Ribadeo, e poi definitivamente a Mondo\u00f1edo.\nDal 1969 Valabria \u00e8 annoverata tra le sedi vescovili titolari della Chiesa cattolica; dal 18 dicembre 1996 vescovo titolare \u00e8 J\u00f3zsef Tam\u00e1s, gi\u00e0 vescovo ausiliare di Alba Iulia."}
{"id": "2257001", "revid": "536159", "url": "https://it.wikipedia.org/wiki?curid=2257001", "title": "Dinagat Islands", "text": ""}
{"id": "2257004", "revid": "287204", "url": "https://it.wikipedia.org/wiki?curid=2257004", "title": "Porto di Licata", "text": "Il porto di Licata \u00e8 struttura portuale commerciale e da pesca a servizio dell'area sud occidentale della Sicilia.\nIl porto si trova sulla costa sabbiosa prospiciente la citt\u00e0 di Licata, alla foce del fiume Salso, alle coordinate Lat. 37\u00b005' 17 N - Long. 13\u00b056' 53 E; era un approdo marittimo sin dall'antichit\u00e0. Il porto fu oggetto dei fatti d'arme relativi allo Sbarco in Sicilia alleato Anglo-Americano del luglio 1943. Gli scali portuali pi\u00f9 prossimi sono: ad ovest Porto Empedocle e ad est il Porto di Gela\nStoria.\nL'approdo risulta essere stato utilizzato a scopo commerciale sin dai tempi remoti del greci. Nel XVI secolo costituiva un importante scalo per i traffici di prodotti agricoli ma gi\u00e0 nei primi anni del XIX secolo la sua importanza era grandemente aumentata in seguito alle guerre napoleoniche che avevano fatto crescere in maniera esponenziale la richiesta di zolfo diretto in Francia e Gran Bretagna e dato che faceva da collettore marittimo di prodotti agricoli e della produzione vinicola per l'esportazione cos\u00ec alla fine del 1857 il governo borbonico aveva approntato un progetto per la costruzione di un porto pi\u00f9 efficiente\nDato che l'interesse maggiore era quello di far arrivare lo zolfo alle raffinerie della citt\u00e0 e al suo porto, Canicatt\u00ec e il comprensorio nisseno vennero collegati per ferrovia nel febbraio 1881 e il 26 novembre 1888 venne realizzato il raccordo con il Porto di Licata e con i moli relativi Nel 1915 giunsero sui moli anche i binari a scartamento ridotto della ferrovia proveniente da Naro e Palma di Montechiaro ma negli anni successivi il traffico dello zolfo cal\u00f2 annullandosi progressivamente alla fine degli anni cinquanta. Ci\u00f2 produsse un forte ridimensionamento del traffico portuale che si ridusse quasi del tutto alla, pur importante, attivit\u00e0 peschereccia\nRaccordo Ferroviario Stazione-Porto di Licata.\nIl 26 novembre 1888 venne realizzato il raccordo tra la Stazione di Licata e il Porto di Licata. Il raccordo assumeva grande importanza per l'imbarco degli zolfi trasportati dalle miniere dell'interno.\nIl tratto ferroviario di 1.473\u00a0m, Licata-Licata Porto, \u00e8 stato dismesso con decreto n. 19T del 23 giugno 2004 con autorizzazione del ministro delle infrastrutture e dei trasporti Pietro Lunardi emesso ai sensi dell'articolo 2 del DM 138T del 31 ottobre 2000 e in seguito ad istanza di rinuncia alla concessione all'esercizio della linea presentata dall'amministratore delegato di RFI S.p.A. dopo avere acquisito il parere favorevole della Regione Siciliana, del Ministero della Difesa, del Ministero dell'Economia e delle Finanze e infine, il 29 aprile 2004, della Direzione generale del trasporto ferroviario.\n10 Luglio 1943, operazioni di sbarco degli Alleati a Licata.\nA partire dalla mattina del 10 luglio 1943, attraverso il porto di Licata ebbero luogo le operazioni di sbarco degli Alleati in Sicilia di oltre 55.000 soldati e 14.000 veicoli, al comando del generale Lucian Truscott che guidava la Terza Divisione di Fanteria 3rd Infantry Division con il Generale Patton capo del VII corpo d'Armata statunitense. Nelle prime ore della notte del 10 luglio 1943 la flotta U.S.A. del settore JOSS aveva assaltato a Ovest le spiagge di Mollarella e Poliscia, Torre di Gaffe, ubicate a circa 5 chilometri da Licata, e ad Est le spiagge antistanti Montegrande e Playa, e Falconara, a circa 5 e 10 chilometri da Licata. Quindi il generale Lucian Truscott prosegu\u00ec verso Agrigento. Nella stazione di Licata Molo, ubicata nel Porto di Licata, era presente il treno armato della Regia Marina che insieme al 139\u00ba Reggimento costiero, di stanza in prossimit\u00e0 della Stazione di Sant'Oliva e appartenente alla 207 Divisione costiera, comandata dal generale Ottorino Scheiber, dovettero affrontare i nove battaglioni della JOSS Force.\nCaratteristiche e servizi.\nIl porto risulta composto da due dighe foranee all'interno delle quali due moli intermedi delimitano l'area portuale peschereccia, ad ovest, e quella, centrale, commerciale; la terza area, ad est, comprende una spiaggia con basso fondale inadatto all'ancoraggio. All'inizio del molo centrale \u00e8 presente un faro a lampi bianchi per 5 secondi. La sua portata \u00e8 di 21 miglia marine.\nIl porto di Licata \u00e8 sede dell'Ufficio Circondariale Marittimo della Guardia costiera e delle Sezione operativa territoriale delle Dogane ed \u00e8 classificato porto di categoria II classe III con destinazione commerciale, peschereccia, turistica, e da diporto come riportato nella G.U.R.S. parte I n\u00b0 27 del 25 giugno 2004 allegato B."}
{"id": "2257012", "revid": "290948", "url": "https://it.wikipedia.org/wiki?curid=2257012", "title": "Frequenze ottiche", "text": ""}
{"id": "2257016", "revid": "71433", "url": "https://it.wikipedia.org/wiki?curid=2257016", "title": "European Film Award", "text": ""}
{"id": "2257017", "revid": "338271", "url": "https://it.wikipedia.org/wiki?curid=2257017", "title": "Anonimo genovese", "text": ""}
{"id": "2257023", "revid": "287204", "url": "https://it.wikipedia.org/wiki?curid=2257023", "title": "Nokia 3200", "text": "Il Nokia 3200 \u00e8 un telefono cellulare della Nokia, lanciato nel 2003."}
{"id": "2257035", "revid": "22435138", "url": "https://it.wikipedia.org/wiki?curid=2257035", "title": "Oxford university", "text": ""}
{"id": "2257036", "revid": "599013", "url": "https://it.wikipedia.org/wiki?curid=2257036", "title": "Piano paesaggistico regionale", "text": "Il piano paesaggistico regionale (chiamato anche piano paesaggistico o piano paesistico), nel campo dell'urbanistica in Italia, \u00e8 uno strumento urbanistico previsto dalla legislazione redatto dalla Regione congiuntamente al Ministero della Cultura.\nCon tale atto si persegue la finalit\u00e0 di tutela, sia in qualit\u00e0 di conservazione e preservazione che di uso e valorizzazione, di specifiche categorie di beni territoriali quali territori montani, lacustri, vulcani, fiumi, territori costieri, parchi e riserve, boschi e simili.\nStoria.\nLa prima norma in tema - che prevedeva una tutela alquanto generale - fu emanata con la legge 29 giugno 1939, n. 1497 e dal regolamento di attuazione di cui al Regio decreto 3 giugno 1940, n. 1357. \nA partire dal secondo dopoguerra non ci furono sostanziali innovazioni se non quelle introdotte dalla legge 8 agosto 1985, n. 431; la materia venne infine raccolta nel testo unico di cui al d.lgs. 29 ottobre 1999, n. 490 prima e dal d.lgs. 22 gennaio 2004, n. 42 poi, quest'ultima norma poi modificata nel corso degli anni.\nAnalisi e caratteristiche.\nIl codice dei beni culturali e del paesaggio del 2004 ha dettato per la prima volta una disciplina compiuta dei profili essenziali\u2013funzionali, procedurali, metodologici e contenutistici \u2013 dei piani paesaggistici, segnando in tal modo una significativa novit\u00e0 nell'evoluzione dei modelli di piano. \nLa prima mutazione sostanzialmente consiste in 3 differenze:\nIl secondo passaggio consiste essenzialmente in quello che disponeva l'art. 149 del D.Lgs. n. 490/1999, il quale si limitava a stabilire che i piani paesistici o territoriali-paesistici regionali dovevano sottoporre a specifica normativa d'uso e di valorizzazione i beni appartenenti alle categorie di situazioni vincolate ex lege (ad esempio i ghiacciai) e \u2013 davvero illogicamente, come se fossero aree meno importanti \u2013 che potevano riguardare anche i complessi di cose immobili e le bellezze naturali vincolati con provvedimento singolo, in base alla legge n. 1497/39. In sintesi, il piano aveva funzioni di ricognizione e di localizzazione dei beni appartenenti alle categorie di situazioni vincolate ex lege ed, eventualmente, dei vincoli \u201cdel primo tipo\u201d e di dettare la disciplina per le aree considerate.\nIl passaggio dal T.U. al Codice Urbani \u00e8 stato segnato da 5 principali innovazioni:\nLa pi\u00f9 recente riconfigurazione \u00e8 stata determinata dal secondo decreto, correttivo, del Codice, il D.Lgs. 63/2008, il quale:\nDescrizione generale.\nEsso \u00e8 un forte strumento di controllo (in quanto di settore precede il PTC) definito descrittivo, prescrittivo e propositivo nei riguardi della tutela del paesaggio; \u00e8 disciplinato dagli artt. 135 e 143-145 del decreto legislativo 22 gennaio 2004, n. 42, \"Codice dei beni culturali e del paesaggio, ai sensi dell'articolo 10 della legge 6 luglio 2002, n. 137\" e successive modifiche e integrazioni.\nI piani paesaggistici, con riferimento al territorio considerato, ne riconoscono gli aspetti e i caratteri peculiari, nonch\u00e9 le caratteristiche paesaggistiche, e ne delimitano i relativi ambiti. Per ogni ambito i piani paesaggistici definiscono apposite prescrizioni e previsioni indirizzate verso la conservazione e ripristino dei valori paesaggistici, la riqualificazione delle aree compromesse o degradate, la salvaguardia delle caratteristiche paesaggistiche e l'individuazione di linee di sviluppo urbanistico ed edilizio, compatibilmente con i diversi valori paesaggistici riconosciuti e tutelati.\nIn riferimento all'ordine gerarchico degli strumenti urbanistici, il piano paesaggistico prevale su piani e programmi nazionali e regionali e sugli altri atti di pianificazione ad incidenza territoriale."}
{"id": "2257037", "revid": "113804114", "url": "https://it.wikipedia.org/wiki?curid=2257037", "title": "Preconscio", "text": "In psicoanalisi, il preconscio (\"Vorbewusste\" nella formulazione originale in tedesco) \u00e8 uno dei tre sistemi della mente secondo il modello topografico, o prima topica, elaborato da Freud in seguito agli studi sul lavoro onirico. Si tratta del sistema che si trova \"a met\u00e0\" tra l'inconscio e il conscio, e che ospita i contenuti mentali che sono inconsci in un particolare momento, ma che, non essendo stati oggetto di rimozione, sono accessibili al ricordo e possono diventare consci al momento opportuno, ma anche essere rimossi, nel caso in cui la coscienza li ritenga inaccettabili. In altre parole i contenuti preconsci sono inconsci in senso descrittivo, ma non in senso dinamico: \nCon lo sviluppo del modello strutturale, caratterizzato dalle tre istanze psichiche di Io, Es, e Super Io, Freud non abbandona il concetto di preconscio. Infatti le due topiche freudiane sono in un certo senso \"complementari\", e il preconscio rimane il \"luogo\" in cui il Super Io, tramite il meccanismo della censura, seleziona i contenuti psichici accessibili alla coscienza.\nNel 1932, Freud spiega che la psicoanalisi"}
{"id": "2257051", "revid": "1543377", "url": "https://it.wikipedia.org/wiki?curid=2257051", "title": "Farmaci e teratogenesi", "text": "Per teratogenesi si intende lo sviluppo anomalo di organi nell'embrione, per cause di varia natura, sia dal punto di vista funzionale che strutturale. Tra esse i farmaci assunti dalla madre durante la gravidanza hanno una notevole importanza. Risulta perci\u00f2 importante lo studio del fattore di rischio teratogenico di ogni farmaco, per evitarne l'assunzione durante i periodi in cui esso potrebbe danneggiare l'embrione. Numerosi enti si sono occupati di trovare una classificazione valida in fasce di rischio relativo, ma non se ne \u00e8 ancora trovata una che sia accettata universalmente.\nInizio degli studi teratogenici.\nA lungo in medicina si \u00e8 ritenuto che il prodotto del concepimento nell'utero materno fosse completamente protetto dalla placenta. In realt\u00e0 si \u00e8 scoperto che essa risulta permeabile anche ad agenti potenzialmente dannosi.\nIl primo a notare che fattori dipendenti dalla madre potessero essere collegati alle malformazioni dei nascituri fu Norman McAlister Gregg, nel 1941. Egli not\u00f2 la corrispondenza tra bambini affetti da cataratta congenita e il fatto che le loro madri fossero state contagiate dalla rosolia durante la gravidanza.\nAll'inizio degli anni sessanta si ebbe il primo caso accertato di teratogenesi dovuta a farmaci assunti dalla madre durante la gravidanza. Era stato riscontrato il collegamento tra l'utilizzo di talidomide come sedativo nei primi mesi di gravidanza e la comparsa di gravissime malformazioni degli arti superiori dei neonati (focomelia), tanto da provocarne, non senza resistenze da parte della casa produttrice, il ritiro dal commercio. Questo caso scosse fortemente l'opinione pubblica, e pose all'attenzione di tutti la necessit\u00e0 di studi sulla possibile teratogenicit\u00e0 dei farmaci.\nValutazione teratogenica.\nDal momento che test di laboratorio su donne in gravidanza per possibili effetti teratogeni non possono essere svolti per il rischio di malformazioni a cui si esporrebbe il feto, tutti gli studi si basano su sperimentazioni su animali e studi epidemiologici.\nQualora fossero riscontrati effetti teratogeni in un farmaco, l'eventuale commercializzazione dello stesso viene considerata valutando gli effetti negativi e i benefici terapeutici del farmaco.\nStudi su animali.\nLa normativa internazionale prevede tra gli studi che precedono la commercializzazione di un farmaco sperimentazioni su animali, volte tra l'altro a stabilire un eventuale rischio teratogeno dello stesso. Per quanto riguarda i farmaci commercializzati di recente, tali studi sono gli unici disponibili, in quanto non si possono ancora avere riscontri sufficienti per gli studi epidemiologici (vedi dopo).\nGli studi su modelli animali sono volti a verificare se l'esposizione ad un determinato farmaco causi danni \"gravi\" e \"immediati\" all'embrione: se provochi cio\u00e8 malformazione, morte o ritardo nello sviluppo.\nL'esposizione di animali da esperimento al farmaco avviene durante il periodo di sviluppo degli organi nell'embrione (organogenesi).\nGli animali utilizzati in questi studi sono almeno di due specie differenti: solitamente Roditori (ratti o topi) e Lagomorfi (conigli). Si somministrano tre dosaggi differenti di farmaco, per studiare se esista o meno una connessione tra dose ed effetto (\"vedi dopo\"). Solitamente essi corrispondono ad un \"sottodosaggio\" ad un \"dosaggio normale\" e ad un \"sovradosaggio\" (rispetto all'uomo).\nNel caso di una connessione con la dose, si chiama \"soglia\" quel dosaggio che non provoca danni osservabili.\nLo studio su animali presenta dei vantaggi cos\u00ec come dei limiti per la valutazione obiettiva del rischio teratogeno di un farmaco sull'uomo.\nIn primo luogo la risposta all'esposizione di uno stesso farmaco pu\u00f2 variare notevolmente a seconda della specie considerata: la causa di tale discrepanza \u00e8 probabilmente da cercarsi nella differente farmacocinetica delle varie specie. La conoscenza di tali valori farmacocinetici permetterebbe di stabilire relazioni pi\u00f9 precise tra le soglie negli animali e le soglie negli esseri umani. Un'altra causa \u00e8 il fatto che i tempi dell'organogenesi variano da specie a specie, e quindi ci\u00f2 pu\u00f2 falsare notevolmente i risultati.\nSi pu\u00f2 notare il fatto che alcuni farmaci risultati teratogeni sugli animali, non hanno dato lo stesso risultato sugli uomini, e molto spesso le dosi che si rivelano teratogene negli animali sono ampiamente superiori a quelle somministrate di norma ai pazienti. Tuttavia ogni farmaco risultato teratogeno per l'uomo (escluso il misoprostolo) \u00e8 risultato teratogeno anche negli esperimenti su animali.\nGli animali da esperimento sarebbero quindi molto sensibili, in quanto in grado di mostrare risposte positive per l'uomo, ma poco specifiche, in quanto raramente danno risposte negative per l'uomo.\nUno degli errori di interpretazione dei dati sperimentali \u00e8 di ritenere che l'esposizione ad un farmaco che ha provocato negli animali una certa malformazione dia necessariamente \"la stessa\" malformazione negli umani. In realt\u00e0, come si \u00e8 detto, si hanno differenze intraspecifiche, e quindi la presenza di un rischio teratogeno nell'animale \u00e8 indicativa solamente di una generica \"potenzialit\u00e0\" teratogena.\nRisultati degli studi su animali.\nI risultati ottenuti dalla sperimentazione su animali vanno interpretati alla ricerca di un effettivo rischio teratogeno sugli embrioni umani.\nTre possono essere i risultati a cui porti tale studio:\nStudi epidemiologici.\nIl maggior contributo a tale studio viene per\u00f2 dalle segnalazioni particolari di possibili correlazioni tra malformazioni del feto e farmaci assunti durante la gravidanza. A fronte di tali segnalazioni vengono quindi svolti studi epidemiologici (e talvolta clinici) \"a posteriori\". Grande importanza per un'accurata valutazione del rischio teratogenico sta nell'estensione del periodo di osservazione per la comparsa di eventuali anomalie (\"follow-up\"): si \u00e8 scoperto che numerosi farmaci hanno effetti teratogeni a lungo termine.\nEssi possono muoversi verso la ricerca di un nesso tra farmaco e maggiore incidenza delle anomalie (\"studi di coorte\") o verso la dimostrazione del nesso di causalit\u00e0 tra farmaco e casi specifici (\"caso-controllo\").\nStudi di coorte.\nGli \"studi di coorte\" (detti anche \"studi prospettivi\") consistono nel confronto tra i normali valori probabilistici di comparsa di una malformazione nella popolazione e gli stessi valori in un gruppo di individui che sia stato esposto nella fase fetale ad un determinato farmaco.\nNel caso vi fosse un divario sostanziale tra i due valori, ovvero se la probabilit\u00e0 di avere una malformazione fosse molto pi\u00f9 alta nel caso di utilizzo di un farmaco da parte della madre rispetto ai valori normali, si avrebbe una prima prova della teratogenicit\u00e0 del farmaco in questione.\nTuttavia, la difficolt\u00e0 di dimostrare incontrovertibilmente il nesso causa-effetto diretto e la bassa frequenza delle malformazioni studiate, rende poco adatto per la valutazione teratogenica lo studio di coorte.\nStudi caso-controllo.\nGli \"studi caso-controllo\" (detti anche \"studi retrospettivi\") consistono invece nello studiare una certa malformazione e ricercare un possibile fattore ricorrente tra i singoli casi. Qualora un'alta percentuale dei malformati avesse in comune l'esposizione ad un determinato farmaco, questa sarebbe una forte prova del suo probabile effetto teratogeno.\nQuesta tipologia di studio risulta pi\u00f9 efficace in quanto la propria base di studio riguarda gi\u00e0 un settore particolare della popolazione (gli affetti da una certa anomalia) e quindi risulta indipendente dalla rarit\u00e0 della malformazione.\nTuttavia, essa si basa su un'anamnesi dipendente dalla memoria della madre, e quindi mantiene un certo grado di incertezza dovuto alla possibile distorsione (\"bias\") della realt\u00e0, causata da memorie imprecise o imperfezioni sul campione preso in esame.\nStudi alternativi.\nAttualmente, si sta studiando la possibilit\u00e0 di svolgere gli studi teratogenici su cellule staminali \"in vitro\", tuttavia le ricerche che volgono verso tale direzione non hanno ancora raggiunto risultati tali da permettere una sostituzione dei metodi attualmente in utilizzo. La complessit\u00e0 dei processi di formazione dell'embrione \u00e8 tale da produrre numerosi problemi ad ogni tentativo di schematizzazione in vitro.\nNesso di causalit\u00e0.\nLa determinazione del \"nesso di causalit\u00e0\" risulta di vitale importanza per l'eventuale valutazione positiva di teratogenicit\u00e0 di un farmaco. Esso si basa sulla multicausalit\u00e0 e sul calcolo delle probabilit\u00e0. Quattro sono i fattori di cui bisogna tener conto nello studio della causalit\u00e0:\nNon-attribuzione alla casualit\u00e0.\nIl primo, ovvio fattore da escludere per assicurare l'oggettivit\u00e0 del risultato \u00e8 la possibile \"casualit\u00e0\" dell'associazione dovuta al campione preso in esame.\nEssa si esclude valutando la differenza tra i dati probabilistici naturali e quelli riscontrati, riguardo alla malformazione studiata.\nMetodo di studio.\nI fattori riguardo al metodo di studio che renderebbero non valida la valutazione di rischio teratogenico sono numerosi. Risulta perci\u00f2 necessario escluderli o renderli ininfluenti per l'obiettivit\u00e0 dello studio.\nSi pu\u00f2 deve inoltre tener conto nella critica ad una valutazione teratogenica della presenza di risultati notevolmente significativi, che rende oggettivamente poco probabile la presenza di carenze nel metodo in cui lo studio \u00e8 stato svolto, in quanto comporterebbe una gravissima mancanza e imperizia dello stesso.\nPlausibilit\u00e0 biologica.\nLa plausibilit\u00e0 biologica, detta anche \"coerenza\", indica la verosimiglianza dei risultati con le conoscenze scientifico-biologiche correnti.\nEssa, basandosi per l'appunto sullo stato delle conoscenze di un determinato periodo, non \u00e8 da considerarsi come prova \"necessaria\" e \"sufficiente\" alla validazione o alla confutazione di un risultato di studio, ma solo come prova a favore o a sfavore di esso.\nAnch'essa si basa su diversi fattori, da tenere in conto:\nAssociazione riproducibile.\nIl criterio di riproducibilit\u00e0 del risultato di un esperimento \u00e8 tipico del metodo scientifico: l'associazione tra causa ed effetto deve poter essere osservata, e quindi supportata, da altri studi.\nMeccanismo di azione.\nLa conoscenza del meccanismo di azione di un farmaco, cio\u00e8 come esso interagisce con l'embrione e ne provoca la malformazione, pu\u00f2 essere molto utile per mettere a punto delle strategie preventive che diminuiscano il rischio teratogeno nel caso si debba assumerlo.\nLo studio di tale meccanismo si basa sulla farmacocinetica e sulla farmacodinamica del farmaco, ossia sulla distribuzione e sui processi che il corpo compie sul farmaco, e sulle interazioni ed effetti che il farmaco provoca sul corpo.\nEnti di valutazione teratogenica.\nDal momento che non \u00e8 possibile affermare con assoluta certezza che un farmaco non sia dannoso per l'embrione, poich\u00e9 sono sempre possibili effetti collaterali rari non preventivati, risulta utile stilare almeno una divisioni in classi basata su un fattore di rischio \"relativo\".\nCinque sono gli enti che si sono impegnati, o si stanno impegnando attualmente, nella classificazione del rischio teratogeno dei farmaci: la \"Food and Drug Administration\" statunitense, l'Australian Drug Evaluation Committee australiano, il Farmaceutiska Specialiteter i Sverige svedese, il Bundesverband der Pharmazeutischen Industrie e.V. tedesco e il WGR (ente non nazionale).\nFood and Drug Administration (FDA).\nLa Food and Drug Administration statunitense introdusse per la prima volta nel 1979 un sistema di classificazione dei farmaci a seconda del loro rischio teratogenico se assunti durante la gravidanza. Il sistema si basa su cinque categorie: A, B, C, D, X. Tali categorie, accompagnate da testi standardizzati, sono volte a uniformare le informazioni sui dati sperimentali. L'inserimento di un farmaco all'interno di una categoria dipende dall'azienda produttrice e non da un ente indipendente.\nL'obbligo di categorizzazione dei farmaci non \u00e8 stato applicato ai farmaci inseriti nel mercato prima del 1979, pertanto \u00e8 occorso uno studio indipendente del 2002 ad inserire nelle varie classi di rischio tali farmaci.\nCritiche sul metodo di classificazione.\nTale sistema, nonostante modifiche formali minori, \u00e8 ancora in vigore sostanzialmente.\nNuova proposta di classificazione.\nL'FDA, presa coscienza delle critiche mosse al metodo attuale, nel 2008 ha deciso di avviare una procedura di revisione dell'intero sistema di classificazione.\nAustralian Drug Evaluation Committee (ADEC).\nA partire dal 1989 l'Australian Drug Evaluation Committee (ADEC), un organo dell'ente pubblico australiano Therapeutic Goods Administration (TGA), ha inserito tra le proprie pubblicazioni un opuscolo informativo sulla prescrizione dei farmaci durante la gravidanza. Solamente con la quarta edizione del 1999 venne introdotta una suddivisione in classi di rischio teratogenico.\nEssa utilizza, oltre ai criteri canonici di valutazione, anche la \"frequenza\" con cui i farmaci sono utilizzati da donne in gravidanza. In questo modo farmaci per cui gli studi epidemiologici siano insufficienti si basano sull'assenza di denunce di sintomi collaterali da parte di un vasto pubblico (presunto) di donne che l'hanno assunto durante la gravidanza. Tale metodo ha permesso di indicare una gamma relativamente vasta di farmaci considerati relativamente sicuri.\nL'attuale sistema di classificazione si basa su cinque fasce: A, B1, B2, B3, C, D, X.\nCome viene fatto notare nello stesso testo dell'ADEC, dal momento che tutti i farmaci delle \"classi B\" si basano solamente su studi animali, non sussiste alcuna sicurezza maggiore \"certa\" dei farmaci di tali classi rispetto a quelli di \"classe C\".\nAttualmente la classificazione sta venendo aggiornata, per offrire informazioni pi\u00f9 esaustive circa i farmaci.\nFarmaceutiska Specialiteter i Sverige.\nFin dal 1978 la Farmaceutiska Specialiteter i Sverige (FASS), una pubblicazione del L\u00e4kemedelsindustrif\u00f6reningen (LIF - associazione delle aziende produttrici di farmaci), ha incluso una sezione riguardo alla prescrizione e alla somministrazione dei farmaci durante la gravidanza, l'allattamento e l'et\u00e0 fertile.\nL'attuale sistema di classificazione si basa su quattro fasce: A, B1, B2, B3, C, D."}
{"id": "2257053", "revid": "633342", "url": "https://it.wikipedia.org/wiki?curid=2257053", "title": "London &amp; Maddie", "text": ""}
{"id": "2257056", "revid": "227149", "url": "https://it.wikipedia.org/wiki?curid=2257056", "title": "Carlo Ravizza", "text": ""}
{"id": "2257057", "revid": "227149", "url": "https://it.wikipedia.org/wiki?curid=2257057", "title": "Gian Paolo Lang", "text": ""}
{"id": "2257070", "revid": "767487", "url": "https://it.wikipedia.org/wiki?curid=2257070", "title": "Il soffio dell'anima", "text": "Il soffio dell'anima \u00e8 un film italiano del 2009 diretto da Vittorio Rambaldi.\nGirato ad Imola nell'estate del 2007, \u00e8 tratto dal romanzo omonimo di Valentina Lippi Bruni, tratto da una storia vera."}
{"id": "2257071", "revid": "87499", "url": "https://it.wikipedia.org/wiki?curid=2257071", "title": "Ciao Ciao Mattina", "text": ""}
{"id": "2257078", "revid": "125840680", "url": "https://it.wikipedia.org/wiki?curid=2257078", "title": "Edoardo Toscano", "text": "Biografia.\nI primi reati.\nNato a Roma il 10 ottobre del 1953 nella zona della Magliana, detto \"l'Operaietto\" per via del fatto che nei primi tempi in cui frequentava alcuni membri della futura banda, si trovava a lavorare come apprendista idraulico e girava spesso con un borsone pieno di attrezzi, questo gli valse il soprannome di operaietto. Da sempre nel giro della malavita comune romana, la sua prima segnalazione per furto avviene all'et\u00e0 di diciotto anni mentre, il suo primo arresto per rapina e tentato omicidio risale, invece, al 1975. Ma la sua permanenza tra le sbarre durer\u00e0 molto poco: l'11 novembre dello stesso anno, infatti, \u00e8 protagonista assieme ad altri undici detenuti (tra cui Laudavino De Santis detto \"lo zoppo\", Nicolino Selis e Giuseppe Magliolo), di un'evasione dal carcere romano di Regina Coeli.\nTornato libero si riunisce alla sua \"batteria\", un gruppo in cui agiscono malavitosi come Fulvio Lucioli (detto \"il lucetto\"), Giovanni Girlando (\"il roscio\"), Libero Mancone e i fratelli Giuseppe e Vittorio Carnovale (cognati dello stesso Toscano) che, capeggiati dal sardo Nicolino Selis stringono un patto d'interesse per riunire le proprie conoscenze e delineare un progetto di compimento di azioni criminose con altre due \"batterie\" capitoline (i \u201cmaglianesi\u201d di Giuseppucci e Abbatino e i \u201ctestaccini\u201d di De Pedis e Abbruciati) che da l\u00ec a poco formeranno il nucleo \u201cstorico\u201d della banda della Magliana.\nLa Banda della Magliana.\nPrima azione a cui partecipa in prima persona, il 7 novembre del 1977, al rapimento del duca Grazioli che ha luogo nella tenuta di famiglia nei pressi di Settebagni. Spostato in vari covi provvisori, con l'aiuto di un altro gruppo criminale, una piccola banda di Montespaccato con l'intento di gestire al meglio un sequestro che finir\u00e0 per\u00f2 nel sangue con il duca ucciso per aver visto a volto scoperto uno dei rapitori. Toscano e compagni riescono comunque ad incassare il riscatto di due miliardi che, nella nuova logica \"imprenditoriale\" decisa di comune accordo dall'intera banda, invece di essere diviso tra i singoli componenti, verr\u00e0 reinvestito in nuove attivit\u00e0 criminali.\nIl 25 luglio 1978 partecipa poi all'omicidio di Franco Nicolini, detto \"Franchino Er criminale\", padrone assoluto di tutte le scommesse clandestine dell'ippodromo di Tor di Valle e le cui attivit\u00e0 illegali suscitarono ben presto l'interesse della nascente banda. Avvicinato da sette membri della Banda mentre si avvia a fine serata verso la sua auto, nel parcheggio dell'ippodromo, Nicolini viene steso con nove colpi di pistola da Giovanni Piconi e lo stesso Toscano. L'eliminazione di Nicolini \u00e8 un passo da gigante per la banda che, da ora in poi, ha via libera per poter gestire una gigantesca fonte di guadagno. &lt;br&gt;\nIl 27 agosto partecipa all\u2019omicidio di Sergio Carozzi, un commerciante di Ostia che aveva osato denunciare per estorsione Nicolino Selis, in quei giorni uscito dall\u2019ospedale psichiatrico di Montelupo Fiorentino con un permesso premio; a crivellare di colpi Carozzi, secondo il pentito Maurizio Abbatino, \u00e8 Toscano mentre suoi complici sono Marcello Colafigli, Fabrizio Selis (fratello di Nicolino), Renzo Danesi, Enzo Mastropietro e Libero Mancone.\nCol tempo, Toscano, riesce a ritagliarsi un ruolo di primissimo piano all'interno della stessa banda anche per la sua abilit\u00e0 nell'esecuzione di omicidi e di altre azioni delittuose come si deduce, ad esempio, tra le righe dell'ordinanza di rinvio a giudizio che anticipa il maxi-processo scaturito dalle rivelazioni del boss pentito Maurizio Abbatino e che consentono di ridisegnare la mappa dell'organizzazione e di stabilire con precisione ruoli e responsabilit\u00e0 dei vari componenti tra cui, appunto, l\"'Operaietto\", chiamato in giudizio \"perch\u00e9 partecipava ad una associazione di tipo mafioso, avvalendosi della forza intimidatrice del vincolo associativo e delle condizioni di assoggettamento e di omerta' che ne derivano, per commettere pi\u00f9 delitti concernenti l'importazione, l'acquisto, la detenzione, la distribuzione, la cessione a terzi di sostanze stupefacenti, specie del tipo eroina e cocaina, nonch\u00e9 concernenti il porto e la detenzione di armi da sparo, comuni e da guerra; per commettere ancora pi\u00f9 delitti contro la persona, il patrimonio, la pubblica amministrazione, l'amministrazione della giustizia, la fede pubblica e per realizzare profitti e vantaggi ingiusti; avendo promosso, costituito, finanziato, diretto e organizzato il sodalizio.\"\nSempre Abbatino racconter\u00e0: \nIl 3 febbraio 1981 Abbatino e Toscano uccidono Selis, uscito dal manicomio con un breve permesso e attirato in un agguato con il pretesto di una riappacificazione nella villa di Libero Mancone ad Acilia: con la scusa dell'abbraccio d\u00e0 le spalle ad Abbatino che ha il tempo di estrarre la pistola nascosta dentro una scatola di cioccolatini e sparare contro Selis due proiettili, seguiti da altri due di Toscano. Il suo corpo verr\u00e0 poi sepolto in una buca vicino all'argine del Tevere e ricoperto con della calce per affrettare la decomposizione e a tutt'oggi non \u00e8 stato ancora ritrovato. Nove mesi pi\u00f9 tardi, il 25 novembre, Toscano uccider\u00e0 con un colpo alla testa Giuseppe Magliolo che voleva vendicare la morte di Selis di cui era un uomo di fiducia.\nNel gennaio del 1983, nel corso della vendetta del gruppo contro i \"pesciaroli\" per la morte di Franco Giuseppucci, Raffaele Caruso, un piccolo spacciatore che aveva ucciso Mariano Proietti, una vittima che doveva essere della Banda, viene attirato in un posto isolato con la scusa di trattare una partita di droga: Claudio Sicilia lo strangola con un filo elettrico mentre Toscano lo finisce con una pugnalata al petto. L\"'Operaietto\" il 23 gennaio 1981 in una sala giochi di via del Rubicone aveva freddato anche Orazio Benedetti, collaboratore dei Proietti che aveva brindato alla notizia della morte di Giuseppucci, sparandogli alla testa con una pistola coperta da un impermeabile.\nCome raccontato da Abbatino, quando la Banda si accorge che Angelo De Angelis da tempo trattiene per s\u00e9 una parte di cocaina che si occupa di tagliare, il 10 febbraio 1983 viene attirato in un agguato nella villa di Vittorio Carnovale e assassinato da lui stesso e Toscano con due colpi di pistola, calibro 7.65 e 38, sparati al cuore e alla nuca. Verr\u00e0 poi ritrovato il 24 febbraio nel bagagliaio della sua Fiat Panda semicarbonizzata, vicino al ristorante \"Il Fico Vecchio\" di Grottaferrata.\nA maggio Abbatino e Toscano vengono arrestati nelle loro abitazioni che si trovano sulla Laurentina l\u2019una al fianco dell\u2019altra.\nLa morte.\nIl 13 febbraio 1989 esce di prigione in libert\u00e0 vigilata. In quel periodo la banda \u00e8 ormai divisa da una insanabile frattura per questioni di invidie e di denaro che, da l\u00ec a poco, avrebbe scatenato una sanguinosa faida tra il gruppo a cui faceva riferimento Toscano, cio\u00e8 quello della Magliana e i Testaccini di Enrico De Pedis.\nCome si legge nell'ordinanza di rinvio a giudizio per il processo ai componenti della banda: \nToscano, che lamenta a \"Renatino\" soprattutto la mancata assistenza ai detenuti e ai familiari degli stessi, si mette subito alla ricerca di quest'ultimo deciso a farlo fuori per poi fuggire all'estero, subito dopo l'omicidio. Messo al corrente dai suoi delle intenzioni vendicative dell\"'Operaietto\" e giocando d'anticipo sul tempo rispetto all'ex amico ed ora rivale, De Pedis escogit\u00f2 una trappola sapendo che Toscano aveva affidato in custodia una somma di denaro ad un panettiere di Ostia (Bruno Tosoni).\nSecondo le rivelazioni della pentita Fabiola Moretti, interrogata nell'estate del 1994: \nIgnaro di ci\u00f2 che stava per accadere, la mattina del 16 marzo 1989, Toscano si incontr\u00f2 con Tosoni e rimase del tutto spiazzato quando, alle sue spalle, una moto di grossa cilindrata con due killer coperti dai caschi fece fuoco su di lui con armi semiautomatiche, colpendolo tre volte e lasciandolo morire sul colpo.\nL'omicidio di Toscano, tuttavia, rimase senza colpevoli, perch\u00e9 non furono trovati riscontri e n\u00e9 Ciletto n\u00e9 Rufetto furono mai arrestati. La vendetta, invece, non si fece attendere e il 2 febbraio del 1990, anche De Pedis rimase sull'asfalto di Via Del Pellegrino, ucciso da due sicari nei pressi di Campo de' Fiori.\nToscano nella cultura di massa.\nLa figura di Toscano ha ispirato il personaggio di \"Scrocchiazeppi\" nel libro Romanzo criminale, scritto nel 2002 da Giancarlo De Cataldo e riferito alle vicende realmente avvenute della banda della Magliana. Nell'omonimo film che ne verr\u00e0 poi tratto, diretto da Michele Placido nel 2005, il personaggio di \"Scrocchiazeppi\" verr\u00e0 interpretato da Daniele Miglio, mentre nella serie televisiva, diretta da Stefano Sollima, i suoi panni furono vestiti da Riccardo De Filippis."}
{"id": "2257080", "revid": "125037137", "url": "https://it.wikipedia.org/wiki?curid=2257080", "title": "Cap d'Agde", "text": "Cap d'Agde \u00e8 una localit\u00e0 turistica francese costruita a partire dal 1970 nel comune di Agde, dipartimento dell'H\u00e9rault, nella regione storica Linguadoca-Rossiglione.\nTurismo.\n\u00c8 dotata di un porto turistico con capacit\u00e0 di ormeggiare oltre 3100 imbarcazioni con lunghezza fino a 17 metri. Il suo sviluppo turistico \u00e8 abbastanza recente, risalendo agli inizi degli anni settanta, ma si \u00e8 ormai affermata come una delle localit\u00e0 pi\u00f9 frequentate della costa mediterranea francese.\nIl porto Naturista -Port Ambonne - ha invece una capacit\u00e0 di ormeggio di 300 posti, per imbarcazioni da 4 a 10mt.\nNaturismo.\n\u00c8 conosciuta soprattutto per il suo \"villaggio naturista\", una zona destinata al naturismo affacciata su 2\u00a0km di spiaggia, completamente autonoma e dotata di diversi alberghi, negozi, un porticciolo turistico, un ufficio postale e diverse banche. Il luogo \u00e8 anche famoso per la pratica di scambismo."}
{"id": "2257083", "revid": "599013", "url": "https://it.wikipedia.org/wiki?curid=2257083", "title": "Jeff Lamp", "text": ""}
{"id": "2257084", "revid": "87499", "url": "https://it.wikipedia.org/wiki?curid=2257084", "title": "Jude l'oscuro", "text": ""}
{"id": "2257088", "revid": "22356", "url": "https://it.wikipedia.org/wiki?curid=2257088", "title": "Brachyrhinodon", "text": ""}
{"id": "2257095", "revid": "767487", "url": "https://it.wikipedia.org/wiki?curid=2257095", "title": "Basilisa", "text": "Basilisa (precedentemente nota come Rizal) \u00e8 una municipalit\u00e0 di Quarta classe delle Filippine, situata nella Provincia di Isole Dinagat, nella Regione di Caraga.\nBasilisa \u00e8 formata da 27 barangay:"}
{"id": "2257098", "revid": "298055", "url": "https://it.wikipedia.org/wiki?curid=2257098", "title": "Eleusi (personaggio)", "text": ""}
{"id": "2257106", "revid": "298055", "url": "https://it.wikipedia.org/wiki?curid=2257106", "title": "Flogisto (personaggio)", "text": ""}
{"id": "2257108", "revid": "767487", "url": "https://it.wikipedia.org/wiki?curid=2257108", "title": "Sini\u0161a Gogi\u0107", "text": "Carriera.\nAllenatore.\nDopo il ritiro allena le giovanili dell'Olympiakos Nicosia, l'ultimo club in cui ha giocato.\nNella stagione 2007-2008 allena gli albanesi dell'Apolonia Fier.\nNel 2008 torna in Serbia per lavorare come vice allenatore della Stella Rossa di Belgrado. Nel 2009 per tre partite diventa allenatore ad interim e a fine stagione lascia il club per allenare i greci del Panetolikos F.C..\nNel 2010 si trasferisce in Cina per allenare il Shenzhen Ruby Football Club."}
{"id": "2257110", "revid": "298055", "url": "https://it.wikipedia.org/wiki?curid=2257110", "title": "Galla (personaggio)", "text": ""}
{"id": "2257116", "revid": "287204", "url": "https://it.wikipedia.org/wiki?curid=2257116", "title": "Sinisa Gogic", "text": ""}
{"id": "2257120", "revid": "124123", "url": "https://it.wikipedia.org/wiki?curid=2257120", "title": "Francisco Rizi", "text": "Biografia.\nRizi nacque come Francesco Ricci a Madrid nel 1608, da una famiglia composta da artisti. Suo padre, Antonio Ricci, era un pittore mediocre nativo di Ancona, trasferitosi in Spagna insieme all'amico Federico Zuccari a partire dal 1583. Pervenuto a Madrid per coadiuvare quest'ultimo negli affreschi dell'Escorial, Ricci aveva preso in moglie una giovane madrilena, dandole due figli: Juan, nato nel 1595, anch'egli pittore, e Francisco, i cui cognomi vennero ispanicizzati in Rizi.\nFrancisco si form\u00f2 nella bottega del pittore Vicente Carducho, anch'egli italiano trapiantato nella penisola, dopo aver appreso prime nozioni artistiche dal padre stesso. I suoi contatti con la corte ispanica ebbero inizio probabilmente nel 1634 grazie all'avvicinamento del maestro Carducho, considerato uno dei pi\u00f9 influenti artisti del palazzo reale.\nAlla morte di quest'ultimo, avvenuta nel 1638, Rizi prese parte alle decorazioni del Sal\u00f3n Dorado dell'Alc\u00e1zar (ora distrutte), insieme a suoi contemporanei quali Alonso Cano, Jusepe Leonardo, Diego Polo ed altri.\nTra il 1640 e il 1649, quasi in contemporanea alla salita al trono di Maria Anna d'Austria, seconda consorte di Filippo IV, sono documentate molte opere di Francisco, portatore di uno stile ancora poco conosciuto in Spagna, il barocco. Ne \u00e8 magnifico esempio la grande pala eseguita per i \"Capuchinos\" di El Pardo, in cui un illustionistico arco prospetta un paesaggio verdeggiante sullo sfondo, gusti che ricordano artisti quali Pietro da Cortona, Pieter Paul Rubens e Antoon van Dyck. Non a caso, la tela \u00e8 considerata una delle prime e pi\u00f9 grandi manifestazioni del nuovo stile in terra iberica.\nNel 1656, Rizi venne nominato ufficialmente pittore del re. A partire da questo momento, l'artista inizi\u00f2 ad accettare le numerose commissioni provenienti dagli istituti religiosi madrileni che lo impegneranno per tutti gli anni sessanta del seicento. A Madrid, inoltre, apr\u00ec una nota bottega, presso il quale si formarono artisti come Claudio Coello. Dopo un certo allontanamento dalla corte reale, Rizi ormai anziano, pur lavorando occasionalmente fuori dalla capitale spagnola, si ritir\u00f2 presso il monastero di El Escorial, dove la morte la raggiunse nell'anno 1685.\nOpere.\nAltre opere, non datate, sono le seguenti:"}
{"id": "2257122", "revid": "300067", "url": "https://it.wikipedia.org/wiki?curid=2257122", "title": "Ray Tolbert", "text": "Carriera.\ndopo i premi e riconoscimenti statunitensi, Ray viene ingaggiato in Italia dalla Pepper Mestre nel 1984-85 alla corte del patr\u00f2n Pieraldo Celada che lo rivorr\u00e0 poi con s\u00e9 a Desio nella stagione 1989-90."}
{"id": "2257124", "revid": "327865", "url": "https://it.wikipedia.org/wiki?curid=2257124", "title": "Francisco Ricci", "text": ""}
{"id": "2257128", "revid": "1305772", "url": "https://it.wikipedia.org/wiki?curid=2257128", "title": "Bettongia gaimardi", "text": "La bettongia orientale (Bettongia gaimardi ), nota anche come bettongia meridionale o bettongia della Tasmania, \u00e8 una bettongia diffusa in passato in Australia sud-orientale e nella parte orientale della Tasmania. In seguito all'introduzione della volpe rossa, questa specie \u00e8 scomparsa dall'Australia continentale gi\u00e0 dal 1890.\nAlimentazione e comportamento.\nLa bettongia orientale \u00e8 un animale notturno. Durante il giorno dorme in nidi fatti di erba e foglie. La maggior parte della sua dieta \u00e8 costituita da funghi sotterranei imparentati con i tartufi, ma si nutre volentieri anche di radici e tuberi. Pu\u00f2 tuttavia divorare anche insetti e larve, se ne ha la possibilit\u00e0. Una caratteristica unica di questa specie \u00e8 quella di spostarsi fino a distanze di 1,5\u00a0km dal nido all'area di foraggiamento, percorsi notevoli per una creatura che raramente supera i 2\u00a0kg di peso.\nQuesta bettongia vive nelle aperte boscaglie ad altitudini comprese tra il livello del mare e i 1000 m (la vetta pi\u00f9 alta della Tasmania raggiunge i 1617 m). Solitamente nidifica nelle foreste secche di eucalipti e nelle macchie erbose, dormendo di giorno in un nido di erba a forma di cupola ben camuffato ed edificato con fascine raccolte in giro e trasportate con la coda ricurva e prensile.\nCome le altre bettonge, anche quella orientale \u00e8 un \"riproduttore continuo\" con un periodo di gestazione di sole tre settimane. Si riproduce in ogni periodo dell'anno.\nConservazione.\nSebbene la popolazione continentale sia ormai estinta gi\u00e0 dagli ultimi anni del XIX secolo, la popolazione della Tasmania viene ritenuta al sicuro. Una condizione che potrebbe attentare alla sopravvivenza di questa specie \u00e8 che quasi tutti gli esemplari vivono su terreni privati e solo due gruppi all'interno di riserve. Tuttavia, il maggior rischio per la bettongia della Tasmania \u00e8 costituito dall'introduzione sull'isola delle volpi rosse. L'Unione Internazionale per la Conservazione della Natura ha infatti rivalutato lo status di questo animale da \u00abSpecie a rischio minimo\u00bb a \u00abSpecie prossima alla minaccia\u00bb proprio in seguito al rischio causato da questi predatori."}
{"id": "2257136", "revid": "580", "url": "https://it.wikipedia.org/wiki?curid=2257136", "title": "Stati per differenza di emissioni di CO2 (1990-2004)", "text": ""}
{"id": "2257137", "revid": "300067", "url": "https://it.wikipedia.org/wiki?curid=2257137", "title": "Gene Banks", "text": ""}
{"id": "2257140", "revid": "110157", "url": "https://it.wikipedia.org/wiki?curid=2257140", "title": "Il tailleur grigio", "text": "Il tailleur grigio \u00e8 un romanzo di Andrea Camilleri, pubblicato nel 2008, dalla casa editrice Arnoldo Mondadori Editore.\nTrama.\nIl protagonista \u00e8 un funzionario di banca appena andato in pensione, che, nel ritrovato tempo libero, comincia a riflettere sulla propria vita passata e sul suo secondo matrimonio. La sua seconda moglie, Adele, di venticinque anni pi\u00f9 giovane di lui, \u00e8 una donna estremamente sensuale, sempre elegante, amante della vita mondana ma infedele al marito.\nIl filo conduttore della storia diventa quindi il rapporto tra l'uomo anziano che vede la propria vita avviarsi alla conclusione ma cerca in tutti i modi di scoprire le infedelt\u00e0 della compagna, e la splendida moglie quarantenne che vive con spensieratezza le sue avventure, cercando per\u00f2 di mantenere in tutti i modi la sua facciata di moglie perfetta, sempre dedita all'assistenza del marito.\nSignificato del titolo.\nIl titolo del libro discende dal tailleur grigio da donna d'affari di Adele, che assume un profondo significato simbolico per le occasioni in cui viene indossato."}
{"id": "2257143", "revid": "767487", "url": "https://it.wikipedia.org/wiki?curid=2257143", "title": "The Effigies", "text": "I The Effigies sono un gruppo post-hardcore statunitense di Chicago formatosi nel 1980. Il complesso rimase attivo per un decennio, con molti cambi di formazione e mantenendo come unico componente stabile il frontman John Kezdy, prima di sciogliersi nel 1990. Il gruppo ha pubblicato 4 album di studio e parecchi EP, soprattutto su Ruthless Records e con distribuzione Enigma.\nStoria degli Effigies.\nLa formazione iniziale della band era formata da Norman (voce), John Kezdy (chitarra), Paul Zamost (basso) e Steve Economou (batteria). Il cantante fu presto sostituito da John Kedzy, che cedette cos\u00ec il posto di chitarrista a Earl Letiecq. Nel 1986 la band si sciolse ma nel 1987 Kezdy la riform\u00f2 insieme a Letiecq e a Chris Bjorklund (basso) e Joe Haggerty (batteria). Nel 1988 Letiecq abbandon\u00f2 nuovamente il gruppo per formare i Jack Scratch con Dave Bergeron, ex-Bloodsport, e nel 1990 gli Effigies si sciolsero. La band si riun\u00ec per un unico concerto nel 1992 e nel 1995-1996 per alcuni concerti per sponsorizzare la ristampa della loro raccolta \"Remains Nonviewable\" su Touch and Go Records.\nGli Effigies si sono riuniti stabilmente nel 2004 con la seguente formazione: John Kezdy, Paul Zamost, Steve Economou e Robert McNaughton, che ha in passato composto colonne sonore per film, tra cui \"Henry, pioggia di sangue\". Nel 2007 questa formazione ha pubblicato il quarto album di studio nella storia della band, intitolato \"Reside\"."}
{"id": "2257148", "revid": "599013", "url": "https://it.wikipedia.org/wiki?curid=2257148", "title": "Antoine Carr", "text": ""}
{"id": "2257149", "revid": "125623690", "url": "https://it.wikipedia.org/wiki?curid=2257149", "title": "Consorzio Intercomunale Trasporti", "text": "La CIT (acronimo di Consorzio Intercomunale Trasporti) \u00e8 una Societ\u00e0 per azioni concessionaria del trasporto pubblico nei 21 comuni della provincia di Alessandria, a Borgo Fornari (comune di Ronco Scrivia) e a Busalla in provincia di Genova.\nStoria.\nLa CIT nasce a Novi Ligure come consorzio tra 22 comuni nel 1978 e con Decreto Presidente Giunta Regionale del Piemonte n. 5387 del 18 settembre 1978 viene riconosciuta ufficialmente dalla regione. Il 24 luglio 1996 diventa azienda speciale e dal 1\u00ba gennaio 2001 diventa una societ\u00e0 per azioni a totale capitale pubblico. Gestisce anche le onoranze funebri, i parcheggi a pagamento e il trasporto urbano a Novi Ligure. La sede \u00e8 in via Garibaldi, 91 a Novi Ligure.\nAutomezzi.\nIl CIT aveva 51 automezzi e 41 dipendenti al 2008."}
{"id": "2257153", "revid": "1318658", "url": "https://it.wikipedia.org/wiki?curid=2257153", "title": "Appello del 18 giugno", "text": "L'Appello del 18 giugno (in francese L'Appel du 18 Juin) \u00e8 il primo discorso del generale Charles de Gaulle a Radio Londra, sulle onde della BBC, il 18 giugno 1940. Questo discorso rappresenta una sorta di \"chiamata alle armi\" con la quale il generale de Gaulle incita a non smettere di combattere contro il Terzo Reich e nel quale predice una mondializzazione della guerra.\nQuesto discorso \u2013 molto poco ascoltato sul momento ma pubblicato sulla stampa francese il giorno dopo e diffuso dalle radio estere \u2013 \u00e8 considerato il testo fondatore della Resistenza francese, del quale \u00e8 uno dei simboli.\nLa versione sonora di questo discorso, quella che \u00e8 oggi possibile ascoltare con la voce del generale de Gaulle, \u00e8 in realt\u00e0 quella dell'\"Appello del 22 Giugno\", poich\u00e9 la registrazione dell'\"Appello del 18 Giugno\" non fu effettuata.\nNel giugno 2005, quattro documenti, considerati come testimonianze essenziali dell'Appello del 18 Giugno \u2013 la registrazione radio dell'Appello del 22 Giugno, il manoscritto del testo dell'Appello del 18 Giugno (detenuto dal figlio, l'ammiraglio Philippe de Gaulle), il manoscritto del Manifesto (\"\u00e0 tous les Fran\u00e7ais\") e il Manifesto stesso \u2013 sono iscritti nel \u00abRegistro Memoria del mondo\u00bb dell'UNESCO.\nContesto storico.\nIl , il colonnello de Gaulle invi\u00f2 un memorandum sull'\"Avvento della forza meccanica\" alle 80 principali personalit\u00e0 di governo, di comando e della politica, nel tentativo di convincerle che il nemico li stava vincendo perch\u00e9 era dotato di una \"forza meccanica, terrestre e aerea,\" molto superiore e che per fronteggiarla bisognava dotarsi di una forza equivalente o superiore.\nDurante la campagna di Francia, il colonnello de Gaulle, all'epoca a capo di una divisione corazzata (\"4e division cuirass\u00e9e - 4\u00e8 DCr\"), \u00e8 uno dei pochi a vincere o perlomeno a rallentare l'avanzata tedesca; egli si distingue in particolare durante la battaglia di Montcornet (il ) e poi durante la battaglia di Abbeville (28/05-04/06); il lancia il suo primo appello radiodiffuso a Savigny-sur-Ardres, che somiglia molto all'Appello del 18 Giugno.\nIl \u00e8 nominato generale di brigata (a titolo temporaneo e con effetto retroattivo dal ) e nella notte del \u00e8 nominato sotto-segretario di Stato al ministero della Difesa nazionale e della Guerra. I suoi primi passi come sottosegretario sono tutti volti a trovare le modalit\u00e0 di continuare la guerra, in questo senso ha diversi incontri a Londra e in Francia con Winston Churchill, nella speranza di convincere il Presidente del Consiglio Paul Reynaud, contro il parere dello Stato Maggiore che era invece favorevole a cessare le ostilit\u00e0.\nTuttavia: \nDe Gaulle arriva a Londra il 17 giugno 1940, in aereo insieme con il suo aiutante di campo Geoffroy Chodron de Courcel e all'ufficiale britannico di collegamento, il generale Edward Spears, con l'intenzione di negoziare con i britannici, alleati della Francia, la continuazione della guerra, dopo aver esposto il suo piano a Paul Reynaud (quando era ancora Presidente del Consiglio). Egli incontra il Primo ministro britannico, Winston Churchill, nel pomeriggio. De Gaulle espone il suo progetto di mantenere la Francia nel conflitto anche in caso di capitolazione del Governo, installatosi a Bordeaux. Esprime il desiderio di poter parlare alla radio non appena arriver\u00e0 la notizia della capitolazione. Churchill d\u00e0 il suo accordo di principio e gli mette a disposizione la BBC.\nNella serata del 17 giugno, l'eco del discorso del Maresciallo P\u00e9tain, nel frattempo diventato nuovo capo del governo francese, arriva a Londra. Questi annuncia che bisogna smettere di combattere e che \u00e8 sua intenzione di chiedere al nemico la firma di un armistizio. Churchill e de Gaulle concordano quindi che il Generale si esprimer\u00e0 il giorno dopo alla radio, ma il Primo ministro deve vincere le resistenze di alcuni membri del suo governo, in particolare Lord Halifax e simpatizzanti \"monacesi\", che vogliono ancora non dispiacere al governo P\u00e9tain e aspettano di vedere se sar\u00e0 effettivamente firmato l'armistizio.\nNel pomeriggio del 18 giugno, \u00c9lisabeth de Miribel scrive a macchina il testo del discorso, del quale il generale de Gaulle ha redatto una prima bozza gi\u00e0 il 17 giugno a Bordeaux all'alba. De Gaulle legge il suo discorso dalle antenne della BBC a Broadcasting House alle 18, ora di Londra, il marted\u00ec 18 giugno 1940, discorso annunciato nel programma della BBC alle 20:15 e diffuso alle 22. Questo \u00e8 un appello a continuare la lotta accanto agli alleati britannici. Per il generale de Gaulle, la battaglia di Francia, certamente vinta dai tedeschi, non implica la fine della guerra. Poich\u00e9 \u00ab\"questa guerra \u00e8 una guerra mondiale\"\u00bb e la Francia potr\u00e0 appoggiarsi sulla forza industriale degli alleati e in particolare quella degli Stati Uniti. Rivolgendosi ai soldati francesi, questo messaggio di speranza termina con un appello alla \u00ab\"resistenza\"\u00bb, la cui fiamma \u00ab\"non si dovr\u00e0 spegnere e non si spegner\u00e0\"\u00bb, facendo entrare il termine nel vocabolario politico del XX secolo.\nTuttavia, contrariamente all'idea generale, l'Appello del 18 Giugno, non \u00e8 un invito generale a costituire una rete di resistenza sul territorio francese. Da militare, de Gaulle si rivolse innanzitutto, e in maniera esplicita, ai militari (ufficiali e soldati) e agli specialisti delle industrie d'armamento (ingegneri e operai) invitandoli ad appoggiare lo sforzo di guerra del Regno Unito. In effetti, l'Unione Sovietica (patto Molotov-Ribbentrop) e gli Stati Uniti (in posizione di neutralit\u00e0) non erano all'epoca impegnati a sostenere la Francia. Inoltre, durante la campagna di Francia, a seguito della battaglia di Dunkerque e dell'operazione Dynamo \u2013 ovvero la ritirata strategica degli Alleati da Dunkerque verso l'Inghilterra \u2013 circa soldati francesi furono evacuati in Inghilterra insieme con i britannici del BEF; di questi, la maggior parte fu rimpatriata in Francia nei giorni seguenti, ma circa dei militari che si trovavano in Inghilterra, risposero all'Appello del Generale.\nMa soprattutto, cos\u00ec come lo attesta la sola trascrizione certa \u2013 in tedesco \u2013 effettuata dai servizi di ascolto svizzeri, l'Appello, cos\u00ec come fu trasmesso il 18 giugno, non si presentava in rottura con il governo francese: \u00ab\"Il governo francese ha chiesto al nemico a quali condizioni onorabili un cessate il fuoco era possibile. Esso ha dichiarato che, se queste condizioni erano contrarie all'onore, alla dignit\u00e0 e all'indipendenza della Francia, la lotta doveva continuare.\"\u00bb\nIl generale de Gaulle spiega nelle sue \"M\u00e9moires de Guerre\" le ragioni che lo fecero temporeggiare a proposito del governo francese nel suo appello:\nD'altra parte, l'Appello fu ascoltato dai francesi. In effetti, le truppe erano prese nella tormenta della d\u00e9b\u00e2cle, e in procinto di abbandonare la lotta, cos\u00ec come la popolazione civile. I pi\u00f9 informati ne intesero parlare [dell'Appello] solo nei giorni seguenti, dalla stampa britannica in particolare, o per sentito dire. L'informazione fu ugualmente ripresa dai giornali francesi (Le Progr\u00e8s, Le Petit Marseillais, Le Petit Proven\u00e7al, Le Matin) e stranieri (Los Angeles Times, The New York Times, The Times). Solo successivamente, dopo che saranno stati lanciati altri appelli, per incoraggiare i francesi della m\u00e9tropole, dell'impero e del mondo intero a resistere, questo discorso sar\u00e0 finalmente conosciuto. La mediatizzazione, della condanna a morte del generale de Gaulle da parte del tribunale militare permanente della 13\u00aa regione, di Clermont-Ferrand, il 2 agosto 1940, contribu\u00ec largamente a far conoscere l'Appello in Francia; l'informazione apparve inoltre nella prima pagina di Paris-Soir e di Le Figaro.\nIl figlio del Generale, Philippe de Gaulle, il \u00e8, insieme con la madre e le due sorelle, a Brest in procinto di imbarcarsi su un ferry per l'Inghilterra. Non ascoltano quindi l'Appello lanciato alla radio, ma ne prendono conoscenza l'indomani (il 19/06), quando, arrivati a Falmouth, Philippe de Gaulle legge su The Daily Mirror che \u00ab\"un certain g\u00e9n\u00e9ral de Gaulle, qui se trouve \u00e0 Londres, vient de lancer un appel \u00e0 tous les Fran\u00e7ais pr\u00e9sents en Grande-Bretagne\"\u00bb (\"un certo generale de Gaulle, che si trova a Londra, ha lanciato un appello a tutti i Francesi presenti in Gran Bretagna\"). In giornata riescono a prendere contatto con Londra e l'indomani (il 20/06), in treno, raggiungono Londra, dove arrivano in serata. Philippe de Gaull] \u00e8, insieme con Geoffroy Chodron de Courcel e \u00c9lisabeth de Miribel, tra i primi a rispondere all'Appello.\nIl futuro genero del generale, Alain de Boissieu, si trova prigioniero dei nazisti in Belgio quando il 19 giugno, prende indirettamente conoscenza dell'Appello del 18 giugno del generale de Gaulle lanciato la sera prima sulle onde della BBC. Trasferito in Pomerania e deciso a continuare la guerra, egli tenta senza successo di evadere; vi riesce ma viene catturato dai sovietici e fatto nuovamente prigioniero. Dopo l'operazione Barbarossa, Alain de Boissieu, insieme con altri prigionieri liberati dai sovietici, arriva ad Arcangelo dove si imbarca verso l'isola di Spitsbergen e poi verso il Regno Unito. Egli sbarca a Camberley il 12 settembre 1941 e firma immediatamente il suo impegno nelle forces fran\u00e7aises libres.\nL'Appello del 18 Giugno segna comunque l'inizio della \"France libre\", la quale, formata unicamente da volontari (inizialmente molto poco numerosi), continua la lotta terrestre, navale e aerea accanto agli inglesi e rappresenta, davanti al Governo di Vichy, la Francia che combatte. L'adesione la pi\u00f9 impressionante fu quella dell'\u00cele-de-Sein, 133 pescatori (cio\u00e8 quasi la totalit\u00e0 degli uomini dell'isola) raggiunsero de Gaulle sui 400 volontari del giugno 1940. Il generale de Gaulle venne a rendere omaggio allo spirito patriottico degli abitanti dell'isola nel 1946 e un omaggio gli fu reso nel 1970.\nAll'Appello del 18 Giugno ne seguiranno molti altri, il 19, il 22, il 24 e il 26, inoltre un appello video del luglio 1940 \u00e8 molto simile all'appello originale; il 28 giugno il governo britannico riconosce il Generale come il capo dei \"Francesi liberi\".\nTesto dell'Appello.\nTesto pronunciato.\nIl testo precedente \u00e8 la trascrizione \"ufficiale\" (o \"originale\" nel senso della stesura da parte di de Gaulle, prima delle \"censure\" o \"modifiche\" richieste dai britannici) del discorso del generale de Gaulle alla radio di Londra la sera del 18 giugno, ma in realt\u00e0, il testo effettivamente pronunciato \u00e8 leggermente diverso. Un notaio francese, Jacques Fourmy, e lo storico svizzero Christian Ross\u00e9 hanno ritrovato le ritrascrizioni dell'appello realizzate (in tedesco) dai servizi di ascolto dell'Arm\u00e9e suisse; il testo autentico \u00e8 apparso per la prima volta e tradotto in francese nella rivista \"Historique et Arch\u00e9ologique du Maine\" (1990, p. 57-59). Questo testo costituisce senza dubbio la sola registrazione originale. Negli archivi federali svizzeri di Berna, il resoconto del discorso del generale de Gaulle appare nel Bollettino n. 153 pubblicato dal \"Gruppe Ohr\" (Service \u00e9coute de la division presse et radio de l'\u00c9tat-Major suisse) alle 6:00 del , alla pagina 34.\nLe Petit Proven\u00e7al pubblica il comunicato della BBC in prima pagina (colonne 5 e 6) nella sua edizione di Marsiglia del mercoled\u00ec ; il testo \u00e8 ancora leggermente diverso, nell'incipit \u00e8 pi\u00f9 simile alla versione \"svizzera\" che alla versione \"ufficiale francese\", nel prosieguo il testo \u00e8 sostanzialmente identico alla versione \"francese\". The Times del , pagina 6 colonna 3, e il Daily Express non pubblicano il testo pronunciato dal Generale alla BBC, ma quello inviato loro dal Ministry of Information (MOI), che diventer\u00e0 poi l'Appello ritenuto dalla Storia. \nNel \"Bulletin officiel des Forces fran\u00e7aises libres\" del , poi nel primo numero del \"Journal officiel de la France libre\" del e nell'insieme delle raccolte dei discorsi del generale de Gaulle, \u00e8 la \"versione ufficiale francese\" che \u00e8 riportata; che \u00e8 da considerarsi la \"versione originale\" nel senso della stesura iniziale prima delle modifiche.\nNella tabella seguente sono riportate le differenze tra i testi."}
{"id": "2257158", "revid": "300067", "url": "https://it.wikipedia.org/wiki?curid=2257158", "title": "Dirk Minniefield", "text": ""}
{"id": "2257163", "revid": "1740782", "url": "https://it.wikipedia.org/wiki?curid=2257163", "title": "Antonio Colonnello", "text": "\u00c8 stato il doppiatore di Fonzie, il protagonista del telefilm \"Happy Days\" (interpretato da Henry Winkler) e di J.R. Ewing (interpretato da Larry Hagman, che incontr\u00f2 anche di persona), personaggio del serial televisivo \"Dallas\". Ha prestato la voce anche a Clint Eastwood e Steven Seagal.\nBiografia.\nEntra nel mondo dello spettacolo a 18 anni, lasciando Milano e la sua famiglia per andare a Roma, dove si iscrive all'Accademia nazionale d'arte drammatica e ha come maestri Sergio Tofano e Wanda Capodaglio.\nInizia alcuni anni dopo l'avventura teatrale, che lo legher\u00e0 per molti anni alla \"Compagnia dei giovani\" (De Lullo-Falck-Valli-Albani) e per alcune stagioni alla Stoppa-Morelli.\nCon \"I giovani\" interpreta tutto Pirandello (\"Sei personaggi in cerca d'autore\", \"Cos\u00ec \u00e8 (se vi pare)\", \"Trovarsi\"); sciolta la compagnia, dopo molti anni raccoglie ancora successo nella riduzione teatrale de \"La signora delle camelie\", con Andrea Giordana. Poi l'avventura del teatro si chiuder\u00e0 per il desiderio di stare vicino alla famiglia e si aprir\u00e0 la stagione del doppiaggio.\nHa doppiato molto attori, tra i quali Clint Eastwood, Leslie Nielsen, Bruno Ganz, John Travolta e Steven Seagal.\nAntonio Colonnello muore il 30 maggio 2005 a 67 anni a causa di un infarto, nella sua abitazione a Roma, lasciando sei figli avuti dalla moglie Nives."}
{"id": "2257169", "revid": "767487", "url": "https://it.wikipedia.org/wiki?curid=2257169", "title": "E Nomine", "text": "E Nomine (nome derivato dalla frase latina \"in nomine\", \"nel nome di\") \u00e8 stato un progetto musicale tedesco, nato nel 1999 per iniziativa dei produttori Christian Weller e Fritz Graner.\nLa loro musica, definita dagli stessi autori \"monumental dance\", era in realt\u00e0 una singolare combinazione di trance, techno e voci simili a canti gregoriani. Altre voci erano eseguite da doppiatori tedeschi come Christian Br\u00fcckner e Rolf Schult.\nNei loro brani, hanno trattato a pi\u00f9 riprese di temi cristiani e religiosi come il Salmo 23, la figura del diavolo, preghiere quali l'Ave Maria e il Padre Nostro (\"Ave Maria \" e \"Vater Unser\" da \"Das Testament\") o profezie (come in \"Schwarze Sonne\" da \"Die Prophezeiung\"). I testi, come si potrebbe desumere dal nome del progetto, non hanno solo uno sfondo propriamente religioso, ma riguardano anche il mistico-esoterico, storie e leggende di magia e il dualismo tra bene e male. Le lingue primariamente utilizzate sono tedesco e latino.\nDopo diversi anni con nessuna notizia della band, una e-mail tra un fan e Chris Tentum (Weller) ha rivelato che il gruppo aveva in produzione nuovo materiale. Il 28 dicembre 2007, un nuovo singolo \u00e8 apparso sul sito \"Amazon.de\" ma a causa di problemi con il loro editore, le copie non sono mai andate in commercio, e la canzone \u00e8 stata resa disponibile solo per il download.\nIn seguito, i due componenti principali degli E Nomine sono confluiti nel progetto electro-gothic Schlafes Bruder.\nStoria.\nIl progetto E Nomine fu fondato dai produttori tedeschi Christian Weller (\"Chris Tentum\") e Friedrich Graner (\"Sir Fritz\") nel 1999 dopo l'enorme successo della canzone \"Vater Unser\", inclusa nel loro primo album pubblicato quello stesso anno, \"Das Testament\", il loro lavoro pi\u00f9 famoso. Il progetto combinava suoni elettronici e orchestrali con recitazioni di doppiatori ospiti, canti operistici e cori, tutti eseguiti dalla Deutsche Oper di Berlino, come per il progetto musicale tedesco Lesi\u00ebm.\nIl loro primo album fu seguito da \"Finsternis\" nel 2002, che traeva influenze da film horror e temi occulti e \"Die Prophezeiung\" nel 2003, che era particolarmente ispirato da storie di profezie sulla fine del mondo, la lotta tra luce e oscurit\u00e0, la morte e l'aldil\u00e0. Un'edizione speciale di \"Die Prophezeiung\", con un riarrangiamento classico, \u00e8 stata pubblicata con il titolo \"\", nello stesso anno.\nNel 2004, il gruppo ha pubblicato il suo ultimo album, una compilation intitolata \"Das Beste aus... Gottes Beitrag und Teufels Werk\", contenente anche inediti. L'ultimo singolo del progetto \u00e8 stato il singolo \"Heilig\" nel 2008, dopodich\u00e9 non si \u00e8 saputo di essi alcuna notizia fin quando gli ex fondatori degli E Nomine non sono emersi con una nuova band dal nome \"Schlafes Bruder\".\nDoppiatori.\nIl progetto ha avuto la collaborazione di diversi doppiatori tedeschi di noti attori internazionali nella narrazione delle loro canzoni."}
{"id": "2257181", "revid": "300067", "url": "https://it.wikipedia.org/wiki?curid=2257181", "title": "Scooter McCray", "text": ""}
{"id": "2257191", "revid": "3115", "url": "https://it.wikipedia.org/wiki?curid=2257191", "title": "Ginnatrice", "text": ""}
{"id": "2257192", "revid": "212348", "url": "https://it.wikipedia.org/wiki?curid=2257192", "title": "Gary Locke (politico)", "text": "Statunitense di discendenza cinese, \u00e8 il secondo di cinque figli. Il padre James era nativo degli Stati Uniti mentre la madre Julie era originaria di Hong Kong.\nSi \u00e8 diplomato con ottimi voti alla Franklin High School di Seattle nel 1968 ed ha ottenuto il Distinguished Eagle Scout Award dai Boy Scout d'America. Si \u00e8 laureato nel 1972 in Scienze politiche presso l'Universit\u00e0 di Yale e successivamente, nel 1975, ha conseguito la laurea in legge presso la Boston University School of Law.\nHa tre figli: Emily Nicole, Dylan James e Madeline Lee.\nLa sua carriera politica \u00e8 iniziata nel 1983 quando viene eletto per il 37\u00ba distretto di Seattle alla Camera dei Rappresentanti di Washington e nel 1994 \u00e8 il primo sinoamericano ad essere eletto nel King County Executive di Washington.\nNel 1997 diviene il 21\u00ba Governatore dello stato di Washington e il 25 febbraio 2009 viene designato come Segretario al Commercio dal Presidente Obama. Nel 2011 lascia l'incarico per assumere la carica di ambasciatore statunitense in Cina, dopo le dimissioni di Jon Huntsman."}
{"id": "2257193", "revid": "30610", "url": "https://it.wikipedia.org/wiki?curid=2257193", "title": "Islanda", "text": "L\u2019Islanda (in islandese: \"\u00cdsland\" ), ufficialmente Repubblica d'Islanda (in islandese: \"L\u00fd\u00f0veldi\u00f0 \u00cdsland\"), \u00e8 una nazione insulare dell'Europa settentrionale. \u00c8 situata nell'oceano Atlantico settentrionale, tra la Groenlandia e la Gran Bretagna, a nordovest delle isole F\u00e6r \u00d8er. L'Islanda \u00e8 bagnata a nord dal Mar di Groenlandia, a est e a sud dall'oceano Atlantico del Nord e a ovest dallo stretto di Danimarca.\nNel 2020 la popolazione era di 366 700 abitanti; ci\u00f2 la rende uno dei Paesi meno popolati in Europa. La capitale \u00e8 Reykjav\u00edk, collocata sulla dorsale medio atlantica. L'Islanda presenta una marcata attivit\u00e0 vulcanica e geotermica che ne caratterizza fortemente il paesaggio. L'interno consiste principalmente in un altopiano desertico, montagne e ghiacciai, da cui molti fiumi glaciali scorrono verso il mare attraversando le pianure. L'Isola possiede un clima temperato, relativamente alla sua latitudine, grazie alla corrente del Golfo che ne consente una buona abitabilit\u00e0.\nEtimologia del nome Islanda.\nLa parola \"Islanda\" deriva dall'islandese \"\u00cdsland\", termine norreno che significa \u201cterra del ghiaccio\u201d, \u201cterra ghiacciata\u201d, concetto che \u00e8 presente nell'odierna traduzione inglese \"Iceland\".\nL'isola ha avuto varie denominazioni nel corso della storia. Secondo la tradizione tramandata dal Landn\u00e1mab\u00f3k, manoscritto che narra l'insediamento nell'isola, a scoprire l'isola e a darle per primo un appellativo fu il navigatore vichingo Naddo\u00f0ur:\n\u00c8 conosciuto il nome di un altro esploratore che scopr\u00ec che quella terra era un'isola: Gar\u00f0ar Svavarsson, che diede a quel luogo il suo nome (\"Gar\u00f0arsh\u00f3lmur\").\nIl nome definitivo venne concepito da Fl\u00f3ki Vilger\u00f0arson, che nel definire quella terra \"\u00cdsland\" molto probabilmente voleva fare allusione al paesaggio invernale islandese.\nStoria.\nPrima della colonizzazione.\nLa distanza dal continente europeo e da terre densamente popolate, nonch\u00e9 la difficolt\u00e0 nel solcare le impetuose correnti del Mar di Norvegia e il clima freddo, sono causa dell'esclusione dell'Islanda dai movimenti migratori dell'uomo per lungo tempo, almeno fino a quando le innovazioni tecnologiche non permisero di intraprendere viaggi di lunga durata.\nNon si hanno certezze su quali siano stati i primi scopritori ed esploratori dell'isola, tanto che si ipotizza che alcune informazioni siano celate dietro le carte e le fonti che riportano la leggendaria isola di Thule, a partire dal suo presunto scopritore, il greco Pitea. \nQuello che invece \u00e8 certo \u00e8 che l'Islanda fu inizialmente abitata da monaci anacoreti irlandesi, i Papar, che, seguendo l'esempio di san Brandano di Clonfert, portavano a termine viaggi perigliosi per mettere alla prova la propria fede. \nForse i monaci interpretarono il consistente movimento migratorio degli uccelli come probabile presenza di una terra di notevoli dimensioni al di l\u00e0 dell'oceano, intuizione potenzialmente agevolata dalla relativa vicinanza delle isole F\u00e6r \u00d8er (450\u00a0km), visitate dagli eremiti irlandesi gi\u00e0 nel VI secolo. Sta di fatto che gi\u00e0 all'inizio del IX secolo i monaci irlandesi sapevano raggiungere l'isola e qualcuno di essi vi aveva trascorso un considerevole periodo di permanenza. \nTuttavia non vi sono testimonianze di grandi migrazioni umane o della fondazione di un insediamento permanente sull'isola risalenti all'epoca precedente l'arrivo degli esploratori vichinghi o ancora la sopravvivenza di ceppi genetici di parentela tra gli animali d'allevamento islandesi e quelli irlandesi.\nTestimonianze romane.\nNel corso del XX secolo il ritrovamento di sei monete romane, per la precisione tre antoniniani di rame nella contea di Su\u00f0ur-M\u00falas\u00fdsla (negli anni 1905, 1923, 1933), un altro antoniniano (nel 1966 a Hv\u00edt\u00e1rholt) e due dupondi, scoperti il primo nel 1991 nell'arcipelago delle isole Vestmann e il secondo nel 1993 durante uno scavo condotto sulla collina di Arnarh\u00f3ll, dest\u00f2 un certo scalpore.\nDa allora molti studiosi, islandesi e no, si sono interrogati sull'origine di queste monete, elaborando teorie tra le quali le due pi\u00f9 accreditate sostengono che le monete fossero il frutto degli scambi commerciali dei Vichinghi oppure che furono trasportate da una nave romana andata alla deriva.\nColonizzazione vichinga.\nGli eremiti britannici se ne andarono quando, tra il IX e il X secolo, dopo le esplorazioni di Naddoddr e Gardar Svavarsson, inizi\u00f2 la colonizzazione norvegese che li infastid\u00ec a causa della religione dei nuovi arrivati.\nVenne istituito uno dei pi\u00f9 antichi parlamenti d'Europa, l'Al\u00feing, a cui partecipavano i capi religiosi (\"g\u00f3\u00f0ar\") e i membri della piccola borghesia dell'isola e dal quale dipendeva anche il sistema giudiziario.\nA seguito della decisione del re di Norvegia di convertirsi al cristianesimo, nel 999 l'Islanda divenne un territorio cristiano, sempre per\u00f2 sottomesso ai \"g\u00f3\u00f0ar\", che adesso erano potenti uomini di Chiesa.\nIn quell'epoca inizi\u00f2 per l'isola un periodo di crescita economica e di pace.\nEpoca degli Sturlunghi e dominio norvegese.\nL'Islanda fu saccheggiata da eserciti stranieri. Queste invasioni provocarono spaccature nel governo dell'isola e le lotte di potere aumentarono il disordine. Questa situazione diede l'occasione a re H\u00e1kon di Norvegia di intervenire offrendo la propria protezione.\nIl popolo islandese dovette fare buon viso a cattivo gioco. Il governo locale venne sciolto e gli islandesi giurarono fedelt\u00e0 al re norvegese.\nCon il Vecchio Patto venne creata nel 1262 una specie di confederazione e formulato un nuovo codice di leggi (1281), detto J\u00f3nsb\u00f3k, che sanciva l'annessione dell'Islanda alla Norvegia.\nNel secolo successivo, tre eruzioni del vulcano Hekla (1300, 1341 e 1389), portarono morte e distruzione nell'Islanda meridionale. Anche le malattie flagellarono il Paese e, quando la peste colp\u00ec la Norvegia, cessarono i commerci e i rifornimenti dalla terraferma.\nDominio danese.\nIl re Haakon VI di Norvegia spos\u00f2 la principessa islandese Margherita I, figlia di Valdemaro IV di Danimarca. Alla morte di Valdemaro IV (1375), il figlio di Margherita e Haakon, Olaf, divenne re danese. Eredit\u00f2 tutte le terre alla morte del padre. Nel 1380 l'Islanda divenne danese, e nel 1383, quando Olaf raggiunse l'et\u00e0 per poter governare, gli islandesi gli giurarono fedelt\u00e0. Nel 1387 mor\u00ec e gli succedette Margherita I di Danimarca.\nL'Unione di Kalmar tra i Paesi scandinavi nacque grazie a Margherita I di Danimarca nel 1397. La regina Margherita govern\u00f2 questi Paesi con fermezza fino alla sua morte nel 1412..\nLa peste nera tocc\u00f2 la Norvegia, come molti altri Paesi europei, nel 1349-50. Non si sa il numero esatto di vittime, ma si stima che siano state tra un terzo e la met\u00e0 della popolazione. Ci furono molte conseguenze. Molte fattorie vennero abbandonate e vennero donate alla Chiesa. Persino la cultura islandese ne fu rallentata.\nCi si mise molto tempo per riprendersi da tale epidemia, e per di pi\u00f9 un'altra ne segu\u00ec nel 1494-95.\nNel quindicesimo secolo le riserve di pesce divennero molto preziose in ragione della forte richiesta europea. I mercanti norvegesi, che controllarono il commercio islandese per un po', videro i Tedeschi anseatici diventare pi\u00f9 importanti durante tali cambiamenti. Viene chiamato Secolo degli inglesi, a causa di una grande massa di pescatori inglesi che si trasferirono in acque islandesi.\nNel 1536, decade l'Unione di Kalmar, e l'Islanda entra nel regno di Danimarca-Norvegia.\nIl protestantesimo (1530-1701).\nIl commercio con Amburgo raggiunse il suo massimo nel 1530 e grazie a questo si diffuse il luteranesimo. In Danimarca, Cristiano III confisc\u00f2 i beni ecclesiastici e licenzi\u00f2 il clero. L'avvento norvegese di Trondheim, Engelbrekt Engelbrektsson, resistette fino al 1537 prima che il luteranesimo fosse imposto in Norvegia.\nIn Islanda persistette il cattolicesimo e l'avvento del vescovo di H\u00f3lar \u00ed Hjaltadal, J\u00f3n Arason, permise alla Chiesa cattolica di tornare in possesso dei beni confiscati e di cacciare il clero protestante. Nel 1540, Arason si procur\u00f2 una macchina da stampa, la prima nel Paese. Appartenente a una potente famiglia isolana, figura come re non coronato in Islanda.\nVenne fatto prigioniero e decapitato il 7 novembre 1550. L'anno successivo Cristiano III invi\u00f2 in Islanda un contingente di 300 uomini che organizz\u00f2 un processo postumo e legalizz\u00f2 l'esecuzione.\nNel 1573 in Islanda arriva il governo Riksr\u00e5d (\u00abConsiglio reale\u00bb) danese. Diventa cos\u00ec vassallo della corona.\nPostriforma (1701-1830).\nIl 1700 fu un secolo difficile per gli islandesi, soprattutto per una povert\u00e0 quasi epidemica e l'irrigidimento del clima.\nMolta gente mor\u00ec di fame, provocando una drastica diminuzione della popolazione. Nel 1700 sal\u00ec al trono Federico IV di Danimarca, che nomin\u00f2 una commissione formata da \u00c1rni Magn\u00fasson e P\u00e1ll V\u00eddal\u00edn, inviati alla ricerca di soluzioni.\nNell'arco di dieci anni si rivelarono piuttosto efficaci, ma nel 1707 una terribile epidemia di vaiolo uccise migliaia di persone, un terzo del totale.\nNel XVIII secolo si svilupp\u00f2 il pietismo. Nel 1741 due teologi, l'islandese \"J\u00f3n \u00deorkelsson\" e il danese \"Ludvig Harboe\", vennero mandati in Islanda per \u00abaiutare il popolo\u00bb: si occuparono dell'educazione giovanile e contrastarono l'apprendimento delle saghe.\nA met\u00e0 del XVIII secolo cominci\u00f2 a tornare l'interesse danese per l'Islanda. Due studenti, Eggert \u00d3lafsson e Bjarni P\u00e1lsson, dell'Universit\u00e0 di Copenaghen, furono inviati nel 1752 per stendere una relazione sul Paese. Eggert \u00d3lafsson li riassunse nel \"Libro dei viaggi\", tradotto in numerose lingue e ancora nel ventunesimo secolo fonte sull'Islanda del XVIII secolo.\nLa ripresa.\nI governi danesi presero sede a Bessasta\u00f0ir, vicino a Reykjav\u00edk. Siccome avevano poco tempo, delegarono le loro funzioni a un balivo, sempre un danese fino al 1749, anno in cui venne rimpiazzato da un islandese, Sk\u00fali Magn\u00fasson, che decise di lavorare per migliorare le condizioni di vita degli islandesi.\nLe idee di Sk\u00fali Magn\u00fasson furono approvate nella sessione parlamentare del 1751 e fu costituita una compagnia commerciale con un certo numero di volontari. Il re, interessato all'iniziativa, cedette molte delle sue fattorie a Reykjav\u00edk ove tutti investirono somme considerevoli. Nel 1752 a Reykjav\u00edk inizi\u00f2 la costruzione di vari laboratori per favorire artigianato, filatura, tessitura e tintura delle pelli, cos\u00ec come la produzione di sale e zolfo. Grazie a queste attivit\u00e0 sulle vecchie terre di Ing\u00f3lfur Arnarson, arrivarono per la prima volta nuovi coloni. I vecchi edifici presenti ancora a Reykjav\u00edk testimoniano quest'epoca. Il villaggio a poco a poco si ampli\u00f2 e Reykjav\u00edk, futura capitale, arriv\u00f2 allo status di municipio nel 1786 quando contava 167 abitanti.\nLa compagnia, malgrado l'assistenza danese e reale, necessitava costantemente di fondi. I mercanti danesi, che vedevano la compagnia di Magn\u00fasson come una minaccia ai loro interessi, ripresero il controllo dei commerci islandesi e instaurarono un monopolio. L'iniziativa di Sk\u00fali Magn\u00fasson fall\u00ec e i laboratori scomparvero a poco a poco.\nTempi difficili (1783-1800).\nNegli anni 1750-1800 numerose catastrofi naturali afflissero l'Islanda.\nTra il 1752-1759 l'agricoltura and\u00f2 in crisi e vennero abbandonate molte fattorie. Poi, nel 1755, erutt\u00f2 il Katla e nel 1766 l'Hekla.\nLa peggiore fu l'eruzione del Laki del 1783, durata un anno. La lava occup\u00f2 oltre 500\u00a0km2. I gas avvelenarono la fauna e la flora e ci\u00f2 caus\u00f2 una grande carestia: tra il 1783 e il 1784 oltre persone morirono di fame e la popolazione ritorn\u00f2 sotto le persone. Nel 1784 la terra continu\u00f2 a tremare. A Sk\u00e1lholt tutto, tranne la chiesa, venne raso al suolo. Il governo danese fece evacuare l'isola, anche se la decisione non fu ritenuta buona.\nMolti si diedero da fare per migliorare l'Islanda. L'idea di Sk\u00fali Magn\u00fasson di sopprimere i monopoli danesi torn\u00f2 in auge e divenne effettiva nel 1787, anche se il commercio rest\u00f2 prerogativa del re e/o dei suoi funzionari diretti.\nNel 1800 fu istituita una corte suprema al posto dell'Althing.\nLe guerre napoleoniche.\nNel XIX secolo le guerre rallentarono i commerci con la madrepatria. La Danimarca si schier\u00f2 con Napoleone I, riducendo cos\u00ec le forniture agli islandesi. Nel 1809 l'avventuriero danese J\u00f8rgen J\u00f8rgensen arrest\u00f2 il governatore e proclam\u00f2 la fine della supremazia danese. Dopodich\u00e9 promise l'appoggio inglese e, in quanto \"protettore\", si proclam\u00f2 Capo dell'Islanda.\nBattaglia d'indipendenza.\nA met\u00e0 dell'Ottocento nuove idee giunsero in Islanda provenienti dall'Europa, come il nazionalismo romantico e dietro la spinta della borghesia e di intellettuali nacque un forte movimento indipendentista sotto la guida di J\u00f3n Sigur\u00f0sson. Nel 1847 l'Al\u00feing fu trasferito a Reykjav\u00edk, che divenne quindi la capitale, e fu costituito con venti rappresentanti del popolo islandese e sei del re.\nNel 1849 si abol\u00ec la monarchia assoluta. Accettando la costituzione danese per\u00f2 l'Islanda ritorn\u00f2 al Vecchio Patto con la Norvegia del 1262, cio\u00e8 l'Islanda non \u00e8 legata alla Danimarca se non \"personalmente\". Nel 1851 si cre\u00f2 una convenzione per discutere l'avvenire politico dell'isola ma fu presto sciolta dal governatore. Nel 1865 un nuovo governatore, Hilmar Finsen, propose nuovamente di concedere una maggiore autonomia all'Islanda: questo progetto venne sostenuto dall'Al\u00feing ma respinto dal parlamento nel 1869. Nel 1871 venne imposta una legge costituzionale dai danesi che un\u00ec questi e gli islandesi definitivamente lasciando qualche diritto locale, mentre il governatore divent\u00f2 Vicer\u00e9. Gli islandesi, scontenti di questa costituzione, chiesero un nuovo testo prima del 1874 (1000\u00ba anno dalla colonizzazione dell'Islanda).\nAutonomia.\nIl re concesse all'Islanda una costituzione pi\u00f9 largamente autonomista negli affari locali permettendole anche di approvare leggi. Tuttavia gli atti approvati dall'Al\u00feing dovevano essere controfirmati dal Re. Dieci anni pi\u00f9 tardi si apr\u00ec la banca islandese e si costitu\u00ec la corona islandese, contribuendo all'industria emergente. Tuttavia la crisi persistette a causa di una forte emigrazione: in quarantaquattro anni (1870-1914), oltre islandesi emigrarono in America settentrionale.\nIn questo periodo, esattamente nel 1913, venne adottata l'attuale bandiera.\nRegno d'Islanda (1918-1944).\nIl , a seguito di un referendum, si sanc\u00ec un'unione personale tra Danimarca e Islanda: il re di Danimarca rimase re d'Islanda, ma i due regni divennero formalmente distinti. La Danimarca mantenne tuttavia la sovranit\u00e0 per la difesa e gli affari esteri.\nLa prima guerra mondiale e la grande depressione afflissero duramente l'isola, fino al fallimento della Banca d'Islanda. Il governo cominci\u00f2 a costruire ponti, scuole e centrali idroelettriche. Dopo la guerra si registrarono segnali positivi.\nNell'estate del 1938 si celebr\u00f2 il millenario dell'Althing.\nLa seconda guerra mondiale (1940-1945).\nIl 9 aprile 1940 la Danimarca venne invasa e cadde sotto il dominio della Germania, nemica dell'Inghilterra. La conquista della Danimarca infatti le avrebbe consentito una completa dominazione nordatlantica. Cos\u00ec gli inglesi occuparono l'Islanda, stabilendosi a Keflav\u00edk. L'Althing dovette cos\u00ec proclamare l'indipendenza dalla Danimarca. L'Islanda, nonostante la sua dichiarata neutralit\u00e0, ebbe un ruolo strategico decisivo per gli Alleati.\nLa dichiarazione d'indipendenza (1944).\nNel 1944, tramite un referendum, oltre il 90% degli islandesi vot\u00f2 per la secessione. Il 17 giugno 1944 (133\u00ba anniversario della nascita del patriota J\u00f3n Sigur\u00f0sson 1811-1879), il Parlamento islandese proclam\u00f2 la repubblica a \u00deingvellir. Sveinn Bj\u00f6rnsson fu il primo presidente. Il re di Danimarca, allora occupata dalla Germania, si rassegn\u00f2 e invi\u00f2 agli islandesi un telegramma di congratulazioni.\nDopo l'indipendenza.\nLo sviluppo economico \u00e8 stato accompagnato dalla creazione di un stato sociale ispirato al modello scandinavo, che ha promosso l'innalzamento del tenore di vita e la regolamentazione delle disuguaglianze. Tuttavia, un'oligarchia \u00e8 rimasta predominante: quattordici famiglie - un gruppo noto come \"Octopus\" - costituivano l'\u00e9lite economica e politica del Paese. Hanno dominato tutti i settori dell'economia: importazioni, trasporti, banche, assicurazioni, pesca e rifornimento della base NATO. Politicamente, questa oligarchia ha governato sul Partito dell'Indipendenza (PI), che controllava i media. Ha anche stabilito le nomine di alti funzionari dell'amministrazione, della polizia e dell'esercito. Le parti dominanti (PI e Partito Progressista) gestiscono direttamente le banche pubbliche locali, rendendo impossibile ottenere prestiti senza l'accordo dell'apparatchik locale.\nL'economia \u00e8 stata liberalizzata dopo l'adesione dell'Islanda all'Spazio economico europeo nel 1994, che richiede la libera circolazione di capitali, beni, servizi e persone. Il primo ministro Dav\u00ed\u00f0 Oddsson ha intrapreso un programma di vendita di beni statali e di deregolamentazione del mercato del lavoro. Le disparit\u00e0 di reddito e di ricchezza si sono ampliate, aggravate da politiche fiscali sfavorevoli alla met\u00e0 pi\u00f9 povera della popolazione.\nLe truppe statunitensi restarono sul suolo islandese fino al 2006, ma con il divieto da parte del governo di posizionare armi nucleari. Negli anni settanta i rapporti tra Islanda e Regno Unito si incrinarono a causa dell'espansione delle acque territoriali islandesi, al fine di contrastare la concorrenza dei pescherecci del Regno Unito: questo periodo viene detto della \"guerra del merluzzo\". La crisi si concluse con un'accettazione del Regno Unito riguardo all'estensione del territorio.\nDurante il periodo 2003-07 l'Islanda si \u00e8 trasformata da un Paese pi\u00f9 noto per la sua industria della pesca in uno che fornisce sofisticati servizi finanziari, che l'ha portata a essere colpita duramente dalla crisi finanziaria globale 2008, che si \u00e8 estesa fino al 2009. La crisi interna ha portato alla pi\u00f9 grande emigrazione dall'Islanda dal 1887. Segnali allarmanti si moltiplicano rapidamente. Il disavanzo delle partite correnti del Paese \u00e8 passato dal 5 per cento del PIL nel 2003 al 20 per cento nel 2006, uno dei livelli pi\u00f9 alti al mondo. All'inizio del 2006, Fitch ha declassato il rating dell'Islanda da \"stabile\" a \"negativo\". La corona islandese ha perso parte del suo valore, in contrasto con il valore dei debiti delle banche, che sono aumentati. Il mercato azionario \u00e8 crollato e i fallimenti sono aumentati, costringendo lo Stato a mobilitare le finanze pubbliche a vantaggio del settore privato. La Danske Bank di Copenaghen ha poi descritto l'Islanda come un'economia sul punto di esplodere.\nGeografia.\nMorfologia.\nRicoperta per il 10% da ghiacciai, l'Islanda \u00e8 costituita dai monti della dorsale medio-atlantica e presenta una superficie formata da rocce di origine vulcanica, prevalentemente basaltiche. Gran parte del suo territorio \u00e8 occupato da montagne che raggiungono discrete altezze (il monte pi\u00f9 alto \u00e8 l'Hvannadalshnj\u00fakur, 2\u00a0119 metri) ed \u00e8 caratterizzato da vasti altopiani. Le coste, ricche di insenature e profondi fiordi a settentrione, a sud si presentano arenose e basse e qui si concentrano le zone coltivabili, che sono in totale circa un quinto della superficie. Occorre infine dire che il Paese ospita il pi\u00f9 grande ghiacciaio del continente, il Vatnaj\u00f6kull ed \u00e8 la seconda isola pi\u00f9 grande del continente.\nLa morfologia del territorio islandese ha sub\u00edto importanti modifiche a causa inizialmente di un peggioramento climatico avvenuto circa 9 milioni di anni fa e poi per le ultime glaciazioni che ne hanno modellato il paesaggio con fiordi, vallate dal tipico profilo a U e montagne in parte ricoperte da ghiacciai. Non a caso, a causa di questa doppia particolarit\u00e0, l'Islanda \u00e8 spesso chiamata \"l'isola di ghiaccio e di fuoco\".\nGeologia.\nGeologicamente parlando, l'Islanda \u00e8 un'isola giovanissima. Infatti \u00e8 una delle terre di pi\u00f9 recente formazione di tutto il pianeta, con appena circa 20 milioni di anni contro i circa 4 miliardi della crosta terrestre; il suo territorio \u00e8 interamente costituito da rocce vulcaniche. Costituisce una delle isole vulcaniche pi\u00f9 attive sulla Terra, originata dal magma fuoriuscito dalla dorsale oceanica che separa le due placche oceaniche dell'oceano Atlantico, che in corrispondenza dell'Islanda giacciono al di sopra di un hot spot, la cui presenza ha permesso l'emersione dalle acque delle prime conformazioni basaltiche. \nLa presenza dell\u2019isola emersa \u00e8 dovuta alla sovrapposizione delle due sorgenti magmatiche: la dorsale (basalti N-MORB) e l'hotspot (basalti OIB, ovvero \"Oceanic Island Basalts\" come le Hawaii). Conseguentemente i magmi sono, dal punto di vista geochimico, intermedi: prendono il nome di Plume-Morb o Enriched-Morb. L\u2019hotspot garantisce una sovrapproduzione di magma che permette l\u2019emersione della dorsale: se non fosse per la presenza dell\u2019hotspot sotto la dorsale, essa si manterrebbe ben al di sotto del livello del mare, come infatti avviene lungo tutta la sua estensione.\nLa separazione delle zolle, che avviene alla velocit\u00e0 di circa 2\u00a0cm all'anno, ha contribuito a far raggiungere all'isola i suoi attuali \u00a0km\u00b2 di estensione.\nStratigrafia.\nLe rocce vulcaniche affioranti sull'isola vengono suddivise in quattro serie distinte per et\u00e0 di formazione, che cresce con l'allontanarsi dalla fascia mediana di rift, che taglia l'isola da sud-ovest a nord-est. L'et\u00e0 delle rocce \u00e8 stata determinata con metodi radiometrici, paleomagnetici e analisi dei depositi piroclastici, interposti fra le colate laviche e loro alterazioni climatiche, in quanto sono quasi del tutto assenti i fossili, a causa della tipologia delle rocce presenti.\nGran parte dell'attivit\u00e0 vulcanica si sviluppa nella frattura che unisce la penisola di Reykjanes all'\u00d6xarfj\u00f6r\u00f0ur. Qualche fenomeno vulcanico si verifica anche nell'Islanda meridionale e nella penisola di Sn\u00e6fellsnes. La maggior parte dei sistemi vulcanici dell'isola - nel complesso una trentina - si sviluppa intorno a un cono centrale, oppure \u00e8 una grande depressione circolare (per esempio, lo stratovulcano Askja). Gli edifici vulcanici sono parte integrante del paesaggio islandese, spesso rappresentato da vastissimi altopiani lavici, le cui depressioni spesso sono ricoperte da depositi torbosi, interrotti da qualche cono vulcanico. Anche gli stessi altopiani si sono formati in seguito alle eruzioni subglaciali che, essendosi raffreddate rapidissimamente, hanno creato lava a cuscino. Infine, ancora nell'Islanda meridionale troviamo il Laki, un sistema vulcanico di 24\u00a0km che nel 1783, eruttando, comport\u00f2 effetti climatici nell'emisfero boreale.\nI vulcani.\nVi sono 30 vulcani attivi, di cui 13 hanno eruttato dai primi insediamenti stabili sull'isola nel 874 d.C. I pi\u00f9 noti sono Hekla, Gr\u00edmsv\u00f6tn e Katla.\nEruzioni principali.\nIn circa 1\u00a0100 anni di insediamenti umani sull'isola, sono state registrate circa 250 maggiori eruzioni vulcaniche, alcune delle quali si sono protratte anche per anni. Queste hanno generato circa 45\u00a0000\u00a0m\u00b3 di rocce. I vulcani pi\u00f9 attivi, nonch\u00e9 pi\u00f9 noti, sono l'Hekla, il Gr\u00edmsv\u00f6tn e il Katla, che hanno avuto pi\u00f9 o meno venti eruzioni ciascuno. Tuttavia, i ghiacciai che ricoprono questi vulcani sono spesso soggetti a improvvisi scioglimenti a causa della ripresa di attivit\u00e0 vulcanica all'interno delle loro caldere. L'ultimo grande scioglimento si \u00e8 verificato nel 1996, quando il Gr\u00edmsv\u00f6tn, coperto per gran parte dal Vatnaj\u00f6kull, ne sciolse 3\u00a0km\u00b3. Eruzioni ben maggiori sono conosciute tra il 1362 e il 1727, quando continue eruzioni vulcaniche uccisero uomini e animali in gran quantit\u00e0.\nAndando ancora pi\u00f9 indietro nel tempo, bisogna citare la drammatica e devastante eruzione dell'Hekla nel 1104, che rase al suolo la valle del \u00dej\u00f3rs\u00e1rdalur e che rivest\u00ec e seppell\u00ec sotto i lapilli le zone circostanti. Ma le eruzioni pi\u00f9 disastrose di tutta la storia islandese si verificarono dopo il 1727: nel XVIII secolo una serie di tre eruzioni mise in ginocchio l'isola e la sua popolazione. Inizi\u00f2 il Katla nel 1755, replic\u00f2 l'Hekla nel 1766 e concluse il Laki con una catastrofica eruzione tra il 1783 e il 1784: lo zolfo e l'anidride carbonica avvelenarono fiumi e terreni uccidendo oltre 10\u00a0000 persone e pi\u00f9 della met\u00e0 del bestiame sull'isola.\nTra le eruzioni recenti, nessuna \u00e8 lontanamente comparabile a quella del Laki di fine Settecento. Per\u00f2 quella innocua dell'isola di Heimaey del 23 gennaio 1973 non divent\u00f2 una carneficina solo grazie a una fortunata coincidenza: la popolazione isolana fu salvata dalle barche dei pescatori che si trovavano al porto solo per caso. Passata l'emergenza, molti abitanti tornarono sull'isola e disseppellirono quelle case non raggiunte dalla lava, ma semplicemente ricoperte dalla cenere vulcanica ricaduta. L'eruzione fu una tragedia evitata, anche grazie a potenti getti di acqua marina sulle colate laviche in movimento, che ritardarono la loro avanzata. Il calore delle colate laviche fu utilizzato per alcuni anni per il riscaldamento delle abitazioni. Il suo piccolo porto da allora fu pi\u00f9 protetto dalla forza del mare poich\u00e9 le colate laviche che arrivarono fino all'acqua crearono una barriera. Infine, l'eruzione pi\u00f9 nota fra quelle avvenute in tempi pi\u00f9 recenti in Islanda risale sicuramente al 2010, quando l'eruzione dell'Eyjafj\u00f6ll emise nell'atmosfera una quantit\u00e0 di ceneri tale da paralizzare il traffico aereo di tutta Europa per settimane intere, con una perdita di oltre 200 milioni di dollari al giorno per molte compagnie aeree.\nEruzioni sottomarine.\nNel 1963 un'eruzione sottomarina ha dato origine a una piccola isola: Surtsey, lungo le coste meridionali.\nI geyser.\nOltre ai vulcani, molti dei quali attivi, nell'isola sono diffuse le manifestazioni vulcaniche secondarie: sorgenti termali, fumarole e moltissimi geyser, getti di acqua calda alti decine di metri sfruttati anche per il riscaldamento delle case islandesi.\nSfruttamento dell'energia geotermica.\nTali fenomeni sono dovuti a precipitazioni che s'infiltrano nella crosta terrestre, acquistando calore attraverso le pietre o il magma e risalendo successivamente in superficie in forma di sorgenti di vapore acqueo. Grossomodo, \u00e8 questo lo stesso meccanismo attraverso cui avviene il funzionamento dei geyser. Sull'isola nordatlantica ci sono anche circa trenta aree ad alta temperatura, che presentano fanghi termali. Questa energia geotermica ad alta entalpia viene quindi utilizzata non solo per produrre energia elettrica, ma anche per grandissima parte degli impianti di riscaldamento. Questo forte utilizzo del geotermico lo si deve anche grazie alla diminuzione degli effetti devastanti delle eruzioni dei temibili vulcani islandesi, in quanto i moderni sistemi di allarme consentono di trovare le giuste contromisure, tant'\u00e8 che ormai le eruzioni sono diventate da fonte di paura per gli abitanti locali ad attrattiva turistica.\nIdrografia.\nI fiumi.\nData l'abbondanza dei ghiacciai, sono molti i fiumi alimentati dall'acqua derivante dallo scioglimento del ghiaccio nella stagione estiva. I corsi d'acqua hanno portate abbondanti e sono ricchi di salmoni; nei loro brevi corsi formano tante suggestive cascate, seguendo i dislivelli del terreno.\nI fiumi islandesi sono in parte molto noti, ma nessuno di essi \u00e8 navigabile. I principali fiumi sono: \nI ghiacciai.\nUn tempo l'Islanda era ricoperta da immensi ghiacciai. Ora essi formano le \"lagune di iceberg\" nel Mare di Groenlandia e coprono anche le vette, oltre i metri, dei massicci centrali. \u00c8 islandese il pi\u00f9 grande ghiacciaio d'Europa, il Vatnaj\u00f6kull, situato nella parte sud-orientale dell'isola, che occupa una superficie di circa 8\u00a0500\u00a0km\u00b2.\nI laghi.\nNumerosi sono i laghi, tra cui il \"Lago M\u00fdvatn\" e il \"Lago \u00d6skjuvatn\", che occupa un antico cratere vulcanico, come molti altri laghi islandesi.\nLe coste.\nLe coste raggiungono uno sviluppo di quasi 6\u00a0000\u00a0km; sono generalmente frastagliate e incise dai \"fiordi\", formati dall'erosione dei ghiacciai. Solo nella parte centrale si aprono piccole \"pianure costiere\", formate da antichi depositi dei ghiacciai e dei fiumi.\nClima.\nL'Islanda si trova in una zona di forti contrasti termici sia atmosferici (tra i tiepidi venti sudoccidentali e quelli freddissimi che scendono dalla Groenlandia) sia marini. Tale situazione di contrasto genera intorno all'isola una zona di bassa pressione quasi permanente, che \u00e8 stata battezzata \"Depressione d'Islanda\". Essa influenza il clima dell'isola pi\u00f9 di ogni altro fattore, determinando un'estrema variabilit\u00e0 della forza dei venti, della loro direzione e dell'umidit\u00e0 delle masse d'aria. Di conseguenza, in Islanda, repentini passaggi dalla pioggia al bel tempo e di nuovo al maltempo sono la regola anzich\u00e9 l'eccezione. Non sono inoltre rare violente tempeste, dovute a passaggi di depressioni con valori barici anche inferiori ai 950\u00a0hPa.\nRelativamente alla latitudine (63-66\u00b0 N) e nonostante le sue propaggini settentrionali sfiorino il circolo polare artico, l'inverno dell'Islanda non \u00e8 eccessivamente freddo, soprattutto per l'influenza (come detto) di parte della corrente del Golfo, che sfiora l'isola sui suoi versanti meridionale e sudoccidentale. L'estate invece \u00e8 molto breve e fresca (massime di luglio a Reykjav\u00edk sui 13 \u00b0C e minime sui 7 \u00b0C). Il record di caldo della capitale \u00e8 24,8 \u00b0C, mentre quello assoluto islandese \u00e8 30,5 \u00b0C (piuttosto alto, ma si deve tener conto del calore cittadino che, anche in centri abitati spaziosi come quelli dell'isola, mantiene le temperature almeno sui 2-3 \u00b0C al di sopra delle aree extraurbane). In genere nei giorni pi\u00f9 caldi (a luglio) si superano di poco i 20 \u00b0C, ed \u00e8 considerata gi\u00e0 una considerevole ondata di caldo, mentre durante la notte \u00e8 raro non scendere sotto i 10 \u00b0C. All'interno (per via dell'altitudine) e a nordovest (a causa di una maggiore influenza della corrente fredda proveniente dalla Groenlandia) il clima \u00e8 molto pi\u00f9 rigido e manca una vera e propria estate. \nI ghiacciai occupano il 13% dell'intero Paese e la loro estensione supera quella complessiva dei ghiacciai di tutta l'Europa continentale, questi si trovano anche ad altitudini collinari (lingue glaciali si spingono quasi fino al mare, anche a 50\u00a0m s.l.m.) e in zone ombrose gelo e neve permangono tutto l'anno. Le piogge, dipendenti in massima parte dalla direzione del vento, ammontano a circa 1\u00a0000\u20131\u00a0600\u00a0mm annui lungo le coste meridionali e orientali, a 700\u20131\u00a0000\u00a0mm all'interno dell'isola, a 800\u00a0mm a Reykjav\u00edk e a 400\u2013600\u00a0mm a nord e nordest. La parte dell'isola con precipitazioni pi\u00f9 basse si trova a nord dell'enorme ghiacciaio Vatnaj\u00f6kull, dove esse sono inferiori a 400\u00a0mm. Le nevicate possono avvenire anche a inizio giugno e fine agosto nell'entroterra.\nIn inverno, come detto, le temperature sono miti e non scendono di molto sotto lo zero: nei giorni pi\u00f9 freddi (in gennaio) nelle regioni costiere meridionali si hanno temperature attorno agli 0 \u00b0C, negli altopiani centrali attorno ai -10 \u00b0C e nelle zone settentrionali tra -25 \u00b0C e -30 \u00b0C. Nonostante ci\u00f2, le gelate sono molto frequenti e sono rare giornate molto al di sopra dello zero. Ci possono essere anche escursioni termiche giornaliere molto marcate, ma esse sono strettamente legate alla direzione di provenienza del vento (anzich\u00e9 all'alternanza di luce e oscurit\u00e0). L'arcipelago di Vestmannaeyjar, che si trova al largo della costa meridionale, \u00e8 la zona con il clima pi\u00f9 oceanico. Qui sono molto frequenti le giornate di forte vento con nevischio: la neve cade spesso, ma generalmente non ci sono grandi accumuli (non oltre i 15\u201320\u00a0cm). L'estate \u00e8 invece estremamente piovosa e fresca.\nIn sintesi, il clima islandese \u00e8 inadatto all'agricoltura (che pure potrebbe trovare condizioni favorevoli nei terreni vulcanici cos\u00ec fertili).\nPopolazione.\n\"Abitanti censiti nel gennaio 2013 per sesso e fasce d'et\u00e0\"\nDemografia.\nLontana sia dall'Europa sia dall'America e lambita da mari particolarmente pericolosi, l'Islanda si conserv\u00f2 disabitata a lungo. Nel IX secolo l'isola fu raggiunta da alcuni monaci irlandesi seguiti, nell'874, dai primi colonizzatori norvegesi. La piccola comunit\u00e0 tese a ingrandirsi per l'arrivo costante di immigrati non solo scandinavi, ma anche scozzesi e irlandesi. Si stima dunque che, nel X secolo, la popolazione doveva raggiungere le 25\u00a0000 unit\u00e0. Esaurite poco dopo le immigrazioni, l'isola godette di un periodo di benessere favorito dai frequenti contatti con la Norvegia. Questa situazione, favorevole all'incremento naturale della popolazione, si arrest\u00f2 durante il dominio danese, per poi riprendere verso la fine del XIX secolo: se allora gli islandesi erano ancora 80\u00a0000, gi\u00e0 nel 1930 raggiungevano le 109\u00a0000 unit\u00e0 per poi arrivare rapidamente alle 320\u00a0000.\nPaese con un livello di crescita naturale e un tasso di fertilit\u00e0 nettamente al di sopra della media europea (2,23 figli per coppia nel 2010 contro la media europea di 1,4), anche grazie alle politiche di aiuti familiari, la popolazione islandese dovrebbe crescere, grazie al saldo naturale, fino a 500\u00a0000 persone entro il 2060, senza tenere conto dell'immigrazione, che pure negli ultimi anni \u00e8 numerosa.\nGli immigrati sono circa e compongono il 13% della popolazione, concentrati soprattutto nella capitale; di questi, la maggioranza proviene dalla Polonia (circa polacchi, la comunit\u00e0 straniera pi\u00f9 numerosa), dalla Lituania (circa 2\u00a0000), dai paesi scandinavi, dalla Germania e dall'Austria.\nDistribuzione della popolazione.\nLa popolazione si distribuisce, come in passato, lungo le aree costiere pianeggianti, in particolar modo nelle regioni occidentali. Le zone interne sono invece pressoch\u00e9 disabitate, fatta eccezione per alcune vallate. Le localit\u00e0 pi\u00f9 densamente popolate sono le coste del Faxafl\u00f3i (dove sorge la capitale), di alcuni fiordi settentrionali e le pianure alluvionali del sud-ovest.\nLa densit\u00e0 media \u00e8 una tra le pi\u00f9 basse del pianeta, tanto pi\u00f9 se si tiene conto che oltre un terzo degli islandesi vive nella capitale.\nIl solo centro di grandi dimensioni \u00e8 ancora Reykjav\u00edk ma pochissimi sono i centri definibili davvero \"citt\u00e0\" (tra questi, K\u00f3pavogur, Hafnarfj\u00f6r\u00f0ur, Akureyri, Reykjanesb\u00e6r). L'Islanda \u00e8 uno dei Paesi europei con il pi\u00f9 alto tasso di incremento naturale (13,83 nati l'anno ogni abitanti contro 6,57 morti).\nEtnie.\nl'Islanda ha una popolazione omogenea, non essendo stata soggetta a immigrazioni consistenti nell'ultimo migliaio di anni. I relativamente pochi immigrati presenti nel Paese appartengono soprattutto ad altre etnie europee. Al 2016 il 92,04% della popolazione \u00e8 costituito da islandesi etnici, seguito dai polacchi che sono il 3,63%. Il restante 4,33% \u00e8 costituito da altre minoranze, soprattutto europee.\nReligione.\nGli islandesi hanno libert\u00e0 religiosa, come sancito dalla Costituzione. La religione ufficiale \u00e8 il luteranesimo, professato secondo la \"Chiesa Nazionale d'Islanda\" (\u00dej\u00f3\u00f0kirkjan). Durante la dichiarazione dei redditi, gli islandesi devono dichiarare l'appartenenza religiosa, consentendo cos\u00ec di distribuire una quota di imposta alla confessione religiosa scelta; per i non religiosi la quota viene destinata allo Stato. Al 2017 gli islandesi erano ripartiti nei seguenti gruppi religiosi:\nLa percentuale di cristiani ha mostrato negli ultimi anni un rapido e costante calo, mentre altre religioni sono in crescita. Secondo l'ultimo studio dell'Istituto statunitense Gallup sull'Indice globale sulla religiosit\u00e0 e sull'ateismo reso pubblico l'8 agosto 2012 gli atei in Islanda sarebbero per\u00f2 il 10% della popolazione. Secondo un sondaggio del 2015 invece risulta che oltre il 40% degli islandesi sotto i 25 anni si dichiara ateo, e lo 0% crede nel creazionismo.\nLingue.\nLa lingua ufficiale dello Stato \u00e8 l'islandese. La lingua di quest'isola venne importata nel IX e nel X secolo dai norvegesi che la colonizzarono e appartiene quindi al gruppo nordico occidentale delle lingue germaniche. A causa della posizione geografica l'islandese \u00e8 la lingua scandinava pi\u00f9 conservata dai tempi antichi in fatto di vocabolario, ortografia e grammatica. Viene utilizzato l'alfabeto latino, a cui vanno ad aggiungersi due caratteri: \u00fe e \u00f0.\nInoltre, lo Stato islandese ha ufficialmente riconosciuto la lingua dei segni islandese (\"islenskt t\u00e1knm\u00e1l\") come lingua primaria della comunit\u00e0 sorda islandese, ed \u00e8 protetta da diritti costituzionali. Anche il Braille islandese, lingua scritta della comunit\u00e0 dei ciechi, \u00e8 riconosciuto.\nOnomastica.\nAnzich\u00e9 utilizzare i cognomi, gli islandesi aggiungono al proprio nome personale il patronimico (nome del padre al genitivo) seguito dai suffissi:\nIn questo modo, \"Baldur\" figlio di \"Jon\" si chiamer\u00e0 \"Baldur Jonsson\". Sua sorella \"Elin\" invece si chiamer\u00e0 \"Elin Jonsd\u00f3ttir\".\nOrdinamento dello Stato.\nL'Islanda \u00e8 una repubblica dal 1944. Ha un sistema di governo parlamentare: il capo del governo e i ministri esercitano il potere esecutivo; il governo, per restare in carica, deve essere sostenuto dalla maggioranza dei membri del Parlamento (\"Althing\"). Il presidente della Repubblica, eletto dai cittadini, rimane in carica per quattro anni. Vigd\u00eds Finnbogad\u00f3ttir, prima donna presidente nello Stato, e una delle prime con la carica di capo di Stato in tutto il mondo (eccettuate le regine regnanti), \u00e8 stata riconfermata per ben tre volte nella carica.\nLa Costituzione dell'Islanda \u00e8 entrata in vigore il 17 giugno 1944.\nSuddivisioni storiche e amministrative.\nL'Islanda \u00e8 suddivisa amministrativamente in municipalit\u00e0, contee e regioni.\nDistretti elettorali.\nL'Islanda \u00e8 divisa in sei distretti elettorali per la selezione dei rappresentanti all'Al\u00feingi (parlamento). La divisione corrente fu stabilita da un emendamento costituzionale del 1999 teso a bilanciare il peso delle diverse aree del Paese dove alcune aree rurali poco abitate avevano peso maggiore della stessa capitale.\nRegioni.\nL'Islanda \u00e8 divisa in otto landsv\u00e6\u00f0i (regioni), usate principalmente per scopi statistici, per delimitare le giurisdizioni delle corti distrettuali e in generale per l'attribuzione del codice postale. Prima del 2003 le regioni erano anche utilizzate per le elezioni dell'Althing. Questi utilizzi (eccetto per quelli statistici) sono comunque basati su una vecchia versione delle regioni dove la citt\u00e0 di Reykjav\u00edk era una regione speciale e i comuni limitrofi nell'odierna regione della capitale erano parte della regione del Reykjanes, nel ventunesimo secolo nota come Su\u00f0urnes.\nContee.\nL'Islanda \u00e8 tradizionalmente divisa in 23 contee, \"s\u00fdslur\", e 14 citt\u00e0 indipendenti, \"kaupsta\u00f0ir\". Questa divisione non ha pi\u00f9 significato a livello amministrativo, visto che il Paese \u00e8 diviso in 26 magistrature, nelle quali i rispettivi magistrati sono la maggiore autorit\u00e0 per quanto riguarda la polizia locale (eccetto a Reykjav\u00edk dove c'\u00e8 uno speciale ufficio di commissariato di polizia) e le funzioni amministrative come la dichiarazione di bancarotta o il matrimonio civile. Le giurisdizioni di questi magistrati seguono spesso le linee delle contee tradizionali, ma si usa pi\u00f9 di frequente riferirsi ad essi col nome della loro sede e non con quello della contea tradizionale (come per molte province italiane) anche quando si trovano sullo stesso territorio.\nComuni.\nIl territorio \u00e8 suddiviso in 72 \"s\u00fdslur\" (comuni). La maggior parte include un centro abitato principale (\"kaupsta\u00f0ur\").\nCitt\u00e0 principali.\nL'unico centro abitato dell'Islanda che possa definirsi citt\u00e0 \u00e8 Reykjav\u00edk, la capitale, in cui risiede quasi il 40% della popolazione. Oltre che sede politica e amministrativa \u00e8 anche il principale centro industriale, possiede un porto e un aeroporto. La qualit\u00e0 della vita \u00e8 piuttosto alta, cos\u00ec come il reddito pro capite, che \u00e8 anzi tra i pi\u00f9 elevati del continente.\nLe altre \"citt\u00e0\" principali si trovano, inevitabilmente, tutte lungo la costa. Oltre a Reykjav\u00edk, sempre a sud, si trovano Hafnarfj\u00f6r\u00f0ur, K\u00f3pavogur, Selfoss e Keflav\u00edk, sede dell'aeroporto internazionale. Nella parte ovest dell'isola tra i principali centri si annovera Akranes, mentre a nord Akureyri e H\u00fasav\u00edk. Egilssta\u00f0ir \u00e8 il principale centro dell'Est Islanda. L'isola pi\u00f9 importante \u00e8 Vestmannaeyjar.\nIstituzioni.\nOrdinamento scolastico.\nL'istruzione \u00e8 obbligatoria e gratuita dai 6 ai 16 anni, . Vi \u00e8 quindi un alto livello culturale e non esiste l'analfabetismo.\nNel 2007 erano presenti 8\u00a0179 insegnanti e nel 2009 si contavano 81\u00a0854 studenti e 3\u00a0450 laureati.\nIl 7,6% del PIL islandese \u00e8 investito nella pubblica istruzione, mentre il 3,1% nella ricerca.\nUniversit\u00e0.\nNell'ambito universitario ricordiamo l'Universit\u00e0 d'Islanda, fondata il 17 giugno 1911.\nSistema sanitario.\nIl sistema sanitario \u00e8 uno dei migliori del mondo. In Islanda non esistono le scuole di specializzazione per i medici neolaureati (con l'eccezione della medicina del lavoro e medicina di base), per cui questi ultimi si recano soprattutto in Svezia o Stati Uniti per completare il loro percorso di studio.\nForze armate.\nL'Islanda \u00e8 uno dei pochi Stati senza forze armate. Esso possiede solo un corpo di polizia e la guardia costiera, che \u00e8 dotata anche di battelli armati per la sorveglianza della propria flotta di pescherecci, data la fortissima concorrenza con le flotte del Regno Unito, della Danimarca, della Norvegia e della Russia, concorrenza spesso sfociata in aspre dispute diplomatiche tra questi Paesi. \nGli Stati Uniti d'America hanno installato basi militari sull'isola sin dalla seconda guerra mondiale, ampliate e rafforzate durante la guerra fredda in funzione anti-sovietica. Pur impegnandosi a garantire la sicurezza dell'Islanda, il governo statunitense ha chiuso l'ultima base militare (Keflav\u00edk) nel 2006, anche a seguito di numerose proteste da parte degli abitanti, contrari alla permanenza della base.\nL'Islanda \u00e8 un membro della NATO (Organizzazione del Trattato dell'Atlantico del Nord), alleanza militare che lega la maggior parte dei Paesi europei, il Canada e gli Stati Uniti.\nSistema giudiziario.\nIl sistema giudiziario islandese, basandosi sul diritto danese, non prevede la pena di morte.\nNel 2010 si sono registrati reati, 6 ogni ab., per un totale di infrazioni, di cui 40\u00a0449 solo nella regione della capitale.\nPolitica.\nL'Islanda \u00e8 una repubblica parlamentare. Il Parlamento, che si chiama Althing (in islandese \"Al\u00feingi\"), venne fondato nel 1845 con funzioni consultive per il Re di Danimarca. Ci\u00f2 fu visto generalmente come un ristabilimento dell'assemblea fondata nel 930, nel periodo del Commonwealth, e sospeso nel 1799. Esercita il potere legislativo e ha 64 membri eletti a suffragio universale ogni quattro anni.\nIl Presidente della Repubblica, eletto solitamente tra figure di spicco esterne al mondo politico, ha compiti principalmente cerimoniali, con funzioni diplomatiche e di capo di Stato, ma detiene anche l'importante potere di mettere il veto a una legge approvata dal parlamento, e di sottoporla a referendum popolare. In ogni caso i poteri del Presidente sono regolarmente oggetto di dibattito. Vigd\u00eds Finnbogad\u00f3ttir \u00e8 stata la prima donna a essere eletta Capo di Stato nel 1980; ha esercitato le funzioni presidenziali fino al 1996.\nIl Primo Ministro \u00e8 il capo del Governo, e insieme a quest'ultimo detiene il potere esecutivo. Il Governo \u00e8 formalmente nominato dal Presidente della Repubblica dopo le elezioni legislative. In ogni caso, il processo di formazione del governo \u00e8 generalmente condotto dai leader dei partiti politici, che costituiscono una coalizione in grado di avere una maggioranza nell'Al\u00feing e assegnano le deleghe ai ministri. Solo nel caso in cui i leader dei partiti non siano in grado di raggiungere un compromesso in un ragionevole lasso di tempo il Presidente della Repubblica pu\u00f2 nominare autonomamente un Governo. Un caso simile non \u00e8 mai avvenuto dalla fondazione della Repubblica nel 1944, ma nel 1942 il reggente Sveinn Bj\u00f6rnsson, nominato dall'Al\u00feing nel 1941, nomin\u00f2 un governo non parlamentare. Il reggente aveva, nella pratica, funzioni presidenziali e Bj\u00f6rnsson divenne successivamente il primo Presidente della Repubblica nel 1944.\nIn Islanda i governi sono sempre stati formati da coalizioni tra due o pi\u00f9 partiti, in quanto nessun partito ha mai ricevuto la maggioranza dei seggi.\nLe elezioni per i consigli municipali, il parlamento, e il Presidente della Repubblica sono tenute ogni quattro anni.\nSituazione attuale.\nA seguito delle elezioni legislative del maggio 2007 si costitu\u00ec un governo formato da una coalizione tra il Partito dell'Indipendenza, di destra, e l'Alleanza Socialdemocratica, che godeva di un'ampia maggioranza di 43 seggi su 63 nell'Al\u00feing. Dal 1\u00ba febbraio 2009, a seguito delle dimissioni del Primo Ministro Geir Hilmar Haarde, ha assunto tale carica J\u00f3hanna Sigur\u00f0ard\u00f3ttir (Alleanza Socialdemocratica), a capo di un governo di coalizione tra i socialdemocratici, la sinistra e i verdi: \u00e8 stata la prima donna a ricoprire questa funzione in Islanda, oltrech\u00e9 la prima donna al mondo, dichiaratamente omosessuale, a ricoprire la carica di Primo Ministro. \u00c8 stata riconfermata nel ruolo a seguito delle elezioni anticipate tenutesi il 25 aprile 2009, che hanno visto la vittoria della coalizione formata dal \"Samfylkingin\" (Alleanza Socialdemocratica) e dal \"Vinstrihreyfingin gr\u00e6nt frambo\u00f0\" (Movimento dei Verdi di sinistra). Il 16 luglio 2009 il Parlamento ha autorizzato il governo a iniziare i negoziati per l'adesione all'Unione europea.\nQuesto processo rischia di rimanere incompiuto a seguito della vittoria, nelle elezioni del 2013, della coalizione tra il Partito dell'Indipendenza, guidato dal leader Bjarni Benediktsson, e il Partito del Progresso. Il centro-destra \"euroscettico\" torna dunque al potere dopo una sola legislatura all'opposizione: la politica di austerit\u00e0 promossa in questi ultimi quattro anni dal governo di centro-sinistra \u00e8 stata punita dall'elettorato islandese, nonostante i sacrifici abbiano permesso di uscire dalla recessione.\nLa nuova Costituzione.\nNel contesto della crisi economica del 2008 ha preso vita un movimento di cittadini per proporre la redazione di una nuova Costituzione che incorporasse le lezioni apprese dalla crisi e che sostituisse quella in vigore dal 1944 basata sul modello danese. Il 27 novembre 2010 furono indette delle elezioni da cui risultarono eletti i 25 cittadini che avrebbero formulato la bozza della nuova Costituzione. L'affluenza alle urne fu piuttosto bassa, meno del 36% degli aventi diritto si recarono a votare, e scelsero tra 522 candidati liberi da ogni affiliazione politica. Gli unici due vincoli per la candidatura, a parte quello di essere liberi dalla tessera di qualsiasi partito, erano quelli di essere maggiorenni e di disporre delle firme di almeno 30 sostenitori.\nLa \"Consulta Costituzionale\" (\"Stj\u00f3rnlagar\u00e1\u00f0\") eletta era composta da docenti universitari, avvocati, giornalisti e anche da un sindacalista, un contadino, un pastore e un regista. Al termine dei propri lavori il 29 luglio 2011 il movimento ha presentato al Parlamento islandese un progetto nel quale sono confluite la maggior parte delle linee guida prodotte in modo consensuale via internet e nel corso delle diverse assemblee del movimento che hanno avuto luogo in tutto il Paese. La proposta di riforma costituzionale, dopo essere stata approvata da un referendum popolare il 20 ottobre 2012, \u00e8 attualmente sottoposta al vaglio del parlamento che la dovr\u00e0 discutere e approvare entro le elezioni della primavera 2013.\nPrimo ministro.\nIl Primo ministro in carica \u00e8 Katr\u00edn Jakobsd\u00f3ttir, dal 30 novembre 2017.\nPartiti politici.\nI principali partiti politici:\nPolitica estera.\nLa Repubblica d'Islanda \u00e8 membro di:\nIl 23 luglio 2009 ha presentato domanda ufficiale d'adesione all'Unione europea. Tuttavia nel febbraio 2015 la domanda \u00e8 stata ritirata dal governo euro-scettico il quale, forte dell'ampio consenso popolare, non sembra intenzionato a ripresentarla in futuro.\nL'Islanda fu il primo Stato a riconoscere internazionalmente l'indipendenza delle repubbliche baltiche. Nel 2011 l'Islanda fu altres\u00ec tra i primi Stati europei a riconoscere ufficialmente lo Stato di Palestina.\nLibert\u00e0 di stampa.\nIl parlamento, il 16 luglio 2010, ha approvato una legge che garantisce a pieno la libert\u00e0 di espressione. In particolar modo, viene garantita l'impunit\u00e0 a chiunque pubblichi su internet informazioni riservate militari, giudiziarie o societarie. La medesima norma tutela anche chi viola un segreto di Stato. L'Islanda, pertanto, non potr\u00e0 dare esecuzione ad alcuna rogatoria estera volta a oscurare un sito internet islandese contenente tali informazioni.\nEconomia.\nLa forte crisi economica globale del 2008 ha portato l'Islanda al crack finanziario: prima di questi eventi l'economia islandese era piccola ma ben sviluppata, con un PIL stimato sui 10 miliardi di dollari nel 2005 (e un reddito procapite di 52\u00a0764 $, uno tra i pi\u00f9 alti del pianeta). A crollare nel 2008 \u00e8 l'istituto di credito islandese Landsbanki. Il governo islandese si fa carico dei debiti dei propri correntisti ma non di quelli dei residenti olandesi e inglesi facendone nascere una querelle con i relativi Stati che volevano un risarcimento anche per loro.\nSono presenti nel Paese alcune realt\u00e0 produttive di eccellenza in settori ad alta tecnologia: ad esempio le famose protesi in fibra di carbonio del corridore Oscar Pistorius sono prodotte da un'azienda islandese, la \u00d6ssur.\nIn seguito alla crisi finanziaria ed economica la disoccupazione \u00e8 passata dal minimo storico dell'1% nel 2008 all'8,2% del febbraio 2009 . A luglio 2015 la disoccupazione registrata \u00e8 stata del 4,3%, il debito pubblico \u00e8 salito al 400% del PIL.\nNel 2011, l'82,7% delle esportazioni dall'Islanda erano dirette nel SEE.\nInoltre, tra il 2017 e il 2018, l'Islanda, primo Paese al mondo, ha reso obbligatoria, per legge, la parit\u00e0 di stipendio tra uomo e donna.\nSettore primario.\nIl settore primario contribuisce al 6,2% del PIL islandese e il 5,8% della manodopera \u00e8 occupato in questo settore.\nL'industria agricola islandese \u00e8 ostacolata dal clima; principalmente consiste nella coltivazione di patate (nel 2009, 9\u00a0500 tonnellate) e, in serre, di piante da frutta e ortaggi. Animali da pelliccia e ovini (469\u00a0400 capi nel 2009) costituiscono la gran parte del bestiame allevato, cos\u00ec come aringhe e merluzzi sono i protagonisti nel settore della pesca. Nei pressi del M\u00fdvatn, lago sito a nord-est del Paese, vengono sfruttati i giacimenti di diatomite.\nI prodotti della pesca contribuiscono al 70% circa delle esportazioni. Gli interessi delle aziende legate alla pesca hanno portato alla ripresa della caccia alle balene. Nel 2012, sono state infatti esportate 748\u00a0619 tonnellate di prodotti marini.\nEnergia.\nA fine 2011 la capacit\u00e0 elettrica installata era di 2\u00a0669,4 MW e la produzione annuale di elettricit\u00e0 ammontava a 17\u00a0210,4 GWh.\nIl 72,7% dell'energia prodotta proviene da centrali idroelettriche, mentre la restante parte da centrali geotermiche.\nTra gli impianti geotermici va citato lo stabilimento di Krafla (60\u00a0MW installati), mentre tra quelli idroelettrici occorre segnalare gli impianti di Flj\u00f3tsdalur (690\u00a0MW) e di B\u00farfell (270\u00a0MW).\nSettore secondario.\nIl settore secondario contribuisce al 26,6% del PIL islandese e il 18,6% della manodopera \u00e8 impiegato in questo settore.\nL'industria \u00e8 attiva principalmente nei settori collaterali alla pesca, nonostante siano rilevanti il settore della lavorazione dell'alluminio, dell'abbigliamento e della produzione del cemento (nel 2009, 138\u00a0000 tonnellate).\nIndustrie dedite all'ottenimento di prodotti derivati dal pesce sono presenti nelle zone settentrionali dell'isola.\nSettore terziario.\nIl settore terziario contribuisce al 67,2% del PIL islandese e il 75,6% della manodopera \u00e8 impiegato in questo settore.\nGrandi capitali vengono investiti nel welfare e in particolare nel settore della sanit\u00e0. Infatti, nel 2011, il 9% del PIL era investito in questo settore.\nSettore terziario avanzato: uso di nuove tecnologie limitato per la recente crisi finanziaria internazionale, ma comunque in crescita e sviluppo\nTrasporti e telecomunicazioni.\nIn Islanda la rete ferroviaria \u00e8 assente, mentre, anche considerando le difficili condizioni ambientali, quella stradale risulta pi\u00f9 che discreta (12\u00a0888\u00a0km di cui 4\u00a0566 asfaltati nel 2010). Il sistema stradale islandese comprende la Hringvegur, la strada principale lunga 1\u00a0340 chilometri con la caratteristica forma ad anello, strade secondarie e le strade di montagna dette F-Road. La Hringevegur \u00e8 accessibile a tutti i tipi di veicoli ed \u00e8 quasi del tutto asfaltata, eccetto un breve tratto sterrato. Anche le strade secondarie, perlopi\u00f9 sterrate, sono transitabili con qualsiasi tipo di veicolo. Infine le strade di montagna sono accessibili solo ad autoveicoli con le 4 ruote motrici e sono aperte solo durante il periodo estivo. Il trasporto internazionale \u00e8 affidato all'aeroporto di Keflav\u00edk e il sistema aeroportuale riveste un ruolo di primaria importanza nelle comunicazioni interne. Al trasporto via mare vengono invece affidati la maggior parte dei commerci (pi\u00f9 di 250 le navi occupate nello spostamento delle merci).\nPi\u00f9 di 6 islandesi su 10 hanno accesso al telefono fisso, e i telefoni cellulari sono diffusi in un numero superiore a 10 ogni 10 abitanti (dati del 2010). Il 93% delle famiglie, nel 2006, possedeva un televisore ed erano presenti 526,7 computer ogni 1\u00a0000 abitanti. Inoltre, sono attivi 79 uffici postali.\nTurismo.\nNel 2009 si sono registrati 1\u00a0235\u00a0000 ingressi, che hanno fruttato 555 milioni di dollari statunitensi.\nLe bellezze naturali d'Islanda, tra cui il Vatnaj\u00f6kull e le sue enormi distese glaciali e la sua attivit\u00e0 vulcanica, unitamente a un vasto patrimonio culturale, tra cui occorre citare i molti musei di storia locale e naturale, fanno dell'Islanda una meta turistica rilevante nello scenario mondiale. Voli su piccoli aerei, in partenza Akureyri, permettono di raggiungere l'isolotto di Grimsey, tagliato nella sua parte settentrionale dal Circolo polare.\nMoneta.\nLa valuta corrente \u00e8 la \"corona islandese\" (codice ISO 4217: ISK; in islandese \"kr\u00f3na\", plurale: \"kr\u00f3nur\"), emessa solo dalla \"Banca Centrale d'Islanda\" (\"Se\u00f0labanki \u00cdslands\").\nLa corona islandese ha subito parecchio gli effetti della crisi economica del 2008 e dell'inflazione e si \u00e8 progressivamente svalutata contro l'euro, dimezzando il suo valore nel biennio 2007 - 2008 scivolando da un massimo di 82,13 corone fino a un minimo di 195,00 corone contro 1 euro.\nDal 2003, le seguenti banconote e monete (emesse dal 1980) hanno corso legale:\n1 kr\u00f3na si divide in 100 \"aurar\", ma questi ultimi non sono pi\u00f9 in uso.\nAmbiente.\nIn Islanda sono presenti tre parchi nazionali:\nEsistono poi ulteriori aree protette: i Parchi Rurali, i Monumenti Nazionali, le Riserve Naturali e altre. Il Paese detiene il miglior indice di \"performance\" ambientale del 2010: tale indice prende in considerazione diversi parametri come la qualit\u00e0 dell'aria, l'utilizzo delle risorse idriche, forestali, lo sfruttamento della pesca, la biodiversit\u00e0 e l'agricoltura.\nFauna.\nNel Nord-ovest si trova uno degli ultimi territori selvaggi d'Europa, con molti uccelli e renne (importate dalla Norvegia, ma allo stato brado).\nSull'isola si trova anche la volpe polare. Il visone americano (un predatore) \u00e8 fuggito da allevamenti per pellicce e non ha nemici naturali.\nIl cavallo islandese, piccolo come un pony, introdotto sull'isola dai Vichinghi, \u00e8 una razza particolare con un trotto (t\u00f6lt) veloce, sicuro e comodo per la cavalcata.\n\u00c8 vietata l'importazione di cavalli in quanto si teme l'introduzione di malattie equine e la minaccia alla purezza della razza del cavallo islandese.\nL'Islanda \u00e8 stata da sempre un'isola di pastorizia.\nGli ovini (prevalentemente della razza Round-Up56 Rattir) godono come pure i cavalli di molta libert\u00e0 e possono approfittare di ampi pascoli, dai quali vengono richiamati solo in autunno.\nLa caccia alle balene \u00e8 stata sospesa nel 1986, ma nel 2006 il governo ha annunciato di riprendere l'attivit\u00e0. Nel 2010, alla vigilia dei negoziati per l'adesione dell'Islanda all'Unione europea, la questione \u00e8 stata riaperta in quanto l'Islanda, cacciando i cetacei, non rispetterebbe gli orientamenti comunitari e la moratoria internazionale.\nTra gli uccelli, la pulcinella di mare (\"Fratercula arctica\") \u00e8 considerato una sorta di animale simbolo dell'isola.\nPosti importanti per l'avifauna sono la penisola L\u00e1trabjarg, il lago M\u00fdvatn, le isole Vestmannaeyjar.\nFlora.\nLa flora islandese ha alcune specie endemiche.\nI lupini, con una caratteristica fioritura violetta in giugno, vennero introdotti dopo la seconda guerra mondiale.\nL'Islanda \u00e8 uno dei Paesi sui quali la deforestazione di massa ha ottenuto gli effetti pi\u00f9 devastanti. La mancanza di foreste di grande estensione e, in alcune aree, la loro completa assenza ne fa il Paese europeo (esclusi i microstati) con meno superficie occupata da foreste: solo circa 1% del territorio totale. Ci\u00f2 che i primi esploratori invece trovarono al loro arrivo era una situazione assai differente: un'isola coperta per il 25-40% principalmente da boschi di betulle la cui altezza raggiungeva i 15\u00a0m e che occupavano soprattutto i fondovalle riparati dal vento.\nA questi si aggregavano macchie di salici diffuse nelle aree costiere e umide. Trattandosi di un'isola particolarmente distanziata dal continente europeo, i primi abitanti dell'Islanda si dedicarono a un'economia di sussistenza, tagliando gli alberi per costruire imbarcazioni, edifici, produrre calore e pascoli per il foraggio da destinare al bestiame, costituito principalmente da pecore, introdotte per ottenere lana e fonte di sostentamento. Spesso vengono addotte come cause della distruzione di circa il 95% del patrimonio forestale islandese la Piccola era glaciale, che provoc\u00f2 un brusco abbassamento delle temperature, e le eruzioni vulcaniche. \nLe foreste erano altres\u00ec importanti per la necessit\u00e0 di carbone nella lavorazione del ferro e la produzione di utensili. Questa necessit\u00e0 si ridusse solamente intorno alla met\u00e0 del XIX secolo, quando si svilupp\u00f2 il commercio e molti dei macchinari agricoli vennero importati. La deforestazione per\u00f2 continuo fino circa agli anni quaranta del XX secolo, il legname infatti era l'unica fonte di riscaldamento per le fredde case in cemento o quelle coperte dai caratteristici tetti a zolle di erba. Cos\u00ec intorno alla met\u00e0 del secolo scorso il rivestimento forestale toccava i suoi minimi forse dalle ultime ere glaciali: si ipotizza infatti che anche meno dell'1% dell'isola presentasse alberi.\n Bench\u00e9 vengano ancora prodotti circa 100 tonnellate di ciocchi di legno per riscaldare alcune abitazioni, soprattutto quelle pi\u00f9 isolate che non possono contare sull'energia geotermica, \u00e8 in atto un grande sforzo di riforestazione in alcune aree dell'isola. Di queste un dato numero hanno anche una valenza sociale: assolvono al compito di aree ricreative nelle quali si pu\u00f2 osservare il fragile ecosistema di una foresta.\nCol beneplacito degli Stati Uniti e il contributo dell'ambasciatore Sig Rogich, nel 1992, al Summit della Terra di Rio de Janeiro, il programma aveva raggiunto la quota di 4 milioni di alberi impiantati ogni anni, pari a una media di 16 unit\u00e0 per abitante.\nNonostante nei secoli addietro vi fossero islandesi che nella loro vita non avevano neppure visto una foresta di grandi dimensioni, la presenza di vocaboli quali \"sk\u00f3gar\" o anche \"m\u00f6rk\" per indicare il concetto di \u201cbosco\u201d potrebbe confermare che il paesaggio islandese sia cambiato da come si presentava pi\u00f9 di mille anni fa. A sostegno di questa tesi \u00e8 possibile citare il Landn\u00e1mab\u00f3k, autorevole manoscritto anonimo che racconta la colonizzazione dell'isola:\nTra i proverbi islandesi pi\u00f9 famosi e interessanti figura questo, dal carattere apertamente burlesco:\nCultura.\nMusica.\nPer quanto riguarda l'ambito musicale, la musicista islandese pi\u00f9 famosa al mondo \u00e8 sicuramente Bj\u00f6rk, il cui stile istrionico abbraccia molti diversi generi (alternative rock, trip hop, elettronica, jazz, ecc.). Noti sono anche i Sigur R\u00f3s e i M\u00fam, band esponenti del dream pop e del post-rock; gli Of Monsters and Men, giovane gruppo pop con influenze folk; i Kaleo, gruppo alternative rock; i GusGus, formazione dedita alla musica elettronica; cos\u00ec come la cantautrice Emil\u00edana Torrini (di madre islandese e padre italiano) che, oltre che per s\u00e9 stessa, ha scritto brani anche per Madonna e Kylie Minogue. Ha ottenuto grande successo, davanti a un pubblico di circa 150 milioni di telespettatori, la giovane Yohanna all'Eurovision Song Contest 2009 con il brano \"Is it true\".\nAllo Stesso Eurovision Song Contest edizione 2019 ha partecipato il gruppo techno Hatari, gruppo che ha avuto successo in tutta Europa dopo l'uscita del primo album. \nAltri gruppi meno conosciuti sono i Tr\u00fabrot, gli Icecross e i N\u00e1tt\u00fara, attivi nei primi anni settanta.\nPer il genere pop rock e folk spicca inoltre Hera.\nCinema.\nNell'ambito cinematografico la figura pi\u00f9 importante \u00e8 quella di Fri\u00f0rik \u00de\u00f3r Fri\u00f0riksson, regista, sceneggiatore e produttore: nel 1987 ha fondato la \"Icelandic Film Corporation\", la principale societ\u00e0 di produzione islandese e nel 1991 il film da lui diretto, \"Figli della natura\", \u00e8 stato candidato all'Oscar come miglior pellicola straniera. \nNel 2002 ha riscosso un buon successo internazionale il film \"N\u00f3i Alb\u00edn\u00f3i\", scritto e diretto dal regista e sceneggiatore Dagur K\u00e1ri. Inoltre il film Storie di cavalli e di uomini (2013) diretto da Benedikt Erlingsson ha vinto vari premi internazionali.\nDal 2004, ogni anno alla fine di settembre ha luogo il Reykjav\u00edk International Film Festival, festival internazionale del cinema.\nLetteratura.\nTra gli scrittori islandesi ricordiamo P\u00e9tur Gunnarsson, poeta, nonch\u00e9 autore di canzoni, molto famoso in patria. Ma lo scrittore islandese pi\u00f9 noto in assoluto \u00e8 comunque il romanziere Halld\u00f3r Laxness, premio Nobel per la letteratura nel 1955.\nIn campo letterario sono da menzionare anche le figure del poeta romantico J\u00f3nas Hallgr\u00edmsson, la cui data di nascita \u00e8 ricordata con il \"Giorno della Lingua Islandese,\" e Gunnar Gunnarsson, pi\u00f9 volte segnalato per il premio Nobel, \u00e8 da ricordare per i suoi numerosi importanti romanzi, dapprima scritti in lingua danese e successivamente tradotti in islandese dall'autore stesso. Infine \u00e8 da citare lo scrittore, in particolare per i bambini, J\u00f3n Sveinsson.\nPatrimoni dell'umanit\u00e0.\nNel contesto culturale, al 2021 sono tre i siti islandesi iscritti nella Lista dei patrimoni dell'umanit\u00e0 dell' UNESCO.\nAltri aspetti culturali.\n\"Nordicum-Mediterraneum\" \u00e8 un forum internazionale e interdisciplinare per la presentazione, discussione e scambio di idee e risorse legate al mondo mediterraneo e nordico, pubblicato dall'Universit\u00e0 di Akureyri. In particolare Nordicum-Mediterraneum studia i legami tra l'Islanda e l'Italia, dal punto di vista storico, culturale, economico, politico, scientifico, religioso e artistico; analizza poi le origini comuni e le tradizioni intrecciate delle comunit\u00e0 del Nord eurasiatico - \"Nordicum\" - e del Sud - cio\u00e8 \"Mediterraneum\".\nIceland Review \u00e8 la rivista islandese pi\u00f9 antica e famosa, scritta in lingua inglese.\nTradizioni.\nQuesti nomi vengono mantenuti anche in seguito al matrimonio.\nSpesso i figli vengono chiamati con nomi gi\u00e0 presenti in famiglia.\nMolti islandesi sono in grado di ripercorrere il proprio albero genealogico fino ai tempi della colonizzazione.\nGastronomia.\nLa cucina islandese \u00e8 caratterizzata principalmente da due pietanze storiche dell'isola: l'agnello e il pesce.\nFestivit\u00e0.\nQui di seguito vi \u00e8 un calendario di tutte le festivit\u00e0 in Islanda, le quali non sono legate solo a celebrazioni religiose ma anche e soprattutto ad altri eventi collegati a tradizioni popolari.\nSport.\nCalcio.\nLa Nazionale di calcio islandese \u00e8 salita recentemente alla ribalta delle cronache per la storica prima qualificazione e il cammino intrapreso agli europei di calcio di Francia 2016 arrivando sino ai quarti di finale. Una curiosa caratteristica della Nazionale di questo Paese \u00e8 che tutti e 23 i giocatori che compongono attualmente la rosa militano in squadre non islandesi. Mentre per guidare la Nazionale \u00e8 stato chiamato lo svedese Lars Lagerb\u00e4ck, che gi\u00e0 aveva fatto bene con la selezione del proprio Paese. \nNel 2017 avviene la prima storica qualificazione per la nazionale ai mondiali di calcio di Russia 2018.\nQuesto nuovo corso dato alla vita calcistica nazionale \u00e8 dovuto a un progetto a finanziamento statale a lungo termine avviato in Islanda nel 2002 e che ha portato in dieci anni a una crescita esponenziale di tutto il movimento sportivo nazionale. Per permettere di praticare la disciplina anche nel gelo dell'inverno nordico, sono stati costruiti sei campi regolamentari indoor per uomini, donne e bambini, non solo ai professionisti, oltre che campi di minori dimensioni in ogni scuola dell'isola, finanziati dalla Federazione calcistica dell'Islanda (\"Knattspyrnusamband Islands\") e dai municipi. In Islanda c'\u00e8 un impianto ogni abitanti, media pi\u00f9 alta d'Europa. Un programma di aggiornamento per allenatori, aperto a tutti e a basso costo, ha decuplicato il numero dei tecnici locali, passati da 70 a 700 in poco tempo. La programmazione si \u00e8 unita alla cultura sportiva di un popolo cos\u00ec poco numeroso che i ragazzi pi\u00f9 dotati si dedicano abitualmente a pi\u00f9 di una disciplina.\nGiochi olimpici.\nLa prima medaglia olimpica per l'Islanda fu vinta da Vilhj\u00e1lmur Einarsson, argento nel salto triplo a Melbourne 1956.\nAltri sport.\nDa ricordare l'importante affermazione di J\u00f3n P\u00e1ll Sigmarsson, che vinse il titolo di World's Strongest Man (Uomo pi\u00f9 forte del mondo) per ben quattro volte.\nEventi sportivi.\nL'Islanda partecipa ai Giochi dei piccoli stati d'Europa, totalizzando 479 medaglie d'oro, 367 medaglie d'argento e 358 medaglie di bronzo."}
{"id": "2257199", "revid": "123920426", "url": "https://it.wikipedia.org/wiki?curid=2257199", "title": "Kiss Me Deadly (album Generation X)", "text": "Kiss Me Deadly \u00e8 il terzo e ultimo album del gruppo musicale punk britannico Generation X, pubblicato con lo pseudonimo Gen X.\nCrediti.\nFormazione:"}
{"id": "2257200", "revid": "101175", "url": "https://it.wikipedia.org/wiki?curid=2257200", "title": "Safilo Oxydo-LCR", "text": ""}
{"id": "2257206", "revid": "121432814", "url": "https://it.wikipedia.org/wiki?curid=2257206", "title": "Soundwave (personaggio)", "text": "Soundwave \u00e8 un personaggio immaginario dell'universo Transformers. Nelle storie viene descritto come il pi\u00f9 fedele luogotenente di Megatron, il leader dei Decepticon, e per certi versi l'unico suo vero amico. In ha un fratello di nome Sideways.\nAnimazione.\nGeneration 1.\nTransformers (G1) (1984-1987).\nLa sua forma alternativa su Cybertron \u00e8 una configurazione non meglio identificata, sulla Terra invece prende le sembianze di un walkman/radiolina di color azzurro mare; la sua caratteristica pi\u00f9 nota sono le sue cassette, cio\u00e8 piccoli Decepticon che lo aiutano nei compiti pi\u00f9 diversi e i cui travestimenti sono proprio musicassette; due di essi, Rumble e Frenzy, sono antropomorfi, degli altri hanno forme di animali, Ravage \u00e8 una iena, Laserbeak e Buzzsaw sono uccelli rapaci, Ratbat \u00e8 un pipistrello, Overkill e Slugfest due dinosauri. Nella versione italiana del cartoon \u00e8 stato chiamato Memor, ma ha ripreso il suo nome nel nuovo doppiaggio fedele all'originale (come quasi tutti i personaggi).Come specialista in comunicazioni, il suo avversario diretto \u00e8 l'Autobot Blaster (Radiorobot), che si trasforma in uno stereo portatile. Altra caratteristica che lo ha reso famoso \u00e8 la sua voce, monotona e metallica, priva di emozioni: la sua voce originale era di Frank Welker, doppiatore anche di Megatron e di tutte le cassette (anche gli animali, di cui imitava i versi), e l'effetto veniva ottenuto tramite un distorsore dai tecnici dello studio di registrazione.\nDurante l'uscita della sottocollezione \"Headmasters\", il modello di Soundwave venne ridipinto di nero ed il nome fu cambiato in SoundBlaster; nelle serie animata la cosa venne spiegata con la morte apparente e successiva ricostruzione di Soundwave e Blaster; nella versione italiana \u00e8 chiamato Vizar.\nA causa di incongruenze nelle varie versioni fumettistiche e cartonate di Frenzy e Rumble, \u00e8 cominciato negli anni '90 un dibattito senza fine su chi dei due sia rosso e chi azzurro; poich\u00e9 sono stati gli anglofoni a dare inizio al tutto, hanno coniato due semplici espressioni per esprimere la propria posizione in materia: F.I.R.R.I.B. e F.I.B.R.I.R., questi due acronimi sono l'abbreviazione rispettivamente di \"Frenzy is red, Rumble is blue\" e \"Frenzy is blue, Rumble is red\".\nBeast Era.\nDopo \"Generation 1\", il nome Soundwave scompare dagli scaffali per vari anni, prima di ricomparire nella linea Machine Wars (poi cancellata) e nella sottocollezione \"Mutanti\" all'interno della linea Beast Wars intorno al 1998/1999. Nessuno dei due giocattoli ha particolare successo. Nel 2005 la ditta Takara-Tomy (partner giapponese della Hasbro-Kenner e creatrice dei primi originali Transformers) lancia la collezione Galaxy Force con la relativa serie animata, e produce un modello di Soundblaster; la Hasbro-Kenner lo importa con il nome Soundwave; abbandonata da molto tempo l'idea dei robot capaci di comprimere la loro massa per diventare piccoli oggetti (Megatron, Soundwave, Blaster, Perceptor), la nuova forma \u00e8 un bombardiere B2 \"stealth\" ma, nel petto c'\u00e8 ancora spazio per Laserbeak.\nL'ultima apparizione di Soundwave \u00e8 nella collezione e cartone animato Transformers Animated, dove \u00e8 un robot musicale creato per la piccola Sari dal padre su suggerimento di Megatron, ma nella puntata fa dei continui \"upgrade\" fino a raggiungere la taglia di un'auto per famiglie di colore blu; la sua voce torna ad essere monotona e piatta.\nTransformers Animated (2007-2009).\nSoundwave in Transformers Animated appare come un sistema modulare di musica Decepticon, specializzato in disturbi sonori: Megatron lo costruisce in forma di giocattolo musicale, offrendolo al professor Sumdac come regalo per sua figlia Sari; in realt\u00e0 cerca di mandare Soundwave a prendere la chiave di lei. Mentre la sua modalit\u00e0 di robot conserva elementi della sua incarnazione originale che si trasformava in una radiolina, tanto pi\u00f9 nella sua forma di giocattolo, il suo alt-mode \u00e8 ora una Scion xB equipaggiata con altoparlanti. Egli possiede anche due sostenitori: Laserbeak, il quale si trasforma in una chitarra elettrica che usa per un attacco boom sonico, e Ratbat, che diventa un keytar per l'uso dell'ipnosi sonora. La sua voce, doppiata da Jeff Bennett negli Stati Uniti e Nobuo Tobita in Giappone, \u00e8 di nuovo distorta da un vocoder per creare l'iconica voce robotica monotona di Soundwave.\nTransformers: Prime (2010-2013).\nSoundwave \u00e8 uno dei principali membri del gruppo di Decepticon nella serie in CGI \"Transformers: Prime\". Egli \u00e8 stato un gladiatore al tempo della guerra su Cybertron allo stesso tempo come Megatron. Ha molti animali da compagnia che lavorano per lui (anche se l'unico animale da compagnia che si vede nella serie \u00e8 Laserbeak cosa che fa intendere che gli altri siano morti su Cybertron). Soundwave non parla con la propria voce in questa serie (tranne nella terza stagione, quando viene catturato dagli Autobot e si pu\u00f2 sentire la sua vera voce, che infatti \u00e8 computerizzata). Usa invece delle registrazioni audio dal suo archivio e da altre fonti. Alla fine della serie viene intrappolato nella zona d'ombra da Miko, Jack e Raf. In \"Predacons rising\" muore, apparentemente dopo la distruzione della Nemesis da parte di Unicron. In questa serie ha capacit\u00e0 che ricordano quelle dei ninja, dimostrate quando ha combattuto brevemente contro Airachnid. \u00c8 anche un ottimo combattente dato che nella seconda stagione si e scontrato con Wheeljack, membro dei \"demolitori\". Nel corso della serie, soprattutto in vari episodi, usa il cosiddetto \"trucco del ponte terrestre\" per liberarsi degli avversari; usa anche i suoi tentacoli per elettrificare i nemici.\nTransformers: Robots in Disguise (2015-2017).\nDopo alcuni anni Soundwave riappare nella seconda stagione nell'episodio 10 insieme a Laserbeak. Si scopre che Soundwave non era morto in \"Predacons rising\" ma segu\u00ec Megatron sulla Terra dopo essere stato apparentemente ucciso da Bumblebee. il luogotenente Decepticon riesce finalmente a uscire dalla zona d'ombra e sbaraglia Bumblebee e la sua squadra, dopodich\u00e9 spedisce Bumblebee nella zona d'ombra e lo condanna a rimanerci (tanto per vendicarsi di quello che gli era successo in passato). Imposta poi le coordinate del ponte terrestre per poterlo attivare da remoto e costruisce un trasmettitore per contattare Megatron. Alla fine, grazie a Russel, Danny, Fixit, Grimlock e Strongarm, Bumblebee esce dalla zona d'ombra e affronta Soundwave. Alla fine Bumblebee distrugge il trasmettitore e poi riesce a sconfiggere Soundwave rispedendolo nella zona d'ombra insieme a Laserbeak. In questa serie il suo design \u00e8 rimasto invariato cos\u00ec come le sue abilit\u00e0 (ha ancora le sue abilita di ninja, come quando sguinzaglia Laserbeak, e quelle nel combattimento corpo a corpo quando mette al tappeto Bumblebee e la sua squadra). Come nella serie precedente usa i suoi tentacoli per elettrificare i nemici. Nella terza stagione Soundwave, ancora imprigionato nella zona d'ombra, escogita un piano per uscire nuovamente dalla zona d'ombra che consiste nel rubare i Decepticon Hunter di Bumblebee, Strongarm e Sideswipe e per riuscire in questo invia due nuovi Minicon, Stuntwing e Trickout.\nAltri media.\nCinema.\nInizialmente Soundwave avrebbe dovuto essere nel cast di Transformers, e molti fan lo avevano richiesto a gran voce; nel 2006 circolarono sul web immagini di uno studio sul possibile aspetto fatto da Hasbro e ILM, in cui aveva la forma di un Balkan MK 6, un veicolo militare usato come base mobile per le comunicazioni; alcuni fan ne hanno realizzato modellini personalizzati trasformabili.\nInizialmente lo staff guidato da Bay aveva pensato ad un elicottero da combattimento, ma il ruolo and\u00f2 dapprima a Vortex e in seguito a Blackout. Poi decisero per uno stereo con il nome Soundbyte, rinominato Frenzy dal nome di uno dei suoi piccoli collaboratori.\nDopo il successo del primo film, il regista Michael Bay e gli sceneggiatori Roberto Orci e Alex Kurtzman hanno avuto il via libera per aumentare il numero dei robot per il seguito \"Transformers - La vendetta del caduto\". Soundwave si \u00e8 guadagnato un posto tra gli interpreti principali del film, in cui \u00e8 una sorta di satellite cybertroniano che orbita intorno alla Terra, e i fan di lunga data hanno richiesto e ottenuto il ritorno di Frank Welker nel ruolo del doppiatore di Soundwave. In questo film capta i segnali dell'Allspark che si stanno palesando nella mente di Sam, e quindi ne informa i Decepticon e manda Ravage a catturare Sam, mentre dirige gli spostamenti dei Decepticon sulla Terra.\nSoundwave \u00e8 presente anche in \"Transformers 3\" con una differente trasformazione, quella di una Mercedes-Benz SLS AMG. Insieme al suo seguace Laserbeak scopre l'Arca caduta sulla Luna e la tiene nascosta fino all'arrivo di Optimus Prime. Viene ucciso brutalmente a Chicago da Bumblebee.\nHa un ruolo marginale assieme a Ravage nel film \"Bumblebee\"; entrambi con un design del tutto simile alle controparti G1.\nFumetti.\nSoundwave era uno dei fondatori del movimento Decepticon, ed \u00e8 diventato uno dei luogotenenti di Megatron; ha fatto parte dell'equipaggio della \"Nemesi\", la nave ammiraglia della flotta spaziale che segui la nave Autobot \"Arca\" sulla Terra; \u00e8 apparso in tutte le \"continuity\" ispirate da Generation 1, dalla Marvel Comics alla IDW Publishing, passando per la Marvel UK e la Dreamwave; in ogni versione \u00e8 sempre leale a Megatron, ma in alcuni casi si preoccupa prima di s\u00e9 e poi della causa, ricattando e spiando gli altri Decepticon; Megatron lo sa ma non bada alla cosa, sapendo che l'isolamento rende Soundwave pi\u00f9 bisognoso del suo favore e della sua protezione.\nVideogiochi.\nSoundwave \u00e8, inoltre, presente in diversi videogiochi, ultimo dei quali , in cui ha, nella forma robotica, un aspetto simile a quello originale mentre sotto forma di veicolo \u00e8 un'auto; pu\u00f2 inoltre trasformarsi in boombox, ovvero uno dispositivo a forma di stereo senza per\u00f2 utilizzare la shrinking-techonlogy per ridurne le dimensioni, cosa che verr\u00e0 invece adottata nel suo adattamento terrestre nella serie Transformers (G1).\nIn questo gioco il suo design ricalca molti elementi della versione originale, come il mitragliatore montato sulla spalla, con cui \u00e8 tuttavia impossibile sparare (del resto era inutilizzato anche nella G1). \u00c8 giocabile nella campagna Decepticon: episodi III, IV, V; in cui appare come scienziato, inizialmente armato di fucile d'assalto a neutroni e un raggio riparatore energon. \u00c8 dotato dell'abilit\u00e0 di posizionare torrette di difesa e di quella di generare uno scudo fisso ed ha ancora lo spazio nel petto che nella G1 usava per trasportare le sue cassette (tra le quali compaiono Rumble, Frenzy e Laserbeak), che usa per trasportare l'Energon. \u00c8 inoltre giocabile nel multiplayer di Transformers - La vendetta del caduto."}
{"id": "2257215", "revid": "1543377", "url": "https://it.wikipedia.org/wiki?curid=2257215", "title": "Bettongia penicillata", "text": "Il woylie (Bettongia penicillata ), noto anche come bettongia dalla coda a spazzola, \u00e8 un piccolo marsupiale (lunghezza 30\u00a0cm) appartenente alla famiglia dei Potoroidi.\nUn tempo il suo areale ricopriva pi\u00f9 del 60% del continente australiano, ma oggi ne ricopre meno dell'1%. Ha abitudini rigidamente notturne e non \u00e8 gregario. Durante il giorno riposa in nidi ben fatti e nascosti, costruiti con erba e pezzi di corteccia. Si nutre dei bulbi, dei tuberi e dei funghi che mette alla luce scavando nel terreno con le robuste zampe anteriori. Abita le foreste temperate e le boscaglie, cos\u00ec come le macchie aride e le praterie.\nIn passato era diffuso in tutta la regione sud-occidentale dell'Australia Occidentale, in gran parte dell'Australia Meridionale, nel nord-ovest del Victoria e nella parte centrale del Nuovo Galles del Sud. Intorno alla met\u00e0 del XIX secolo era molto abbondante, ma negli anni '20 era gi\u00e0 scomparso da quasi tutto il suo areale. Nel 1992 sopravviveva soltanto in quattro piccole aree dell'Australia Occidentale. In Australia Meridionale \u00e8 diffuso un certo numero di esemplari in seguito alla reintroduzione di animali allevati in cattivit\u00e0. Grazie ai programmi di reintroduzione e al controllo delle volpi, gi\u00e0 nel 1996 si trovava in sei localit\u00e0 dell'Australia Meridionale, tra cui il Santuario di Karakamia, gestito dall\"'Australian Wildlife Conservancy\" (AWC), tre isolette al largo della costa e due siti sul continente.\nIl declino di questa bettongia sembra che sia stato causato da un certo numero di fattori, come l'impatto ambientale dovuto all'introduzione degli animali da pascolo, il disboscamento per far spazio ai terreni agricoli, la predazione ad opera delle volpi rosse introdotte e forse anche i cambiamenti nel regime degli incendi. Pi\u00f9 di recente, a un improvviso calo della popolazione in una delle aree rimanenti - pi\u00f9 dell'80 per cento in cinque anni - non \u00e8 stata ancora data una spiegazione, sebbene il ricercatore Andrew Thompson abbia trovato due infestazioni parassitarie nel sangue di questi animali.\nPer essere un mammifero, il woylie presenta una dieta piuttosto insolita. Nonostante possa nutrirsi anche di bulbi, tuberi, semi, insetti e resina, la fonte principale del suo sostentamento \u00e8 costituita da funghi sotterranei che possono essere digeriti solo indirettamente. In una porzione dello stomaco, i funghi vengono consumati da batteri. Questi producono i nutrienti che in seguito verranno digeriti nel resto dello stomaco e nell'intestino tenue.\n\u00c8 in grado di utilizzare la coda, raccolta in maniera prensile, per trasportare le fascine con cui costruisce il nido."}
{"id": "2257219", "revid": "24443", "url": "https://it.wikipedia.org/wiki?curid=2257219", "title": "Monte Roraima", "text": ""}
{"id": "2257222", "revid": "466539", "url": "https://it.wikipedia.org/wiki?curid=2257222", "title": "Vepsi", "text": "I Vepsi sono una popolazione di stirpe finnica stanziata nell'estrema parte occidentale della Russia e in alcune zone dell'Estonia; al loro interno, si denominano \"vepslaine\", \"bepslaane\", \"l\u00fcdinik\" o \"l\u00fcdilaine\" a seconda dei vari gruppi.\nStoria.\nParlano una lingua ugro-finnica appartenente al gruppo balto-finnico e sono prevalentemente stanziati in una regione fra la Carelia e le regioni di San Pietroburgo e Vologda, anche se ne esistono piccoli nuclei sparsi in alcune cittadine estoni.\nLe prime tracce storiche sembrano risalire al IV secolo d.C., dove compaiono in alcune cronache dello storico Giordane con il nome di \"vas\" o \"vasina\"; a partire dal IX secolo entrano nell'area di influenza del primo stato russo, la \"Rus' di Kiev\". Attualmente, la loro consistenza numerica \u00e8 stimata intorno alle 6.000 persone."}
{"id": "2257223", "revid": "124665448", "url": "https://it.wikipedia.org/wiki?curid=2257223", "title": "Eustachio Ignazio Capizzi", "text": "Fu proclamato venerabile da papa Pio IX nel 1858.\nBiografia.\nDi modesti natali (figlio di un allevatore, Placido Capizzi), rimase presto orfano di padre.\nFin dall'et\u00e0 di 11 anni, frequent\u00f2 nella sua Bronte l'oratorio San Filippo, per poi spostarsi a Caltagirone (dove rimase tre anni) ed in seguito a Lipari.\nNel 1732 si trasfer\u00ec a Palermo dove, due anni dopo, si avvicin\u00f2 alla medicina, scienza in cui si dimostr\u00f2 molto abile nonostante la sua vera vocazione fosse quella religiosa.\nCos\u00ec, poco tempo dopo, abbandon\u00f2 gli studi scientifici per abbracciare quelli teologici che si conclusero nel 1735 quando consegu\u00ec la laurea in teologia al Collegio Massimo di Palermo.\nSeguirono poi, alla fine dello stesso anno, la nomina a diacono e il 26 maggio 1736, all'et\u00e0 di 28 anni, l'ordinazione sacerdotale.\nPer dieci anni risiedette nella \"Parrocchia dell'Albergheria\" di Palermo, dove si dedic\u00f2 con fervente passione ad opere socialmente e moralmente utili nei confronti dei ceti pi\u00f9 disagiati.\nLe sue opere di bene fissarono indissolubilmente la sua figura nell'immaginario collettivo siciliano, che ancora oggi fatica a dimenticarsene.\nNegli anni seguenti prosegu\u00ec la sua opera dedicandosi, in particolare, alla costruzione e all'ampliamento di nuovi istituti e collegi nel territorio palermitano.\nNel 1747 fond\u00f2 il \"Collegio delle Vergini di Santa Maria del Carmine\", che diresse per i successivi cinque anni, fondandone nel contempo un altro simile nella vicina Vicari.\nDal 1759 al 1766 fu invece direttore del \"Collegio di Maria della Sapienza alla Magione\", che ampli\u00f2 e restaur\u00f2.\nSi stabil\u00ec poi nel 1769 nell\"'Oratorio dei Filippini dell'Olivella\", dove trascorse gli ultimi tredici anni della sua virtuosa vita.\nDurante questo period\u00f2 pubblic\u00f2 numerosi saggi e trattati, dimostrando le sue grandi doti di teologo e di scrittore.\nLa sua ultima impresa, fu la tanto desiderata costruzione di un Collegio cattolico nella sua citt\u00e0 nat\u00eca, Bronte. La costruzione dur\u00f2 quattro anni, dal 1774 al 1778, quando i lavori furono ultimati.\nIl complesso divenne negli anni a seguire uno dei principali centri culturali dell'isola, con la nomina a Real Collegio Borbonico.\nOggi l'istituto, il Collegio Capizzi, ospita un liceo classico, una nutrita pinacoteca ed anche una ricchissima biblioteca.\nIgnazio Capizzi mor\u00ec nell'Oratorio dei Filippini dell'Olivella a Palermo il 27 settembre 1783, dove fu sepolto.\nDue secoli dopo la morte, il suo corpo fu traslato a Bronte, dove dal 17 aprile 1994 riposa nel suo Collegio, nella Chiesa del Sacro Cuore.\nIl processo di beatificazione di Capizzi inizi\u00f2 nel 1793 a Palermo ed a Bronte.\nPer le sue virt\u00f9 teologali e per la sua fervente attivit\u00e0 sociale ed apostolica, il 27 maggio 1858 Papa Pio IX lo dichiar\u00f2 Venerabile.\nLo stesso pontefice lo defin\u00ec \"il San Filippo Neri della Sicilia\".\n\u00c8 tuttora in corso il processo per la sua beatificazione."}
{"id": "2257236", "revid": "24443", "url": "https://it.wikipedia.org/wiki?curid=2257236", "title": "Ponta do Pico", "text": ""}
{"id": "2257238", "revid": "30610", "url": "https://it.wikipedia.org/wiki?curid=2257238", "title": "Autostradale", "text": "Autostradale (ex ARFEA - sigla di Aziende Riunite Filovie ed Autolinee) \u00e8 una societ\u00e0 a responsabilit\u00e0 limitata che si occupa del trasporto pubblico nelle province di Alessandria e Asti.\nSettori di attivit\u00e0.\nL'azienda opera servizi di trasporto interurbano nelle province sopracitate, con linee che arrivano anche fino a Vercelli, Milano, Torino e Sassello (SV) e gestisce il trasporto urbano ad Acqui Terme, Castellazzo Bormida, Moncalvo e Tortona. Le linee gestite dall'azienda coprono tutto il Piemonte sud-orientale (area servita in collaborazione con i vettori della Societ\u00e0 Consortile Alessandrina Trasporti di cui \u00e8 la capogruppo ed il COAS Consorzio Astigiano) e parte della Lombardia sud-occidentale (Oltrep\u00f2 Pavese e Lomellina).\nStoria.\nL'ARFEA nacque nel 1954 ad Alessandria dall'unione della SATE (Societ\u00e0 Anonima Trasporti Elettrici), che gi\u00e0 svolgeva servizi di trasporto urbano filoviario (e in precedenza tranviario) e della SAA (Societ\u00e0 Anonima Alessandrina). Nel 1962 il servizio urbano di Asti, attivato nel 1959, venne ceduto alla societ\u00e0 Franceschini SATA. Il 30 settembre 1972, con delibera del consiglio comunale di Alessandria, i servizi di trasporto urbani filoviari gestiti dall'ARFEA furono municipalizzati a far data dal 1\u00ba gennaio dell'anno successivo: la societ\u00e0 cedette alla neocostituita ATM 11 filobus, 7 autobus, la rimessa filoviaria, le linee aeree (con relativi mezzi adibiti alla sua manutenzione) e altro materiale. Nel novembre 1994, un'alluvione del Tanaro sommerse la quasi totalit\u00e0 degli autobus (fermi in deposito per il riposo domenicale) causando danni ingenti e costringendo l'azienda ad una radiazione prematura di alcuni di essi. Nel 2003 si aggiudic\u00f2 il primo appalto per il trasporto pubblico in provincia di Pavia. Nel maggio 2007, invece, un autobus (un Mercedes-Benz Integro, di cui l'azienda attualmente possiede una trentina di unit\u00e0) venne dirottato da tre malviventi, che dopo aver rapinato i passeggeri lo incendiarono una volta arrivati nei pressi di Trecate. Oggi, in seguito a diverse acquisizioni di societ\u00e0 minori avvenute nel corso del tempo, i suoi mezzi arrivano a percorrere quasi 9.000.000 di chilometri con circa 150 autobus e 300 dipendenti..\nDal 1\u00ba luglio 2019 \u00e8 entrata a far parte di \"Autostradale Milano\" e ha preso il nome di \"Autostradale\"ed \u00e8 stato scongiurato il fallimento per i 115 dipendenti."}
{"id": "2257239", "revid": "1313191", "url": "https://it.wikipedia.org/wiki?curid=2257239", "title": "Oratorio di San Bartolomeo (Apricale)", "text": "L'oratorio di San Bartolomeo \u00e8 un luogo di culto cattolico situato nel comune di Apricale, in piazzetta 11 Febbraio, in provincia di Imperia. L'edificio si affaccia nella piazza principale del borgo apricalese accanto al palazzo municipale.\nStoria e descrizione.\nRisalente al XVI secolo \u00e8 ubicato in posizione elevata sopra la doppia arcata della fontana, di fronte alla chiesa della Purificazione di Maria Vergine e al castello della Lucertola. Gi\u00e0 sede della locale confraternita, fu nel XVIII secolo che l'edificio fu intonacato e molto probabilmente decorato in stile barocco.\nLa facciata presenta quattro lesene con capitelli di ordine corinzio in rilievo e un grande oculo ellittico sopra il portone principale. L'interno \u00e8 ad unica navata rettangolare con copertura a volta.\nSulla parete destra \u00e8 conservato un dipinto ad olio raffigurante \"Sant'Antonio abate\" databile ai primi anni del XVI secolo. Proveniente dalla chiesa di Sant'Antonio, nei pressi del cimitero, \u00e8 stato restaurato nel 1960, riportando il dipinto ai colori originari, e secondo alcune perizie artistiche potrebbe essere accostato all'opera del pittore Ludovico Brea o della scuola pittorica.\nDi notevole pregio artistico \u00e8 il polittico a sei scomparti a predella sopra l'altare maggiore. Nel centro sono raffigurate la Madonna della Neve col Bambino - festeggiata anticamente dalla locale confraternita il 5 agosto - e fedeli; i due santi raffigurate ai lati sono identificabili con le figure di san Bartolomeo e di san Lorenzo. Negli altri riquadri sono inoltre riconoscibili le personalit\u00e0 e le scene della Piet\u00e0, della Madonna con san Giovanni Battista, di Ges\u00f9 seduto sul sepolcro, l'arcangelo Gabriele e l'Annunziata. Il polittico, realizzato molto probabilmente da maestranze e artisti del luogo, fu commissionato dal locale Micaelis Cassini de Brigali il 2 marzo del 1544.\nSono inoltre conservate due statue di \"San Bartolomeo\" e della \"Madonna della Neve\", quest'ultima realizzata dallo scultore Paolo Olivari di Genova nel 1859 e acquistata per la somma di 650 lire."}
{"id": "2257240", "revid": "149485", "url": "https://it.wikipedia.org/wiki?curid=2257240", "title": "Anatoli Tishchenko", "text": ""}
{"id": "2257250", "revid": "339392", "url": "https://it.wikipedia.org/wiki?curid=2257250", "title": "Vospet 70ft. (motosilurante)", "text": ""}
{"id": "2257254", "revid": "544630", "url": "https://it.wikipedia.org/wiki?curid=2257254", "title": "Propulsore magnetoplasmadinamico", "text": "Il propulsore magnetoplasmadinamico (MPD o MPDT) \u00e8 un propulsore elettrico per uso spaziale, che usa la forza di Lorentz (una forza risultante dall'interazione di un campo magnetico e di cariche elettriche in movimento) per generare una spinta. \u00c8 indicato anche come \"Lorentz Force Accelerator (LFA)\" e (soprattutto in Giappone) \"MPD arcjet\".\nGeneralmente, un propellente allo stato gassoso viene ionizzato e immesso in una camera di accelerazione, dove viene creato un campo elettromagnetico utilizzando una fonte di energia elettrica. Le particelle vengono poi spinte verso il condotto d'uscita dalla forza di Lorentz, risultante dall'interazione tra la corrente elettrica del flusso di plasma e il campo magnetico (che pu\u00f2 essere applicato dall'esterno o indotto dalla corrente). A differenza della propulsione di tipo chimico, non avviene alcuna combustione di propellente. Come per gli altri tipi di propulsione elettrica, sia l'impulso specifico che la spinta aumentano con la potenza in ingresso, mentre la spinta per watt diminuisce.\nCi sono due tipi principali di propulsori MPD: a campo magnetico applicato oppure auto-indotto. I propulsori a campo applicato sono dotati di magneti o solenoidi che circondano la camera di accelerazione per produrre una componente aggiuntiva del campo magnetico, mentre in quelli a campo auto-indotto il campo magnetico \u00e8 generato nella sua totalit\u00e0 dall'intensit\u00e0 di corrente che scorre lungo il catodo posto al centro della camera, secondo la legge di Biot-Savart. L'esigenza dei campi applicati nasce dalla necessit\u00e0 di migliorare l'efficienza del propulsore quando il valore di potenza disponibile \u00e8 basso e le configurazioni a campo auto-indotto risulterebbero troppo deboli (in caso di bassa potenza applicata, il campo magnetico autoindotto non raggiunge l'intensit\u00e0 necessaria a garantire una giusta efficienza del processo accelerativo). Molti propellenti, come xeno, neon, argon, idrazina e litio sono stati testati, generalmente ottenendo dal litio le migliori prestazioni."}
{"id": "2257259", "revid": "1543377", "url": "https://it.wikipedia.org/wiki?curid=2257259", "title": "Wang Yue", "text": "Cominci\u00f2 a giocare a scacchi molto giovane. A nove anni faceva gi\u00e0 parte della squadra giovanile cinese, e vinse il torneo giovanile \"Li Chengzhi\". A 12 anni fu ammesso nella squadra nazionale e a 15 si aggreg\u00f2 al circolo di scacchi di Tientsin.\nPer la sua grande solidit\u00e0 di gioco \u00e8 chiamato talvolta \"La muraglia cinese\". Nel 2008 gioc\u00f2 85 partite consecutive (da marzo a dicembre) senza perdere, avvicinandosi al record di imbattibilit\u00e0 a suo tempo detenuto da Michail Tal'.\nOttiene il proprio record nel rating FIDE nel novembre 2010 con 2756 punti Elo (1\u00ba posto in Cina, 10\u00ba al mondo).\nPrincipali risultati.\nNel 1999 vinse il campionato del mondo under-12 di Oropesa del Mar.\nNel 2005 divenne a 18 anni il pi\u00f9 giovane campione cinese. Nel 2007 raggiunse l'obiettivo di superare la soglia dei 2.700 punti Elo, il primo cinese a riuscirci.\nTra i migliori risultati del 2007 il 2\u00ba posto ex aequo al fortissimo \"Aeroflot Open\" di Mosca e il 1\u00ba posto ex aequo nell'open di Cappelle la Grande in Francia.\nNel 2009 \u00e8 stato il primo cinese ad essere invitato al fortissimo torneo di Linares, dove sono ammessi solo i pi\u00f9 forti giocatori del mondo.\nNel 2012 vince il prestigioso Torneo di scacchi di Hastings.\nHa fatto parte della squadra olimpica cinese in occasione di 7 olimpiadi: Calvi\u00e0 2004, Torino 2006 e Dresda 2008(prima scacchiera), Chanty-Mansijsk 2010(prima scacchiera), Istanbul 2012, Troms\u00f8 2014(prima scacchiera), Baku 2016(prima scacchiera). Alle Olimpiadi di Torino 2006 vinse, realizzando 10/12, la medaglia d'oro individuale in quarta scacchiera e d'argento di squadra, alle Olimpiadi di Troms\u00f8 2014 vinse la medaglia d'Oro di squadra. Dal 2004 al 2016 ha ottenuto 28 vittorie, 35 pareggi e 7 sconfitte ."}
{"id": "2257261", "revid": "149485", "url": "https://it.wikipedia.org/wiki?curid=2257261", "title": "Alexander Kostoglod", "text": ""}
{"id": "2257263", "revid": "1346043", "url": "https://it.wikipedia.org/wiki?curid=2257263", "title": "Jeremy Thomas", "text": "Fondatore della Recorded Picture Company e produttore de \"L'ultimo imperatore\" di Bernardo Bertolucci, vincitore dell'Oscar al miglior film, del David di Donatello per il miglior film e del David di Donatello per il miglior produttore nel 1988, nel 2006 ha vinto un European Film Award per il suo importante contributo al mondo del cinema.\nBiografia.\nNato a Londra, fin da piccolo ambisce a lavorare nel cinema, osservando il lavoro del padre Ralph e dello zio Gerald, entrambi registi. Terminati gli studi inizia a lavorare nel mondo del cinema con mansioni minori, per poi lavorare come assistente al montaggio per il film \"Il viaggio fantastico di Sinbad\", successivamente inizia per breve tempo l'attivit\u00e0 di montatore, curando il montaggio del film televisivo di Ken Loach \"A Misfortune\" e il documentario di Philippe Mora \"Brother, Can You Spare a Dime?\".\nNel 1976 inizia la sua attivit\u00e0 di produttore, finanziando il film di Philippe Mora \"Braccato a vita\", con Dennis Hopper, successivamente produce \"L'australiano\" di Jerzy Skolimowski, vincitore del Grand Prix Speciale della Giuria al 31\u00ba Festival di Cannes. L'attivit\u00e0 di produttore lo porta negli anni a produrre pellicole per registi come Nicolas Roeg, Nagisa \u014cshima, Julien Temple e Stephen Frears.\nNel 1986 finanzia il film epico di Bernardo Bertolucci, ottenendo l'apprezzamento di pubblico e critica e aggiudicandosi numerosi riconoscimenti, vincendo ben 9 premi Oscar tra cui quello al miglior film. Dopo \"L'ultimo imperatore\" lavora nuovamente per Bertolucci per i film \"Il t\u00e8 nel deserto\", \"Piccolo Buddha\" e \"Io ballo da sola\" e per David Cronenberg produce \"Il pasto nudo\" e \"Crash\".\nNel 1998 debutta alla regia con il thriller \"All the Little Animals\", interpretato da John Hurt e Christian Bale e presentato nella selezione ufficiale del Festival di Cannes dello stesso anno. Nel 2000 produce \"Brother\" di Takeshi Kitano e \"Sexy Beast - L'ultimo colpo della bestia\" di Jonathan Glazer, tra gli altri film da lui prodotti; \"The Dreamers\" di Bertolucci, \"Tideland - Il mondo capovolto\" di Terry Gilliam, \"Fast Food Nation\" di Richard Linklater.\nNel 2008 produce la pellicola di Wim Wenders \"Palermo Shooting\", nello stesso anno finanzia il thriller gotico \"Franklyn\" di Gerald McMorrow e \"Creation\" di Jon Amiel sulla vita di Charles Darwin.\nNel sua lunga carriera ha ricevuto numerosi riconoscimenti, tra cui il Michael Balcon British Academy Lifetime Achievement Award. Nel 1987 \u00e8 stato membro della giuria del Festival di Cannes e successivamente Presidente della Giuria al Festival di Berlino del 1993. Dopo esserne stato Presidente dal 1992 al 1997, nel 2000 diventa membro onorario del British Film Institute per il suo alto contributo nel cinema e nella cultura. Ad inizio 2009 ha l'onore di essere nominato Commendatore dell'Ordine dell'Impero Britannico (CBE)."}
{"id": "2257264", "revid": "33689", "url": "https://it.wikipedia.org/wiki?curid=2257264", "title": "Sistemi di ecogestione volontaria", "text": ""}
{"id": "2257267", "revid": "298229", "url": "https://it.wikipedia.org/wiki?curid=2257267", "title": "Alexander Kovalev", "text": ""}
{"id": "2257274", "revid": "128334", "url": "https://it.wikipedia.org/wiki?curid=2257274", "title": "Societ\u00e0 medica di Livorno", "text": "La Societ\u00e0 Medica di Livorno era una societ\u00e0 attiva nella citt\u00e0 toscana nella prima met\u00e0 dell'Ottocento.\nVenne fondata nel 1825 dai medici della citt\u00e0. Nella prima adunanza del 20 novembre 1825 i medici Gordini e Orsini presentarono le prime \"Ricerche di statistica medica sulla Citt\u00e0 di Livorno\" (tipografia di Glauco Masi e C, 1826, Livorno), relative a sette anni dal 1\u00ba gennaio 1818, cio\u00e8 quando la nuova legge di Ferdinando III allo stato civile e le relative istruzioni ai parroci e ai cancellieri comunitativi poterono consentire le prime statistiche demografiche. In pochi anni la societ\u00e0, sotto la presidenza del dottor Dufour e poi del Palloni e del Lapi, ebbe una grande considerazione e stima, entrandone a far parte famosi medici italiani e stranieri.\nGli scopi della societ\u00e0 medica erano duplici: favorire l'avanzamento della medicina e il suo perfezionamento, favorire la pubblica assistenza agli indigenti, praticando la vaccinazione antivaiolosa gratuitamente. Il motto della societ\u00e0 era \"Arti Tantae Nemo Seorsim Satis\".\nIn precedenza, il 31 luglio 1810 un decreto del Prefetto napoleonico del Dipartimento del Mediterraneo aveva creato i comitati di vaccinazione antivaiolosa (Alauzet e C., 1810, Livorno). Tali vaccinazioni erano gi\u00e0 praticate in citt\u00e0 da prima del 1755 dai negozianti inglesi ai propri figli. Nello stesso periodo, il preposto del Duomo, l'abate Filippo Venuti, si fece convinto assertore di tale utilit\u00e0 profilattica. Il dottor Giuseppe Cei, livornese, intanto, nel 1756 aveva pubblicato pubblicato nel \"Magazzino Toscano\" di Livorno (periodico di notizie economiche e mercantilistiche, di cognizioni scientifiche e morali) una lettera contro la diffidenza popolare, riferendo l'ottimo risultato di trentacinque vaccinati.\nL'associazione medica era costituita da soci onorari che all'atto della fondazione erano trentasei chirurghi e farmacisti su 65.355 cittadini e da soci corrispondenti. Le prime riunioni furono fatte in via San Francesco, presso la sede del giornale medico \"Mercurio delle Scienze Mediche\" pubblicato dal Gabinetto Scientifico Letterario, fondato dal professor G. Doveri e dal dottor G. Gordini nel 1823, di propriet\u00e0 di Gaetano Paganucci, sede tra l'altro anche dell'Osservatorio meteorologico. L'8 dicembre 1824, con l'approvazione del governatore della citt\u00e0, stipul\u00f2 con la Venerabile Arciconfraternita della Misericordia di Livorno una convenzione per istruire ed informare gli iscritti a quella associazione sulle metodologie ed i progressi della medicina di primo soccorso. Successivamente la sede fu trasferita nel Palazzo Pretorio in piazza Grande, sull'angolo di via del Giardino, sopra la famosa farmacia \"Villoresi\", ritrovo di varie personalit\u00e0 scientifiche e della cultura locale.\nLe sedute si facevano ogni domenica a mezzogiorno con grande partecipazione di tutti i soci (nelle sei sedute pubbliche annuali, intervenivano le autorit\u00e0 civili, militari, religiose e una grande affluenza di cittadini). L'iscrizione costava 4 lire al mese. Ma dopo il 1830 l'attivit\u00e0 and\u00f2 diminuendo; infine la grave epidemia di colera che colp\u00ec la citt\u00e0 nel 1835 contribu\u00ec a far cessare l'attivit\u00e0 a causa dei numerosi decessi degli stessi soci.\nSolo nel 1840 con un ritorno alla normalit\u00e0 sociale fu pensato di ricostituire la societ\u00e0, tuttavia con poco entusiasmo. Dopo alcuni anni di saltuaria attivit\u00e0, nonostante i vari tentativi intrapresi dai presidenti dottori Pensa (1842) e Rossini (1843), con la relazione di Pensa del 1847 sulle \"Costituzioni epidemiche della Citt\u00e0 di Livorno\" cess\u00f2 praticamente ogni attivit\u00e0."}
{"id": "2257275", "revid": "149485", "url": "https://it.wikipedia.org/wiki?curid=2257275", "title": "Sergey Verlin", "text": ""}
{"id": "2257276", "revid": "767487", "url": "https://it.wikipedia.org/wiki?curid=2257276", "title": "Talal El Karkouri", "text": "Carriera.\nClub.\nHa iniziato la carriera nel Raja Casablanca, prima di essere scoperto dai francesi del Paris Saint-Germain nel 2000. Ha disputato, con i parigini, la Coppa UEFA e la Champions League, ma non \u00e8 mai riuscito ad imporsi come titolare. \u00c8 stato cos\u00ec ceduto in prestito all'Aris Salonicco, in Grecia, anche per un problema nel transfert per calciatori comunitari. Successivamente, \u00e8 stato prestato al Sunderland. Nell'estate 2004, \u00e8 stato acquistato dal Charlton Athletic in cambio di un milione di sterline.\nNella stagione del debutto con gli \"Addicks\", ha segnato cinque reti, compresa quella ai danni dell'Arsenal. Il 30 dicembre 2006, El Karkouri \u00e8 stato ammonito per simulazione dall'arbitro Rob Styles in una sfida contro l'Aston Villa, durante un'azione che ha coinvolto il difensore svedese Olof Mellberg, all'epoca \"Villan\". Il 9 aprile 2007, nella sfida contro il Reading, \u00e8 stato accusato nuovamente di simulazione, quando Leroy Lita lo ha colpito con una testata.\nIl tecnico del Reading, Steve Coppell, ha accusato El Karkouri di aver esagerato e amplificato il contatto. Lita ha chiesto alla FA di fare qualcosa contro questo tipo di gesti e ha dichiarato di non aver neppure colpito il difensore marocchino. La FA ha per\u00f2 squalificato Lita per tre giornate, per condotta violenta. Coppell, in merito, non ha aggiunto altro.\nIl 10 giugno 2007, ha firmato un contratto biennale per il Qatar SC. A novembre 2008, sono stati resi noti dei problemi con il tecnico che hanno messo in dubbio la permanenza del difensore.\nNell'agosto 2011 \u00e8 passato all'Umm-Salal, ma a causa di un infortunio non ha disputato alcuna partita con il club qatariota; il 25 maggio 2012 ha annunciato il ritiro dal calcio giocato.\nNazionale.\nEl Karkouri ha giocato cinquantatr\u00e9 partite per il , partecipando anche alle edizioni 2004, 2006 e 2008 della Coppa delle Nazioni Africane. Il 29 gennaio 2008 ha annunciato il ritiro dalla Nazionale, salvo poi ritornarci a giocare il 28 marzo 2009 nell'incontro di qualificazione per il contro il ."}
{"id": "2257277", "revid": "6923", "url": "https://it.wikipedia.org/wiki?curid=2257277", "title": "Gatwick Airport", "text": ""}
{"id": "2257278", "revid": "6923", "url": "https://it.wikipedia.org/wiki?curid=2257278", "title": "Luton Airport", "text": ""}
{"id": "2257280", "revid": "339392", "url": "https://it.wikipedia.org/wiki?curid=2257280", "title": "Stansted Airport", "text": ""}
{"id": "2257281", "revid": "62004", "url": "https://it.wikipedia.org/wiki?curid=2257281", "title": "J. L. Hunter &quot;Red&quot; Rountree", "text": ""}
{"id": "2257302", "revid": "767487", "url": "https://it.wikipedia.org/wiki?curid=2257302", "title": "Distretto di Kara-Suu", "text": "Il distretto di Kara-Suu (in chirghiso: \u041a\u0430\u0440\u0430-\u0441\u0443\u0443 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Kara-Suu."}
{"id": "2257303", "revid": "124893008", "url": "https://it.wikipedia.org/wiki?curid=2257303", "title": "Festa di Opet", "text": "La festa di Opet era una ricorrenza sacra dedicata ad Amon, dio ariete di Tebe.\nLa festa venne iniziata di celebrare durante il Nuovo Regno (1558 a.C.).\nProcessione.\nIn questa festa, la triade tebana, composta dalle statue di Amon, la sposa Mut ed il figlio Khonsu, usciva dal tempio di Karnak e veniva portata nella cappella del Sud del grande tempio di Luxor costruito principalmente per la celebrazione di questa ricorrenza.\nGli Egizi avevano due tipologie di feste, quelle definite \"astronomiche\", cio\u00e8 legate agli astri e quelle \"dei tempi dell'anno\" legate alle stagioni ed alle quali apparteneva la festa di Opet.\nQuesto nome derivava da \"Ipt-rst\" M17-Q3:X1-O45 antico nome di Luxor e dove nel grande colonnato del tempio, la festa era raffigurata in splendidi rilievi che ne hanno consentito di ricostruire ogni sua fase.\nQuesta festa, come tutte le altre in genere, era molto importante perch\u00e9 il popolo non aveva accesso alle cerimonie, non poteva oltrepassare il primo pilone del tempio e quindi poteva adorare le divinit\u00e0 solo quando le statue sacre uscivano all'esterno dove venivano consultate come oracoli le cui risposte scaturivano dall'oscillazione che esse avevano.\nLa festa, che in origine durava 11 giorni, ma che durante il Nuovo Regno arriv\u00f2 a durarne 27, iniziava il XV giorno del secondo mese, chiamato \"paofi\", della stagione dell'inondazione, chiamata \"akhet\" e che corrispondeva al nostro mese di settembre quando la piena del Nilo raggiungeva l'apice per poter effettuare, con la barca sacra il tragitto, che originariamente era effettuato via terra.\nIl sovrano ed i sacerdoti partendo dall'Akh-Menu di Karnak si recavano nel sacrario dove le tre statue della triade erano poste ciascuna sulla propria barca-sacrario, addobbata con insegne regali e flabelli processionali e alle quali si aggiungeva la barca reale del sovrano.\nDopo i riti di purificazione, officiati dal sovrano stesso, si formava un corteo ed i simulacri delle barche uscivano dopo il sovrano, portate in spalla dai sacerdoti attraverso la grande porta dell'Ovest.\nLe barche sacre, precedute dai sacerdoti che purificavano il suolo e l'aria con incenso agitando i flabelli per allontanare magie infauste, lentamente giungevano al pontile e venivano collocate sulla grande barca fluviale di Amon chiamata \"userhat\" provvista di remi e idonea alla navigazione fluviale. Mentre il corteo delle barche raggiungeva il tempio di Luxor, chiamato anche \"Harem di Amon\", lungo la riva si avviava la processione formata dall'esercito, danzatori nubiani che suonavano i tamburi, sacerdotesse che agitavano i sistri e dal popolo plaudente che cantava per rallegrare gli dei.\nGli dei dovevano ricevere offerte e lungo il tragitto, tra Karnak e Luxor, vi erano mattatoi e tempietti votivi.\nLe barche sacre giunte a destinazione sparivano agli occhi della folla mentre le statue venivano deposte nel naos ed il re, purificato con i riti, prendeva importanti decisioni riguardanti il governo del suo regno traendo ispirazione sia dalla triade che dagli oracoli. \nDopo le offerte sacrificali di ringraziamento, il re raggiungeva la \"Camera della nascita\" ove si rinnovava il \"mistero del concepimento divino\". Questa cerimonia consisteva nel rigenerare il \"ka\" del sovrano per legittimarlo a governare e con riti magici si rievocava come la madre avesse sposato il dio Amon-Ra, trasformato in Amon-Min, dio della fertilit\u00e0, al fine di generare un infante contemporaneamente divino e reale nella persona del re medesimo. Questi, alla fine della cerimonia usciva dal tempio per ritornare a Karnak, riconfermato nella sua origine divina e adorno di gloria immortale."}
{"id": "2257304", "revid": "109782010", "url": "https://it.wikipedia.org/wiki?curid=2257304", "title": "Riccardo III (film 1977)", "text": "Riccardo III \u00e8 un'opera teatrale del 1977 adattata nello stesso anno come film per la televisione diretto e interpretato da Carmelo Bene, dedicato a Gilles Deleuze. Il fatto curioso di questa dedica all'amico filosofo risale al progetto ancora \"in nuce\" del Ricardo III del quale Carmelo Bene gli parla. Entusiasta, Deleuze ne scrive un libro, \"immaginando lo spettacolo a venire\", senza nemmeno averlo visto.\nDi questa versione televisiva Maurizio Grande, nella sua introduzione, ne mostra alcune caratteristiche. Vengono eliminati...\n\"Lasciando dunque...\"\nRiccardo III cerca in ogni modo, deformandosi, di attrarre queste figure femminili (la duchessa di York, Lady Anna, la Regina Margherita, La Regina Elisabetta, Madame Shore) dalla sua parte, di provocare la loro attenzione, fingendosi deforme, storpio, inciampando malamente... Come al solito Carmelo Bene utilizza la \"forma monologata\" che restituisce a Riccardo III la sua solitudine e i suoi fantasmi, il suo teatrino privato, tutto intimistico. Una intimit\u00e0 scaturita anche dalla scelta del colore e dalle tonalit\u00e0 cupe. Come era successo per il suo primo Amleto televisivo, Carmelo Bene riesce a sfruttare il mezzo televisivo per proporre un suo modo di mettere in luce i personaggi. Riccardo III \u00e8 quasi sempre inquadrato in primo piano, col volto tagliato in due da un forte chiaroscuro."}
{"id": "2257305", "revid": "125296412", "url": "https://it.wikipedia.org/wiki?curid=2257305", "title": "Distretto di Nookat", "text": "Il distretto di Nookat (in chirghiso: \u041d\u043e\u043e\u043a\u0430\u0442 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Nookat."}
{"id": "2257314", "revid": "767487", "url": "https://it.wikipedia.org/wiki?curid=2257314", "title": "Distretto di Ala-Buka", "text": "Il distretto di Ala-Buka (in chirghiso: \u0410\u043b\u0430-\u0431\u0443\u043a\u0430 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Ala-Buka."}
{"id": "2257317", "revid": "767487", "url": "https://it.wikipedia.org/wiki?curid=2257317", "title": "Distretto di Bazar-Korgon", "text": "Il distretto di Bazar-Korgon (in chirghiso: \u0411\u0430\u0437\u0430\u0440-\u043a\u043e\u0440\u0433\u043e\u043d \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Bazar-Korgon."}
{"id": "2257318", "revid": "767487", "url": "https://it.wikipedia.org/wiki?curid=2257318", "title": "Djebel Chambi", "text": "Il Djebel Chambi (1.544 - in arabo \"\u062c\u0628\u0644 \u0627\u0644\u0634\u0639\u0627\u0646\u0628\u064a\") \u00e8 la montagna pi\u00f9 alta della Tunisia, facente parte della dorsale tunisina.\nSituata al centro-ovest del paese, la montagna si trova a 17\u00a0km a nord-est della citt\u00e0 di Kasserine e a qualche chilometro dalla frontiera con l'Algeria. Vi si pu\u00f2 accedere per una carrareccia fino all'altezza di 1.300 metri; poi una camminata di due ore conduce alla vetta.\nSi trova all'interno del Parco nazionale di Chambi, istituito nel 1980."}
{"id": "2257319", "revid": "24443", "url": "https://it.wikipedia.org/wiki?curid=2257319", "title": "Jebel ech Chambi", "text": ""}
{"id": "2257325", "revid": "767487", "url": "https://it.wikipedia.org/wiki?curid=2257325", "title": "Distretto di Suzak", "text": "Il distretto di Suzak (in chirghiso: \u0421\u0443\u0437\u0430\u043a \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Suzak."}
{"id": "2257326", "revid": "1632387", "url": "https://it.wikipedia.org/wiki?curid=2257326", "title": "Monastero di Sumela", "text": "Il monastero di Sumela (in greco: \u03a0\u03b1\u03bd\u03b1\u03b3\u03af\u03b1 \u03a3\u03bf\u03c5\u03bc\u03b5\u03bb\u03ac, in turco: \"S\u00fcmela Manast\u0131r\u0131\"), costruito su un dirupo a strapiombo sulla valle dell'Altindere a 1.200 metri di altitudine, si trova nella regione di Ma\u00e7ka, nella provincia di Trebisonda in Turchia. Oggi parzialmente restaurato dal governo turco, \u00e8 una delle principali attrattive del parco nazionale di Alt\u0131ndere.\nStoria.\nLa tradizione lo vuole fondato nel 386 sotto il regno di Teodosio I da due eremiti, Barnabas e Sophronius, che scoprirono nelle grotte della montagna una icona della Vergine Maria e decisero di costruirvi un monastero a lei dedicato.\nIl nome Sumela sarebbe derivato da \"melas\" che indica in greco scuro o nero, che potrebbe riferirsi al colore della rupe, per altri invece sarebbe da far risalire all'immagine della Vergine venerata nella grotta che avrebbe potuto essere di carnagione scura o nera.\nIl monastero nella sua lunga vita \u00e8 pi\u00f9 volte caduto in rovina e ricostruito, la prima ricostruzione viene attribuita al generale Belisario su richiesta dell'imperatore Giustiniano.\nIl suo apogeo lo raggiunse sotto i monarchi di Trebisonda, Alessio e suo figlio Manuele. \nAnche dopo l'occupazione ottomana del 1461 il monastero continu\u00f2 a essere protetto per ordine del sultano Maometto II e dai suoi successori. La comunit\u00e0 monastica continu\u00f2 a occupare il monastero e pellegrini e visitatori continuarono a farne una popolare meta di viaggi fino a XIX secolo. Dopo una breve occupazione russa dal 1916 al 1918, venne abbandonato con lo scambio di popolazioni tra Turchia e Grecia pattuita nel Trattato di Losanna del 1923. La comunit\u00e0 monastica fond\u00f2 un nuovo monastero a Veria in Grecia.\nIl 15 agosto 2010, festa dell'Assunzione di Maria, che in Oriente si festeggia come la festa della Dormizione di Maria, il governo turco ha concesso al patriarca ecumenico Bartolomeo I, coadiuvato dal metropolita Tychon, in rappresentanza del patriarca di Mosca, Kirill I, di celebrare una messa dopo 88 anni; erano presenti almeno quindicimila persone secondo asianews, con la presenza di alcuni musulmani e molti stranieri accorsi per l'occasione.\nCostruzione.\nGli elementi principali del complesso monastico sono la Chiesa nella roccia, diverse cappelle, sale di studio, cucine, un ostello, una biblioteca e una fonte miracolosa, molto venerata, non solo da fedeli cristiani ma anche musulmani.\nImponente l'acquedotto che alimenta il monastero e costruito radente lo strapiombo roccioso con una serie di arcate che sostengono il canale.\nL'accesso al complesso \u00e8 ottenuto attraverso una lunga e ripida scalinata. L'entrata \u00e8 custodita da due locali di guardia, la scalinata sbocca sulla grotta che \u00e8 occupata dalla Chiesa che risulta affrescata sia all'esterno che all'interno e da vari altri edifici monastici."}
{"id": "2257327", "revid": "1543377", "url": "https://it.wikipedia.org/wiki?curid=2257327", "title": "Chiesa di Santa Maria degli Angeli (Apricale)", "text": "La chiesa di Santa Maria degli Angeli \u00e8 un luogo di culto cattolico situato nel comune di Apricale, in provincia di Imperia.\nStoria e descrizione.\nSituata lungo l'antica mulattiera per Isolabona, nei pressi del rio San Rocco, sorge su uno sperone roccioso al di fuori del centro abitato apricalese. Dell'antica chiesa non esistono di fatto notizie certe e documentabili fino al 1520, anno in cui viene citata in un lascito testamentario, portando gli storici a supposizioni sulla sue origini, forse una cappella per la sosta o una cappella \"di guardia\" lungo il percorso a valle.\nL'edificio si presenta ad unica navata rettangolare - con la suddivisione a tre campate chiuse dall'abside - decorata con semplici cicli di affreschi realizzati tra il XV e il XVII secolo; questi ultimi sono stati restaurati a cura della Soprintendenza per i Beni Artistici e Storici della Liguria nel biennio 1989-1990.\nLa volta della prima campata \u00e8 affrescata con raffigurazioni dei \"Dottori della Chiesa\", risalente ai primi decenni del XIII secolo, mentre al XV secolo \u00e8 databile il ciclo dell\"'Incoronazione della Vergine Maria\" nella seconda campata; tra la prima e la seconda campata sono raffigurati gli stemmi nobiliari dei Doria e dei Grimaldi, entrambi signori feudali di Apricale.\n\"Scene di vita di Maria\" sono invece gli affreschi cinquecenteschi presenti nella terza campata, mentre \"Episodi dell'infanzia di Ges\u00f9\" sono visibili nella parte affrescata dell'abside. Ai pittori Bartolomeo Asmio e Antonio Semeria, rispettivamente di Sanremo e Coldirodi, viene data la paternit\u00e0 pittorica degli affreschi dei \"Misteri del Rosario\" nelle pareti laterali."}
{"id": "2257331", "revid": "1543377", "url": "https://it.wikipedia.org/wiki?curid=2257331", "title": "Mat\u00edas Aguirregaray", "text": "\u00c8 figlio di \u00d3scar, ex difensore dell'Internacional e dell', con cui ha vinto due edizioni della Copa Am\u00e9rica: 1987 e 1995.\n\u00c8 soprannominato \"El Vasquito\" (in italiano: \"il piccolo basco\").\nCaratteristiche tecniche.\n\u00c8 pi\u00f9 un terzino che un esterno di centrocampo, schierato principalmente sulla fascia destra ma, talvolta, anche da \"volante\"; \u00e8 in grado di agire anche da seconda punta. Nel Cluj \u00e8 stato schierato da centrocampista centrale.\nDal punto di vista tecnico, \u00e8 dotato di un tiro discreto ed \u00e8 capace di effettuare buoni cross, oltre a possedere un buon dribbling e ad avere una buona corsa e scatto; \u00e8 molto abile a saltare l'avversario e a sovrapporsi ai centrocampisti. Oltre a queste spiccate doti offensive, \u00e8 in grado di effettuare efficacemente anche la fase difensiva con recuperi e chiusure.\nNella stagione 2012-2013 ha giocato nel Cluj come centrocampista centrale.\nCarriera.\nClub.\nHa iniziato a giocare con il Pe\u00f1arol, squadra in cui suo padre ha concluso la carriera nel 2000. Dopo aver giocato nelle giovanili del club uruguaiano, ha debuttato in prima squadra appena maggiorenne. Nella sua prima stagione (2007-2008) ha giocato 27 partite e ha realizzato una rete.\nNella stagione 2008-2009 ha giocato 8 partite del campionato di Apertura e altrettante in quello di Clausura.\nNella stagione 2009-2010 ha giocato 6 partite del campionato di Apertura, 17 in quello di Clausura e 4 nella Liguilla Pre Libertadores.\nInizia la stagione 2010-2011 in Uruguay, debuttando anche nelle competizioni internazionali per club giocando 3 partite nella Copa Sudamericana, in cui segna il suo unico gol al debutto contro gli ecuadoriani del Barcellona Guayaquil, decisivo per la vittoria in trasferta per 1-0 giocata il 1\u00ba settembre.\nDopo 7 presenze in campionato, nell'ottobre del 2010 passa in prestito agli spagnoli del Terrassa, squadra della Tercera Divisi\u00f3n, che ratifica l'acquisto nel mese di dicembre. Lascia la squadra uruguaiana dopo 69 presenze e 2 gol. Comunque, in Spagna non gioca alcuna partita a causa di problemi con il tesseramento.\nNell'estate del 2011 si trasferisce al Montevideo Wanderers, che il 24 agosto lo cede in prestito con diritto di riscatto gi\u00e0 prefissato a 250.000 euro alla societ\u00e0 italiana del Palermo, che batte la concorrenza dell'; il contratto viene depositato presso la Lega Calcio il giorno seguente.\nIl 21 settembre, nella quarta giornata di campionato vinta in casa per 3-2 sul Cagliari, esordisce sia nel campionato italiano che con la maglia del Palermo, entrando in campo al 65' al posto di Nicol\u00e1s Bertolo. Il 30 ottobre seguente, in -Palermo (1-0) della decima giornata di campionato, gioca per la prima volta da titolare in maglia rosanero. Utilizzato tutta la stagione come riserva, colleziona 13 presenze fra campionato e Coppa Italia di cui 5 da titolare.\nFinito il prestito, fa ritorno al Montevideo Wanderers, che il 2 settembre lo cede ai rumeni del CFR Cluj. Esordisce coi rumeni il 19 settembre seguente nella partita della prima giornata della fase a gironi della Champions League, vinta per 2-0 in casa dello Sporting Braga: entra all'inizio del secondo tempo al posto di Modou Sougou. Al Cluj gioca nel ruolo di centrocampista centrale.\nIl 15 gennaio 2013 firma un contratto fino a giugno 2014 con la sua squadra dov'\u00e8 cresciuto calcisticamente, il Pe\u00f1arol.\nIl 27 luglio si trasferisce nella societ\u00e0 argentina dell'Estudiantes.\nNazionale.\nCon l' ha partecipato all'edizione 2009 del campionato sudamericano di categoria, in cui \u00e8 stato titolare giocando 6 partite su 8 e segnando un gol nella fase finale contro la , nella partita vinta per 2-1 e disputata il 2 febbraio (il suo \u00e8 il gol del momentaneo pareggio).\nNello stesso anno ha preso parte ai Mondiali 2009 giocandovi 2 partite: il debutto avviene il 29 settembre nella vittoria per 3-0 contro l', subentrando ad Adri\u00e1n Gunino al 65', mentre l'ultima apparizione \u00e8 da titolare nel pareggio per 2-2 contro il di tre giorni dopo.\nL'11 giugno 2012 viene inserito dal ct \u00d3scar Tab\u00e1rez nella lista dei 32 calciatori pre-convocati per i Giochi olimpici di Londra, venendo poi scelto per la rosa definitiva. Disputa da titolare due delle tre partite del primo turno contro le selezioni olimpiche di e , con l'Uruguay che non riesce a superare il girone.\nIl 7 settembre 2012 \u00e8 in panchina per la gara di qualificazione ai Mondiali 2014 che la sua squadra perde per 4-0 in trasferta contro la .\nStatistiche.\nPresenze e reti nei club.\n\"Statistiche aggiornate al 1 marzo 2017.\""}
{"id": "2257332", "revid": "287204", "url": "https://it.wikipedia.org/wiki?curid=2257332", "title": "Matias Aguirregaray", "text": ""}
{"id": "2257333", "revid": "767487", "url": "https://it.wikipedia.org/wiki?curid=2257333", "title": "Distretto di Kara-Kul\u017ea", "text": "Il distretto di Kara-Kul\u017ea (in chirghiso: \u041a\u0430\u0440\u0430-\u043a\u0443\u043b\u0436\u0430 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Kara-Kul\u017ea."}
{"id": "2257335", "revid": "767487", "url": "https://it.wikipedia.org/wiki?curid=2257335", "title": "Distretto di Uzgen", "text": "Il distretto di Uzgen (in chirghiso: \u04e8\u0437\u0433\u04e9\u043d \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Uzgen."}
{"id": "2257336", "revid": "286850", "url": "https://it.wikipedia.org/wiki?curid=2257336", "title": "Ignoscito saepe alteri, nunquam tibi", "text": ""}
{"id": "2257337", "revid": "438678", "url": "https://it.wikipedia.org/wiki?curid=2257337", "title": "Ortodossia II/Compagni, cittadini, fratelli, partigiani", "text": ""}
{"id": "2257341", "revid": "991694", "url": "https://it.wikipedia.org/wiki?curid=2257341", "title": "Minniti", "text": ""}
{"id": "2257343", "revid": "6923", "url": "https://it.wikipedia.org/wiki?curid=2257343", "title": "Porsche Museum", "text": "Il Porsche Museum \u00e8 il museo ufficiale inaugurato nel 2009 dalla casa automobilistica Porsche nei pressi della sua sede di Stoccarda, sita in Porsche-Platz (quartiere di Zuffenhausen), al termine di alcuni anni di lavori.\nEsposizione.\nAl momento dell'inaugurazione le sale museali ospitano circa 80 veicoli tra i pi\u00f9 conosciuti nella storia della Casa, sia nell'ambito dell'automobilismo sportivo, sia in quello dei veicoli stradali, sia nel campo dei prototipi.\nI modelli esposti vengono periodicamente sostituiti da altri al fine di garantirne l'esposizione presso altri musei o strutture siti nel resto del mondo: la collezione Porsche \u00e8 infatti costituita da un numero di veicoli decisamente maggiore, che quindi non potrebbe trovare spazio all'interno del museo contemporaneamente.\nAl piano terra, oltre ad un parcheggio coperto dove periodicamente vengono esposti veicoli (anche di altri marchi), sono presenti una caffetteria ed un negozio di souvenir a tema.\nIl museo si trova a pochi metri dalla stazione di Stuttgart Neuwirtshaus (Porscheplatz).\nUn altro importante museo, sebbene decisamente pi\u00f9 piccolo e di propriet\u00e0 di un privato collezionista Porsche, \u00e8 situato a Gm\u00fcnd in K\u00e4rnten, localit\u00e0 austriaca dove Ferdinand Porsche riprese le sue attivit\u00e0 nel mondo dell'automobile al termine della seconda guerra mondiale, producendo la prima Porsche 356 (il museo peraltro \u00e8 posto in una struttura diversa dalla vecchia sede Porsche)."}
{"id": "2257347", "revid": "767487", "url": "https://it.wikipedia.org/wiki?curid=2257347", "title": "Yattaman - Il film", "text": " \u00e8 un film del 2009 diretto da Takashi Miike. La pellicola si rif\u00e0 alla celebre serie anime \"Yattaman\" prodotta dalla Tatsunoko (internazionalmente nota come \"Yatterman\"). In Italia il film \u00e8 stato distribuito nel 2011 al cinema tramite il distributore Officine UBU.\nTrama.\nGanchan e la sua ragazza Janet costruiscono straordinari robot e quando il mondo \u00e8 in pericolo si trasformano in \"Yatta 1\" e \"Yatta 2\", i supereroi Yattaman. L'occasione per una nuova impresa si presenta quando la giovane Shoko chiede il loro aiuto per ritrovare il padre, scomparso in Norvegia mentre era sulle tracce di uno dei quattro frammenti della potente Pietra Dokrostone. Qualcun altro \u00e8 infatti alla ricerca della mitica Pietra. Si tratta degli acerrimi nemici degli Yattaman: il trio Drombo, composto dalla bellissima e perfida Miss Dronio, e dai suoi tirapiedi Boyakki e Tonzula. I Drombo, con l'aiuto del misterioso Dottor Dokrobei ingaggiano con gli Yattaman una dura battaglia per il possesso della Dokrostone e per il destino del mondo.\nDopo i titoli di coda \u00e8 presente l'anticipazione di un possibile sequel, realizzata sulla falsa riga di quelle degli episodi settimanali degli anime, con alla fine Yatta 1 che d\u00e0 al pubblico appuntamento alla prossima puntata.\nDistribuzione.\nIl film \u00e8 stato proiettato in anteprima il 6 febbraio 2009 a New York in occasione del Comic- con ed \u00e8 uscito nelle sale cinematografiche giapponesi il 7 marzo. \u00c8 stato proiettato in Italia il 2 maggio 2009 in occasione del Far East Film Festival di Udine in versione sottotitolata.\nLa versione localizzata in lingua italiana \u00e8 stata distribuita presso alcune sale cinematografiche da Office UBU il 28 gennaio 2011, e l'adattamento \u00e8 avvenuto in collaborazione con il fan club italiano Newbokan, utilizzando (in accordo con il produttore) un adattamento fedele alla terminologia della serie animata.\nEdizione home video.\nIn Italia il DVD del film \u00e8 stato reso disponibile per il noleggio 9 febbraio 2011, diventando poi disponibile per la vendita il mese successivo con i seguenti contenuti speciali:\nDifferenze con la serie animata.\nLa storia del film riprende quella della prima serie, difatti il Trio Drombo \u00e8 alla ricerca della pietra Dokrostone e non degli anelli Dokroring, come nella seconda (sebbene la sequenza che mostra la produzione dei minirobot nel corpo di Yattacan e il fratello di Dokrobei che appare alla fine siano effettivamente tratti dall'ultima serie). Nel film, per\u00f2, la pietra non \u00e8 il corpo originale di Dokrobei, ma un potentissimo amuleto in grado di alterare lo spazio-tempo; di conseguenza, anche il personaggio di Dokrobei cambia radicalmente: oltre a dimostrarsi pi\u00f9 malvagio, non viene fatto riferimento ad una sua origine aliena e sembra essere un'entit\u00e0 in grado di possedere i corpi altrui.\nIncassi.\nYattaman usc\u00ec il 7 marzo 2009 in Giappone, debuttando al primo posto in classifica con 543 milioni di yen d'incasso. Al termine, il film ha racimolato in patria oltre 3 miliardi di yen (circa 24 milioni di euro), divenendo il 14\u00b0 maggiore incasso della stagione."}
{"id": "2257348", "revid": "712828", "url": "https://it.wikipedia.org/wiki?curid=2257348", "title": "Lucky Lou", "text": ""}
{"id": "2257351", "revid": "599013", "url": "https://it.wikipedia.org/wiki?curid=2257351", "title": "Bobby Petta", "text": "Carriera.\nClub.\nHa cominciato a giocare a calcio nel Feyenoord, senza riuscire a ottenere un posto da titolare in prima squadra; \u00e8 stato quindi ceduto in prestito prima al Dordrecht e poi all'RKC Waalwijk.\nTrasferitosi in Inghilterra, all'Ipswich Town, nel primo campionato ha totalizzato 6 presenze, quindi \u00e8 divenuto un titolare della squadra allenata da George Burley. Per l'Ipswich ha giocato pi\u00f9 di 70 partite e ha segnato 9 reti.\nNel 1999 ha deciso di non rinnovare il contratto che lo legava all'Ipswich Town e, a luglio dello stesso anno, \u00e8 passato agli scozzesi del Celtic a parametro zero. Guidato da Martin O'Neill, con il Celtic ha vinto da titolare il treble nazionale. Le sue apparizioni in squadra, da quel momento, sono diminuite; nel campionato 2002-2003 ha collezionato 2 partenze da titolare. A gennaio 2004 il Fulham lo ha ingaggiato in prestito, disputando 13 gare prima di tornare in Scozia. Non \u00e8 mai tornato stabilmente in squadra e ha lasciato il club nei primi mesi del 2005.\nTornato in Inghilterra, gioca prima con la maglia del Darlington e poi del Bradford City, prima di lasciare l'Europa nel 2006 per legarsi all'Adelaide United. L'11 giugno 2008 ha firmato per i Para Hills Knights. Alla fine di luglio \u00e8 stato invitato a sostenere un provino per il Sydney FC con cui ha poi firmato un contratto fino al termine della stagione.\nNel 2009 ha firmato un contratto per l'Heidelberg United."}
{"id": "2257352", "revid": "599013", "url": "https://it.wikipedia.org/wiki?curid=2257352", "title": "Ennis Whatley", "text": ""}
{"id": "2257353", "revid": "123176391", "url": "https://it.wikipedia.org/wiki?curid=2257353", "title": "Tutti i rumori del mondo", "text": "Tutti i rumori del mondo \u00e8 un film per la televisione italiano del 2007 diretto da Tiziana Aristarco, che affronta il delicato tema della sordit\u00e0. La protagonista Elena Casati \u00e8 interpretata da Elena Sofia Ricci.\nTrama.\nElena e Stefano hanno un figlio: Alessandro. Col tempo sorgono i dubbi perch\u00e9 Stefano, che \u00e8 musicista, si accorge che il figlio non reagisce al suono. Dopo una visita specialistica, scoprono che Alessandro ha una forma di sordit\u00e0 completa e grave e si prospetta un'operazione chirurgica per rimediare.\nElena scopre che uno dei migliori ingegneri che lavorano a protesi acustiche vive in zona e tenta in ogni modo di convincerlo a costruire una nuova protesi per il bambino.\nProduzione.\nIl personaggio del piccolo Alessandro, figlio di Elena e Stefano nato da una forma di ipoacusia, \u00e8 stato interpretato prima dai gemelli Matteo e Leonardo Frontoni, poi da Gianluca Grecchi."}
{"id": "2257354", "revid": "287204", "url": "https://it.wikipedia.org/wiki?curid=2257354", "title": "Bu Xiangzhi", "text": "Nel 1999 divenne a 13 anni il 9\u00ba Grande maestro cinese e in aprile 2008 Bu e Ni Hua diventarono il 2\u00ba e 3\u00ba cinese a superare la soglia dei 2.700 punti Elo.\nHa giocato con la Cina nelle olimpiadi di Bled 2002, Calvi\u00e0 2004, Torino 2006, Dresda 2008, Chanty-Mansijsk 2010 e Istanbul 2012. Giocando in prima scacchiera, vinse la medaglia d'argento di squadra alle olimpiadi di Torino 2006. Fu un risultato storico, anche perch\u00e9 la Cina era accreditata del 12\u00ba posto come media Elo.\nHa raggiunto il punteggio Elo pi\u00f9 alto nella lista FIDE di febbraio 2019, con 2731 punti, 25\u00ba al mondo e 4\u00ba in Cina."}
{"id": "2257355", "revid": "767487", "url": "https://it.wikipedia.org/wiki?curid=2257355", "title": "Shannon Hoon", "text": "Voce, chitarra e leader indiscusso dei Blind Melon, dalla fondazione fino al momento della sua morte. Ha cantato inoltre con Axl Rose (leader dei Guns N' Roses) in alcune canzoni, quali \"Don't Cry\" e \"You Ain't the First\". \u00c8 morto nel 1995 per overdose di cocaina.\nGiovent\u00f9.\nHoon nasce a Lafayette, Indiana e vive nella vicina Dayton (Indiana) con la sorellastra, Anna, e il fratellastro, Tim. Ha cominciato a usare il secondo nome, Shannon, per evitare la confusione con il padre, anche lui chiamato Richard. Alle scuole superiori si \u00e8 distinto per le discipline sportive, come football, wrestling e salto con l'asta. Le influenze musicali di Shannon sono da ricondursi a gruppi e cantautori come Grateful Dead, The Beatles, John Lennon e Bob Dylan. Dopo il diploma presso il McCutcheon High School nel 1985, Hoon ha iniziato a cantare in una band locale, gli Styff Kytten, che comprendevano anche il chitarrista Michael Kelsey. Cos\u00ec ha iniziato a prendere confidenza con il ruolo di frontman che, nel futuro, sarebbe stato il predominante nella sua carriera musicale. In questi tempi inizia anche a scrivere canzoni, prima delle quali composta con William Houston e intitolata \"Change\". Nello stesso periodo divent\u00f2 anche membro della band Mank Rage di Lafayette, California con David Lank e Darren Mickler.\nBlind Melon.\nNel 1985 Hoon si \u00e8 diplomato e, a 18 anni, lascia l'Indiana per Los Angeles. L\u00ec conosce i musicisti Brad Smith e Rogers Stevens ad una festa. Smith e Stevens lo ascoltano suonare una versione acustica di \"Change\" e lo invitano a suonare con loro. Christopher Thorn e Glen Graham sono stati invitati in seguito e, nel 1990, i cinque musicisti decidono di formare i Blind Melon. Il nome della band deriva probabilmente dal termine che il padre di Smith utilizzava per descrivere gli \"stonati\" del quartiere o del vicinato; altra possibilit\u00e0 \u00e8 che il nome derivi da Blind Melon Chitlin, un personaggio di un album del duo comico Cheech &amp; Chong. Nel 1990, la neo-band produce il primo demo tape con quattro tracce e in seguito a questo firma un contratto di $500,000 con la Capitol Records.\nA Los Angeles, Hoon frequenta l'amico di scuola della sorellastra Anna, Axl Rose. Rose lo invita nello studio dove la sua band stava registrando i due album \"Use Your Illusion I\" e \"Use Your Illusion II\" (entrambi usciti nel 1991). Hoon canta le linee vocali dei cori in molte canzoni, come \"The Garden\" e \"Don't Cry\". Rose lo invita anche ad apparire nel video per \"Don't Cry\".\nNel 1992, i Blind Melon pubblicano il loro primo album, dal titolo omonimo, prodotto dallo stesso produttore dei Pearl Jam, Rick Parashar. I Blind Melon iniziano il tour per promuovere l'album, supportando i concerti e aprendo per Ozzy Osbourne, Guns N' Roses e Soundgarden per tutta la durata del 1992 e 1993. Nell'estate del 1992 esce il videoclip legato alla traccia \"No Rain\" dell'album, rilasciato anche come singolo. Il video focalizza l'attenzione sul tema dell'accettazione, rappresentandolo in una storia surreale: una ragazzina vestita da ape, interpretata da Heather DeLoach, viene derisa dal pubblico per cui balla, quindi fugge disperata e scappa fino a trovare un'intera folla di gente vestita come lei, che invece apprezza la sua danza e le d\u00e0 il benvenuto nel gruppo.\nShannon Hoon e i Blind Melon hanno passato i successivi due anni in tour. Nel 1993, Hoon fu arrestato per atti indecenti dopo essersi denudato e aver urinato in stage di fronte ai fan di Vancouver.\nNel 1994, i Blind Melon partecipano con un coinvolgente concerto a Woodstock '94 dove Hoon, sotto effetto di LSD, regala ai fan una esibizione ad altissimi livelli, indossando il vestito bianco della sua ragazza, Lisa.\nDopo un periodo di pausa, i Blind Melon ritornano in studio per registrare l'album \"Soup\" a New Orleans. L'album uscir\u00e0 poi nel 1995.\nVita personale e morte.\nL'11 luglio 1995 Shannon e la fidanzata Lisa Crouse hanno una bambina, chiamata Nico Blue, a cui Shannon sar\u00e0 sempre molto legato durante il resto della sua vita. Gi\u00e0 prima della nascita della figlia Hoon era entrato pi\u00f9 volte in riabilitazione a causa del costante e sempre pi\u00f9 frequente uso di droghe, che andavano dalla marijuana alla cocaina, dal crack all'LSD. Ad agosto dello stesso anno, i Blind Melon si preparano al tour in supporto del loro nuovo album Soup, quindi Hoon assume un counselor per aiutarlo a non consumare troppe droghe lungo la strada. La posizione di lavoro del counselor sar\u00e0 talmente inutile che verr\u00e0 licenziato giorni prima della stessa morte di Hoon.\nDopo una discutibile performance a Houston il 20 ottobre 1995, Hoon si dedica a una notte non-stop di baldoria, confermando il mito della rock star \"ribelle\" che gi\u00e0 lo seguiva da tempo. Il giorno seguente i Blind Melon avrebbero dovuto suonare al Tipitina's di New Orleans. L'ingegnere del suono della band, Lyle Eaves, tenta varie volte di svegliare Hoon che sembrava dormire nel bus utilizzato per il tour. Dopo l'arrivo dell'ambulanza, Hoon venne dichiarato morto sulla scena, all'et\u00e0 di 28 anni. La causa della morte \u00e8 stata attribuita ad un'overdose di cocaina.\nHoon \u00e8 sepolto a Dayton (Indiana). La sua lapide recita una strofa della canzone Change, la prima che ha scritto:\nIl 12 novembre 1996 i Blind Melon pubblicano \"Nico\" (sorta di compilation postuma) come tributo al frontman scomparso e all'amore che provava per la figlia, a cui sono andati i proventi dell'album, oltre che in un fondo per combattere le dipendenze da droghe nel mondo della musica. La band ha anche registrato un video intitolato \"Letters From A Porcupine\" che \u00e8 stato nominato come 'Best Long Form Music Video' ai Grammy Awards il 25 febbraio 1997.\nNel 2003, i Pearl Jam rilasciano una canzone registrata nel 1992 intitolata \"Bee Girl\", scritta dal cantante Eddie Vedder e riguardante, appunto, la ragazza del video \"No Rain\".\nIl 17 settembre 2008 viene pubblicato il libro \"A Devil on One Shoulder and an Angel on the Other: The Story of Shannon Hoon and Blind Melon\" by Greg Prato."}
{"id": "2257361", "revid": "767487", "url": "https://it.wikipedia.org/wiki?curid=2257361", "title": "Stuart Gray (cestista)", "text": ""}
{"id": "2257363", "revid": "312739", "url": "https://it.wikipedia.org/wiki?curid=2257363", "title": "COMMAND.COM", "text": ""}
{"id": "2257365", "revid": "599013", "url": "https://it.wikipedia.org/wiki?curid=2257365", "title": "Kenny Fields", "text": ""}
{"id": "2257366", "revid": "767487", "url": "https://it.wikipedia.org/wiki?curid=2257366", "title": "Sexy Beast - L'ultimo colpo della bestia", "text": "Sexy Beast - L'ultimo colpo della bestia \u00e8 un film del 2000 diretto da Jonathan Glazer.\nTrama.\nL'ex gangster Gal ha scelto di vivere in Spagna con la sua adorata moglie per godersi il meritato riposo. Ma una serie di eventi sconvolger\u00e0 la vita dell'uomo, finch\u00e9 ritrova un vecchio compagno, Don Logan, il quale gli chiede di partecipare ad un nuovo colpo, a spese delle cassette di sicurezza di una banca. Gal alla fine si far\u00e0 convincere."}
{"id": "2257367", "revid": "767487", "url": "https://it.wikipedia.org/wiki?curid=2257367", "title": "Nookat", "text": "Nookat (in chirghiso: \u041d\u043e\u043e\u043a\u0430\u0442), altres\u00ec chiamata \"Eski-Nookat\", \"Iski-Naukat\" o \"Naukat\" \u00e8 una citt\u00e0 del Kirghizistan, capoluogo dell'omonimo distretto."}
{"id": "2257370", "revid": "648716", "url": "https://it.wikipedia.org/wiki?curid=2257370", "title": "2009 DD45", "text": " \u00e8 un meteoroide Apollo del Sistema solare che il 2 marzo 2009 alle 13:44 UTC \u00e8 transitato a circa 72.000\u00a0km dalla Terra (circa 1/5 della distanza lunare). L'asteroide \u00e8 stato scoperto il 27 febbraio 2009 nel corso del Siding Spring Survey, un programma per la ricerca di oggetti near-Earth gestito dall'Osservatorio di Siding Spring, in Australia.\n \u00e8 transitato ad una distanza dieci volte maggiore del meteoroide di 6\u00a0m di diametro, che il 31 marzo 2004 \u00e8 transitato a 6400\u00a0km dalla superficie terrestre. Se avesse colpito la superficie del nostro pianeta, avrebbe potuto generare un'esplosione equivalente ad un migliaio di bombe atomiche. Infatti \u00e8 stato stimato che l'oggetto fosse di circa 40\u00a0m di diametro, confrontabili con quelle di 2004 FH. Alcuni studiosi ritengono che un oggetto di simili dimensioni sia stato all'origine dell'evento di Tunguska nel 1908.\nSecondo altre stime, proposte da alcuni studiosi dell'Osservatorio di Mauna Kea, il meteoroide potrebbe avere un diametro di 19 \u00b1 4\u00a0m. Questo dato \u00e8 stato estrapolato interpretando la misurazione della luminosit\u00e0 massima raggiunta dall'oggetto con un valore per l'albedo caratteristico per un asteroide near-Earth di tipo S, pari a 0,36.\nScoperto come un oggetto della 19\u00aa magnitudine, durante il massimo avvicinamento ha raggiunto per qualche ora magnitudini superiori alla 13\u00aa. \u00c8 stato stimato che nel momento di massimo potrebbe aver raggiunto una luminosit\u00e0 confrontabile con una stella di magnitudine 10,5.\nAlcuni studiosi hanno osservato che l'orbita percorsa dal meteoroide potrebbe portarlo in futuro ad avvicinarsi al nostro pianeta, costituendo un potenziale pericolo. In effetti, l'orbita calcolata ha permesso di stimare che l'oggetto era gi\u00e0 passato nelle vicinanze del nostro pianeta il 1\u00ba marzo 1948, sebbene ad una distanza dieci volte maggiore, 758.0000\u00a0km, pari a circa 2 volte la distanza lunare."}
{"id": "2257374", "revid": "300067", "url": "https://it.wikipedia.org/wiki?curid=2257374", "title": "Michael Young (cestista)", "text": "\u00c8 il padre di Joe Young, anch'egli cestista.\nCarriera universitaria.\nGuardia Titolare degli Houston Cougars in ognuno dei suoi quattro anni universitari, concluse la sua carriera da dilettante come miglior marcatore della squadra (19,8 punti a partita) che perse la finale NCAA del 1984 contro gli Hoyas di Georgetown capeggiati da Patrick Ewing.\nLe sue prestazioni gli valsero la nomina nel terzo quintetto All America NCAA del 1984, una delle annate pi\u00f9 ricche di sempre quanto a talento: nel primo e secondo quintetto furono nominati ben quattro dei dodici futuri membri del Dream Team originale (Hakeem Olajuwon, Michael Jordan, Patrick Ewing e Chris Mullin).\nCarriera professionistica.\nScelto dai Boston Celtics al primo giro, n.24, dei draft NBA 1984, disput\u00f2 solo 4 partite complessive nelle stagioni 1984/85 (coi Phoenix Suns) e 1985-86 (coi Philadelphia 76ers), prima di giocare nel campionato filippino (1986-87), in quello spagnolo (A Valladolid, 1987-88 e 1988-89), e in quello italiano (a Udine, nell'ultima parte della stagione 1988-89).\nNel 1989-90 torn\u00f2 nella NBA, ai Los Angeles Clippers, dove, in 45 gare, riusc\u00ec a ritagliarsi un impiego medio di 10 minuti a partita, nei quali mise a referto una media di 4,9 punti.\nNel biennio successivo trov\u00f2 un ingaggio con la Viola Reggio Calabria, di cui fu il leader indiscusso, aggiudicandosi nel 1990-91 il trofeo di miglior marcatore del campionato per media punti."}
{"id": "2257382", "revid": "300067", "url": "https://it.wikipedia.org/wiki?curid=2257382", "title": "Bernard Thompson", "text": ""}
{"id": "2257388", "revid": "671029", "url": "https://it.wikipedia.org/wiki?curid=2257388", "title": "Club Brugge Koninklijke Voetbalvereniging 2007-2008", "text": "Questa pagina raccoglie i dati riguardanti il Club Brugge Koninklijke Voetbalvereniging nelle competizioni ufficiali della stagione 2007-2008."}
{"id": "2257390", "revid": "599013", "url": "https://it.wikipedia.org/wiki?curid=2257390", "title": "Cory Blackwell", "text": ""}
{"id": "2257391", "revid": "329581", "url": "https://it.wikipedia.org/wiki?curid=2257391", "title": "San Julian", "text": "Il termine San Julian o San Juli\u00e1n, nome in spagnolo di San Giuliano, pu\u00f2 riferirsi a:"}
{"id": "2257392", "revid": "92723", "url": "https://it.wikipedia.org/wiki?curid=2257392", "title": "Benz Prinz-Heinrich-Wagen", "text": "Il nome Benz Prinz-Heinrich identifica una famiglia di autovetture di lusso, utilizzate soprattutto in ambito agonistico e prodotte dal 1908 al 1912 dalla Casa automobilistica tedesca Benz &amp; Cie.\nStoria e caratteristiche.\nLa storia delle \"Prinz Heinrich Wagen\" o \"Rennwagen\", va fatta risalire ad un personaggio particolare, ossia il principe Enrico di Prussia, fratello dell'imperatore Guglielmo II di Germania, nonch\u00e9 grande appassionato di corse automobilistiche. La sua passione era tale da indurlo ad istituire una gara automobilistica intitolata a s\u00e9 stesso, ossia la \"Prinz-Heinrich Fahrt\" (in tedesco = \"gara del Principe Enrico\"). Prima della nascita di questa nuova manifestazione, comunque, il principe Enrico ebbe gi\u00e0 modo di cimentarsi in altre gare, sempre con vetture Benz. La Casa di Mannheim, vista l'eccellenza del cliente, cominci\u00f2 a sua volta a costruire una serie di vetture intitolate al principe e che potesse essere utilizzata proprio in queste gare.&lt;br&gt;\nNel corso dei quattro anni compresi tra il 1908 ed il 1912, quindi, vennero costruiti vari modelli intitolati al principe Enrico ed alla sua gara. Tali modelli furono utilizzati in gara, ma anche su strada: all'epoca, infatti, le vetture che partecipavano alle gare erano di solito le stesse con cui il pilota usciva di casa per recarsi alla gara stessa. &lt;br&gt;\nI modelli principali costituenti la serie di vetture \"Prinz-Heinrich-Wagen\" erano quelli della fascia di lusso, ed avevano cilindrate comprese tra i 5.7 ed i 7.5 litri, con potenze massime comprese tra 80 e 115 CV. Le velocit\u00e0 di punta erano tutte intorno ai 130 km/h. Sono esistite per\u00f2 anche delle \"Prinz-Heinrich-Wagen\" di cilindrata minore, tra 2.4 e 3.2 litri.&lt;br&gt;\nPer tutti, per\u00f2, le caratteristiche tecniche generali erano le stesse: il motore era un quadricilindrico biblocco alimentato a carburatore, con distribuzione a valvole laterali disposte a T, mosse da due assi a camme.&lt;br&gt;\nDal punto di vista telaistico, le \"Prinz-Heinrich-Wagen\" nascevano su una piattaforma in lamiera d'acciaio stampato, con sospensioni ad assale rigido e molle a balestra. I freni erano a ceppi sull'albero di trasmissione, con freno a mano a ganasce sul retrotreno. &lt;br&gt;\nIl cambio era a 4 marce, con frizione a cono con guarnizioni d'attrito in cuoio."}
{"id": "2257393", "revid": "300067", "url": "https://it.wikipedia.org/wiki?curid=2257393", "title": "Tim McCormick", "text": ""}
{"id": "2257397", "revid": "287204", "url": "https://it.wikipedia.org/wiki?curid=2257397", "title": "Slither (Velvet Revolver)", "text": "Slither \u00e8 il secondo singolo dei Velvet Revolver. \u00c8 stato tratto dall'album \"Contraband e pubblicato\" nel 2004.\nLa canzone ha raggiunto la prima posizione della classifica Mainstream Rock Tracks rimanendoci per 9 settimane, la prima posizione della classifica Modern Rock Tracks e la 56\u00aa della Billboard Hot 100.\nLa canzone fu premiata nel 2005 come Best Hard Rock Performance.\nTrack listing.\nVersione 1\nVersione 2"}
{"id": "2257403", "revid": "363629", "url": "https://it.wikipedia.org/wiki?curid=2257403", "title": "Sun Belt", "text": "Il Sun Belt (dall'inglese \"cintura del sole\") \u00e8 una regione degli Stati Uniti d'America che si estende dalla costa atlantica alla costa pacifica raggruppando gli Stati meridionali del paese: Alabama, Arizona, California, Florida, Georgia, Louisiana, Arkansas, Colorado, Utah, Mississippi, Nevada, Nuovo Messico, Texas, Carolina del Nord, Carolina del Sud.\nIl confine settentrionale della regione \u00e8 il 37\u00ba parallelo di latitudine nord.\nIl \"Sun Belt\" attira la migrazione interna (dal Nord-Est, fenomeno eliotropio) e dall'estero (soprattutto dal Messico). La popolazione ispanica \u00e8 ben rappresentata in queste regioni e presenta una crescita pi\u00f9 rapida rispetto ad altri gruppi etnici. I principali poli di attrazione demografi ed economici sono il Texas (Dallas e Houston), la California (San Francisco e Los Angeles), la Louisiana, la Georgia (Atlanta) e la Florida (Miami)."}
{"id": "2257404", "revid": "56620", "url": "https://it.wikipedia.org/wiki?curid=2257404", "title": "I fratelli neri", "text": "I fratelli neri scritto nel 1941, \u00e8 il pi\u00f9 famoso romanzo della scrittrice tedesca Lisa Tetzner.\nIl libro, ambientato verso la met\u00e0 del XIX secolo prende spunto dalle storie vere delle popolazioni del Canton Ticino, che a causa della miseria estrema, arrivavano a vendere i propri figli a gente senza scrupoli che, trattandoli come schiavi, li portava a Milano per farli diventare spazzacamini. Il protagonista \u00e8 il piccolo Giorgio, un ragazzo di Sonogno nel Canton Ticino in Svizzera, che assieme all'amico Alfredo, tenter\u00e0 di riscattarsi da questa esistenza dura e senza speranza. \nL'autrice si \u00e8 basata anche su alcuni fatti di cronaca del tempo, quando un traghetto carico di piccoli spazzacamini che erano stati venduti dai genitori in difficolt\u00e0 economiche, era affondato con la conseguente morte di tutti i suoi piccoli passeggeri.\nIl romanzo era stato iniziato da Lisa Tetzner in giovent\u00f9, ma venne terminato dal marito Kurt Kl\u00e4ber (meglio noto con lo pseudonimo di Kurt Held) durante il periodo dell'esilio in Svizzera dei due coniugi per sfuggire al nazismo. A Kl\u00e4ber, in quanto rifugiato politico, fu per\u00f2 espressamente posto il divieto di pubblicazione, quindi il romanzo pot\u00e9 uscire solamente con il nome della moglie.\nTrama.\nGiorgio \u00e8 figlio di poveri contadini che abitano nel piccolo villaggio di montagna di Sonogno. Un giorno la madre del ragazzo si rompe un piede e poich\u00e9 la famiglia non dispone di denaro per poter pagare un medico, Giorgio verr\u00e0 \"venduto\" per lavorare come spazzacamino. Luini, l'uomo con la cicatrice, porter\u00e0 quindi Giorgio ed altri bambini come lui a Milano. Durante il pericoloso viaggio Giorgio diventa amico di Alfredo, che proviene da un villaggio della Val Mesolcina.\nA Milano Giorgio va a lavorare dal sig. Rossi, che sotto la cattiva influenza della moglie, creer\u00e0 non pochi problemi al ragazzo. Giorgio, continuamente umiliato da Anselmo, il figlio dei Rossi, riceve cibo appena sufficiente per non morire di fame. Giorgio conosce anche Angeletta, la figlia molto malata dei Rossi, che diventer\u00e0 subito una sua grande amica e lo aiuter\u00e0 nei momenti di sconforto.\nPassa il tempo e il ragazzo stringe amicizia con altri spazzacamini e viene accolto nella banda dei \"\"Fratelli Neri\" comandata dall'amico Alfredo, che lotter\u00e0 duramente contro la banda dei \"Lupi\". In seguito Alfredo morir\u00e0 di tubercolosi e al suo funerale le due bande finalmente si riconcilieranno.\nMa le dure condizioni di vita in cui \u00e8 costretto a vivere, hanno molto indebolito il fisico di Giorgio, che un giorno quasi rischia di soffocare mentre sta lavorando all'interno di un camino intasato. Il dottor Casella si prende cura di lui e riesce a migliorare un po' la sua salute. Intanto Anselmo, il figlio dei Rossi, deruba Giorgio e quando questo se ne accorge Anselmo e la madre gli danno del bugiardo. Il ragazzo assieme a suoi tre amici, decide cos\u00ec di fuggire da Milano, aiutato dai \"Lupi\"\". A Lugano ritrova il dottor Casella, che aiuter\u00e0 i ragazzi a stabilirsi nella citt\u00e0. Mentre Giorgio \u00e8 a Lugano, riesce a fare arrestare Luini, che verr\u00e0 condannato ad una lunga pena detentiva. Dopo nove anni, Giorgio e sua moglie Bianca, la sorella di Alfredo, ritorneranno a Sonogno dove presteranno servizio come insegnanti."}
{"id": "2257419", "revid": "767487", "url": "https://it.wikipedia.org/wiki?curid=2257419", "title": "Othell Wilson", "text": ""}
{"id": "2257422", "revid": "400518", "url": "https://it.wikipedia.org/wiki?curid=2257422", "title": "GRB 050509B", "text": "GRB 050509b \u00e8 un lampo gamma osservato dal telescopio spaziale Swift il 9 maggio 2005, in direzione della costellazione della Chioma di Berenice.\nLa sua importanza scientifica risiede nel fatto che fu il primo caso di lampo breve a cui si riusc\u00ec ad associare, con sufficiente approssimazione, una sorgente. Si ritiene infatti che il lampo si sia generato in una galassia ellittica caratterizzata da un valore di spostamento verso il rosso di 0,225 e situata quindi (secondo i modelli cosmologici pi\u00f9 generalmente condivisi) a circa 8 miliardi di anni luce, una distanza particolarmente bassa rispetto ai valori fino ad allora misurati per i lampi lunghi.\nQuesta associazione rafforz\u00f2 l'ipotesi che i lampi brevi siano generati da eventi di collasso di due stelle di neutroni o di una stella a neutroni con un buco nero, mentre i lampi pi\u00f9 prolungati siano dovuti al collasso di singole stelle che prelude alla fase di supernova, in quanto i secondi eventi sono pi\u00f9 comuni in galassie giovani, mentre i primi in galassie vecchie poich\u00e9 \u00e8 necessario che trascorra tempo a sufficienza per poter generare gli oggetti coinvolti nell'evento.\nLa successiva individuazione di altri lampi gamma con l'identificazione della sorgente ha sempre confermato l'ipotesi con l'eccezione di alcuni casi chiamati \"lampi ibridi\"."}
{"id": "2257425", "revid": "1305772", "url": "https://it.wikipedia.org/wiki?curid=2257425", "title": "Denis Fahey", "text": "Educato secondo la dottrina del Cristo Re e del conservatorismo cattolico, fu fondatore dell'organizzazione ultratradizionalista cattolica irlandese Maria Duce con cui si impose nello scenario politico del Paese.\nAncor oggi raffigurato con un alone di mistero e complottismo, fu un sostenitore dell'autenticit\u00e0 dei \"Protocolli dei Savi di Sion\" e delle teorie del complotto riguardanti gli ebrei.\nBiografia.\nNato nella piccola comunit\u00e0 \"Golden\" nella contea di Tipperary, fu educato al Rockwell College e a 17 anni entr\u00f2 nella scuola cattolica Holy Ghost Congregation, una delle missioni educative del gruppo cristiano Congregazione dello Spirito Santo.\nTeorie del complotto.\nParte della sua bibliografia e dei suoi studi hanno riguardato la figura di Ges\u00f9 Cristo, tuttavia ha sempre respinto l'ebraismo. Era convinto che il sistema tradizionale corporativista del Medioevo era molto simile a quello che la societ\u00e0 occidentale avrebbe dovuto prendere, ovvero con la fede al centro dell'esistenza e con forti ideali a caratterizzare ogni singolo individuo, contrariamente al mondo attuale senza ideali e in continua decadenza.\nScrisse che i tre principali fenomeni che hanno portato la civilt\u00e0 occidentale a decadere inesorabilmente sono stati: la riforma protestante, la rivoluzione francese e la rivoluzione d'ottobre, quest'ultimo una possibile azione terrena ordinata da Satana.\nSecondo lui, la Chiesa cattolica contemporanea dovrebbe lottare contro pensieri e persone ostili a essa come i satanisti e il loro idolo, gli ebrei, i massoni e i naturalisti.\nHa spesso attaccato e accusato molti governi di sostenere societ\u00e0 segrete e logge massoniche e/o addirittura di essere mossi da queste.\nFermo oppositore di una cospirazione giudomassonica mondiale, che punterebbe al dominio del mondo, responsabile della nascita e diffusione del comunismo e propagazione del sentimento anticristiano.\nScritti.\nInizia a stendere i primi scritti intorno al 1920 trattando puramente argomenti sul Cristianesimo, sulla filosofia e sulla natura, scrivendo spesso e volentieri per riviste di stampo cattolico tra cui la prestigiosa \"Irish Ecclesiastical Record\"."}
{"id": "2257427", "revid": "599013", "url": "https://it.wikipedia.org/wiki?curid=2257427", "title": "Charles Jones (cestista 1962)", "text": ""}
{"id": "2257430", "revid": "1793900", "url": "https://it.wikipedia.org/wiki?curid=2257430", "title": "Canadian (fiume)", "text": "Il Canadian \u00e8 un fiume degli Stati Uniti, principale affluente del fiume Arkansas.\nScorre da ovest verso est per una lunghezza totale di 1.216\u00a0km. Attraversa lo Stato del Colorado, il Nuovo Messico, il Texas e l'Oklahoma. Forma il lago Eufaula poco prima della sua confluenza nell'Arkansas.\nPercorso.\nIl fiume nasce sul lato est del Monti Sangre de Cristo, a circa 2.900 metri d'altitudine in Colorado, a circa 3\u00a0km a nord del confine con il New Mexico. Scorre in questo Stato verso sud. Qui forma un canyon profondo sud di Springer. A causa di una diga, il fiume devia verso est, formando l'Ute Lake. Da qui si attraversa il Texas Panhandle, dove forma Lago di Meredith. Dal Texas, il Canadian prosegue verso est in Oklahoma, passando a sud di Oklahoma City. Nei dintorni di Eufaula forma il Lago omonimo, il maggiore specchio d'acqua del fiume. Circa 32\u00a0km a valle si congiunge il fiume Arkansas, a ovest a circa 64\u00a0km dal confine con lo Stato dell'Arkansas.\nPortata.\nPer la maggior parte dell'anno il Canadian \u00e8 solo un corso d'acqua in lento movimento, delimitato da sponde di fango rosso e sabbie mobili. Quando ci sono molte precipitazioni, il fiume pu\u00f2 trasportare notevoli quantit\u00e0 di acqua."}
{"id": "2257438", "revid": "287204", "url": "https://it.wikipedia.org/wiki?curid=2257438", "title": "Charles Jones", "text": ""}
{"id": "2257452", "revid": "729019", "url": "https://it.wikipedia.org/wiki?curid=2257452", "title": "Nederland (Texas)", "text": "Nederland \u00e8 una citt\u00e0 della contea di Jefferson, Texas, Stati Uniti. Al censimento del 2010, la popolazione era di 17.547 abitanti. Fa parte dell'area metropolitana di Beaumont-Port Arthur.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 17.547 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'87,8% di bianchi, il 4,0% di afroamericani, lo 0,3% di nativi americani, il 2,8% di asiatici, lo 0,0% di oceanici, il 3,4% di altre razze, e l'1,7% di due o pi\u00f9 etnie. Ispanici o latinos di qualunque razza erano il 10,7% della popolazione."}
{"id": "2257454", "revid": "599013", "url": "https://it.wikipedia.org/wiki?curid=2257454", "title": "Charles Jones (cestista 1957)", "text": ""}
{"id": "2257458", "revid": "599013", "url": "https://it.wikipedia.org/wiki?curid=2257458", "title": "Bob Cochran", "text": "Biografia.\nBob Cochran proviene da una famiglia di grandi tradizioni nello sci alpino: il padre, Mickey, dopo aver allenato personalmente i quattro figli che sarebbero entrati nella nazionale statunitense - oltre a Bob, Lindy, Marilyn e Barbara -, nel 1974 sarebbe divenuto allenatore della stessa squadra nazionale. Anche la generazione successiva avrebbe fornito diversi elementi alla nazionale statunitense, come il figlio di Bob, Jimmy, e i figli dei suoi fratelli: Ryan Cochran-Siegle, Jessica Kelley, Tim Kelley e Robby Kelley.\nIl primo piazzamento internazionale di rilievo di Cochran, polivalente attivo nella prima met\u00e0 degli anni settanta, fu il 10\u00ba posto nello slalom speciale di Coppa del Mondo disputato a Hindelang il 4 gennaio 1950. Nel massimo circuito internazionale ottenne il primo podio il 23 gennaio 1972 a Wengen (3\u00aa in slalom speciale). Agli XI Giochi olimpici invernali di , sua unica partecipazione olimpica, si classific\u00f2 8\u00ba nella discesa libera, 17\u00ba nello slalom gigante e non concluse lo slalom speciale.\nIl 27-28 gennaio 1973 ottenne il risultato pi\u00f9 prestigioso della sua carriera: la vittoria nella combinata dell'Hahnenkamm, sulle piste Streif e Ganslern di Kitzb\u00fchel. Il 24 marzo successivo colse la sua unica vittoria, nonch\u00e9 ultimo podio, in Coppa del Mondo, nello slalom gigante di Heavenly Valley. Il suo ultimo piazzamento internazionale di rilievo fu il 14\u00ba posto nella discesa libera dei Mondiali di Sankt Moritz 1974, il 9 febbraio.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante"}
{"id": "2257459", "revid": "1522738", "url": "https://it.wikipedia.org/wiki?curid=2257459", "title": "Natale di sangue (disambigua)", "text": ""}
{"id": "2257460", "revid": "104458", "url": "https://it.wikipedia.org/wiki?curid=2257460", "title": "Les Contamines", "text": ""}
{"id": "2257463", "revid": "793215", "url": "https://it.wikipedia.org/wiki?curid=2257463", "title": "Plaustri", "text": "I plaustri (italianizzazione del latino \"plaustrum\", plur. \"plaustra\") erano massicci carri agricoli d'epoca romana usati perlopi\u00f9 come mezzi di trasporto di merci e derrate alimentari.\nDescrizione.\nIl \"plaustrum\" o \"plostrum\" aveva in genere due ruote, talvolta quattro - e allora si chiamava \"plaustrum majus.\" L'invenzione del carro a quattro ruote \u00e8 attribuita da Plinio ai Frigi \"Naturalis historia\" VII.56.\nOltre all'asse delle ruote, su cui si innestava la robusta barra del timone (\"temo\"), il \"plaustrum\" aveva solo una tavola fatta di assi di legno, fissata al timone stesso. Su questo tavolato si poggiava la merce da trasportare, e alla bisogna si aggiungevano altre assi come protezione laterale oppure si usava un grande cesto di paglia legato al carro stesso . Come \u00e8 facile capire, un modello quasi elementare di carro, la cui struttura fondamentale si ritrova ancor oggi in molte parti d'Europa.\nIn molti casi, anche se non dappertutto, le ruote erano fissate all'asse che si muoveva, come nei carretti dei bambini, entro anelli di legno fissati al corpo del veicolo. Questi anelli erano chiamati in greco \"amax\u00f2podes\", in latino \"arbusculae\". Le parti dell'asse che ruotavano al loro interno erano rinforzate con ferro . Il tipo pi\u00f9 diffuso di carro era quello chiamato \"tympanum\", \"il tamburo,\" perch\u00e9 appunto assomigliava a questo . Se ne trovano raffigurazioni ad esempio sull'Arco di Settimio Severo a Roma. Data la particolare struttura e progettazione dell'asse delle ruote, sebbene il \"plaustrum\" avesse un'eccellente tenuta sulle strade lastricate, tuttavia non permetteva di tagliare per le strade campestri e aveva bisogno di un ampio spazio di manovra quando doveva curvare - e soprattutto non consentiva certo di muoversi velocemente .\nEra tipico poi il forte rumore che produceva muovendosi e il suo scricchiolante cigolio si udiva a grandi distanze . La robusta struttura per\u00f2 permetteva di caricarlo di pietre, legna, concime, botti di vino , e proprio per questo spesso era caricato fino ai limiti, coi conseguenti e prevedibili rischi, tanto che l'imperatore Adriano viet\u00f2 l'ingresso a Roma ai carri sovraccarichi . Alla fine non doveva essere poi tanto raro che il carro, sovraccarico, si sfasciasse, costringendo il carrettiere tenere insieme le assi a forza di braccia e spalle: cos\u00ec nacque l'espressione \"Plaustrum perculi\" a significare \"mi \u00e8 andata male\" . In inglese \u00e8 rimasta memoria di questo modo di dire nell'espressione \"to upset one's applecart\", affine al nostro \"rovesciare/perdere la baracca\" (anche se la traduzione in italiano pi\u00f9 corretta resta l'espressione \"rompere le uova nel paniere\").\nPoco maneggevoli e pesanti, nella pi\u00f9 tarda epoca imperiale cominciarono ad essere usati per pericolose corse a cui spesso venivano costretti a partecipare schiavi e condannati a morte, che il pi\u00f9 delle volte non sopravvivevano agli incidenti che inevitabilmente si verificano durante le gare.\nSempre in et\u00e0 imperiale, gli abitanti dell'Urbe erano regolarmente disturbati dal fragore notturno incessante causato dai \"plaustra\"; rimane oggi noto il caso di Marco Valerio Marziale che abbandon\u00f2 Roma per \"B\u00eclbilis\" (la sua citt\u00e0 natale) non solo per le difficolt\u00e0 economiche, ma anche per l'insonnia causatagli dai carri da trasporto. Tornato in Spagna nel 98 d.C., difatti, Marziale scrisse:"}
{"id": "2257465", "revid": "599013", "url": "https://it.wikipedia.org/wiki?curid=2257465", "title": "Charles Jones (cestista 1975)", "text": ""}
{"id": "2257467", "revid": "1793900", "url": "https://it.wikipedia.org/wiki?curid=2257467", "title": "Naeba", "text": "Naeba \u00e8 un comprensorio sciistico giapponese che si estende sul monte Takenoko, nella provincia di Echigo. Attrezzato con 35 impianti di risalita, si estende per un dislivello di 889\u00a0m e in passato ha ospitato anche gare della Coppa del Mondo di sci alpino. Durante l'estate \u00e8 sede del Fuji Rock Festival."}
{"id": "2257477", "revid": "729019", "url": "https://it.wikipedia.org/wiki?curid=2257477", "title": "Tangenziale di Limena", "text": "La tangenziale di Limena, lunga 6,7\u00a0km, \u00e8 il prolungamento diretto della tangenziale Ovest di Padova, dalla quale ha inizio senza soluzione di continuit\u00e0, a nord del nodo di Padova ovest. \nAttraversa i comuni posti a nord-ovest della citt\u00e0 fino a Curtarolo. \u00c8 stata aperta al traffico nell'aprile del 2005 ed \u00e8 stata costruita dalla societ\u00e0 Autostrada Brescia-Verona-Vicenza-Padova.\nLa tangenziale \u00e8 a due corsie per senso di marcia, pi\u00f9 una d'emergenza, con piazzole di sosta, aree di rifornimento e guardrail centrale e laterale per tutta la sua lunghezza. Il limite di velocit\u00e0 \u00e8 di 90\u00a0km/h. La tangenziale di Limena \u00e8 numerata come SP 47 Tangenziale di Limena ed \u00e8 classificata tecnicamente come strada extraurbana principale.\nLe tre uscite sono numerate 21A, 21B e 21C. \u00c8 gestita dalla societ\u00e0 Autostrada Brescia-Verona-Vicenza-Padova."}
{"id": "2257479", "revid": "131358", "url": "https://it.wikipedia.org/wiki?curid=2257479", "title": "Antibari", "text": ""}
{"id": "2257480", "revid": "767487", "url": "https://it.wikipedia.org/wiki?curid=2257480", "title": "Wil Jones", "text": ""}
{"id": "2257481", "revid": "486946", "url": "https://it.wikipedia.org/wiki?curid=2257481", "title": "10,000 A.C.", "text": ""}
{"id": "2257482", "revid": "1318658", "url": "https://it.wikipedia.org/wiki?curid=2257482", "title": "Carlo Corsi", "text": "Biografia.\nNasce a Nizza (Francia), si trasferisce prima a Bologna e in seguito a Torino, ove frequenta l'Accademia di Belle Arti, entrando in contatto con Giacomo Grosso. Nel 1912 viene invitato alla Biennale di Venezia (alla quale parteciper\u00e0 pi\u00f9 volte, anche nel dopoguerra, cos\u00ec come ha partecipato alle quattro edizioni della Secessione Romana); nel 1913 partecipa a delle mostre a Monaco, a San Francisco e alla I mostra della Secessione Romana.\n\u00c8, assieme a Giovanni Romagnoli, Alfredo Protti e Guglielmo Pizzirani, tra i pi\u00f9 apprezzati artisti bolognesi d'inizio Novecento, come sottolineato da una recente mostra tenutasi a San Marino, dedicata ai maestri bolognesi presenti alle edizioni della Secessione Romana. Nel 1941 vince il Premio Bergamo riservato ai giovani. Carlo Corsi ha per\u00f2 62 anni. Il secondo premio va a Renato Guttuso che presenta l'opera Crocifissione. Nel 1953 vince un \"premio acquisto\" alla prima edizione del Premio Spoleto.\nCarlo Corsi espone alla Biennale di Venezia a partire dal 1912 fino all'edizione del 1958 con una sala a lui riservata e la presentazione di Francesco Arcangeli. Dal 1908 al 1966, a fianco di Garzia Fioresi, Guglielmo Pizzirani, Alfredo Protti, Scorzoni e Romagnoli, \u00e8 come socio artista uno dei nomi di punta dell'Associazione per le Arti \"Francesco Francia\" di Bologna. La Galleria Cinquantasei di Bologna ha pubblicato il primo volume del catalogo generale del maestro.\n\u00c8 sepolto nella Certosa di Bologna."}
{"id": "2257483", "revid": "124808", "url": "https://it.wikipedia.org/wiki?curid=2257483", "title": "10,000 BC", "text": ""}
{"id": "2257486", "revid": "486946", "url": "https://it.wikipedia.org/wiki?curid=2257486", "title": "10000 BC", "text": ""}
{"id": "2257487", "revid": "300067", "url": "https://it.wikipedia.org/wiki?curid=2257487", "title": "Major Jones", "text": ""}
{"id": "2257492", "revid": "26244", "url": "https://it.wikipedia.org/wiki?curid=2257492", "title": "TINSTAAFL", "text": ""}
{"id": "2257494", "revid": "155634", "url": "https://it.wikipedia.org/wiki?curid=2257494", "title": "Odile Chalvin", "text": "Biografia.\nAttiva nella prima met\u00e0 degli anni settanta e specialista delle discipline tecniche, in Coppa del Mondo ottenne un podio: seconda nello slalom speciale di Val-d'Is\u00e8re del 9 dicembre 1972, dietro a Pamela Behr."}
{"id": "2257498", "revid": "1947844", "url": "https://it.wikipedia.org/wiki?curid=2257498", "title": "V\u00e1gner Mancini", "text": ""}
{"id": "2257504", "revid": "126257", "url": "https://it.wikipedia.org/wiki?curid=2257504", "title": "Rolls-Royce 20/25 HP", "text": ""}
{"id": "2257505", "revid": "1544245", "url": "https://it.wikipedia.org/wiki?curid=2257505", "title": "Autolinee Val Borbera", "text": "Autolinee Val Borbera S.r.l. \u00e8 un'azienda privata italiana che gestisce il trasporto pubblico locale extraurbano in provincia di Alessandria e servizi di noleggio con conducente di autovetture ed autobus gran turismo. Fa parte di Societ\u00e0 Consortile Alessandrina Trasporti (SCAT), concessionaria del TPL extraurbano della provincia piemontese.\nStoria.\nNel 1976 nacquero come trasporto tra l'alta e la bassa val Borbera, poi il servizio venne esteso fino a Novi Ligure. \nDal 2002 \u00e8 presente la fermata Serravalle Scrivia Outlet per collegare i visitatori dalla stazione di Arquata Scrivia o da Novi Ligure. Hanno sede in via Cosola, 6 a Cabella Ligure, dove c'\u00e8 anche l'autorimessa. Nel 2003 ha ricevuto la certificazione ISO 9001:2000 e nel 2010 ha ricevuto la certificazione ISO 9001:2008. \nNel 2014 il parco automezzi era costituito da 8 autobus di linea, 5 autopullman Gran Turismo e 2 autovetture NCC 9 posti compreso conducente. I dipendenti erano 12, di cui 10 autisti e 2 impiegati.\nLa percorrenza annua della linea Cabella Ligure-Novi Ligure con diramazioni \u00e8 di circa 343.000\u00a0km.\nAttivit\u00e0.\nNel 2018 aveva una linea che collega giornalmente Cabella Ligure con Novi Ligure con il tempo di percorrenza di un'ora per un percorso di 40 km.Inoltre esistono quattro linee minori:"}
{"id": "2257507", "revid": "72396", "url": "https://it.wikipedia.org/wiki?curid=2257507", "title": "Walter Kranz", "text": ""}
{"id": "2257510", "revid": "547034", "url": "https://it.wikipedia.org/wiki?curid=2257510", "title": "Contea di Alife", "text": "Storia.\nIstituita nel principato longobardo di Benevento, il primo conte storicamente noto \u00e8 Bernardo (972 circa), seguito da Aldemario, Audoaldo (999), Aldemario Borrello figlio di Audoaldo (1033-35). I confini della contea erano pressappoco quelli della Diocesi di Alife.\nNella seconda met\u00e0 dell'XI secolo Alife diventa sede di una contea normanna retta dai Quarrel Drengot. Il primo conte fu Rainulfo, fratello di Riccardo I di Capua cui succedette il figlio Roberto di Alife e il figlio di costui, il secondo Rainulfo, conte di Alife e Caiazzo. Rainulfo II chiese ed ottenne, nel 1131 o 1132, dall'antipapa Anacleto II le reliquie di San Sisto I, papa e martire, divenuto poi protettore della citt\u00e0 e della diocesi. \nNel 1132 Rainulfo entr\u00f2 in conflitto contro Ruggero II di Sicilia e nel luglio numerosi cavalieri e fanti alifani furono impegnati nella vittoriosa ma sanguinosa Battaglia di Nocera. Nel 1135 Alife fu occupata dal truppe regie ma ripresa nel 1137 da Rainulfo, ora elevato da papa e imperatore al ducato di Puglia. Dopo la strage del 1138 voluta da Ruggero II di Sicilia, prese il potere Malgerio Postella. In questi anni la citt\u00e0 fu sottoposta alle continue lotte fra il regno ed i ribelli. La casa normanna di Alife riconquist\u00f2 temporaneamente la contea con Andrea di Ravecanina negli anni a partire dal 1154 e saldamente solo dal 1193 con Giovanni di Ravecanina, l'ultimo dei Quarrell Drengot.\nAnche nell'et\u00e0 sveva infuriarono le lotte per il possesso dell'antica citt\u00e0 e contea: nel 1205 il castello respinse un assedio, ma la citt\u00e0 fu data alle fiamme. In questi anni fu governata dal conte Siffrido, di origine germanica, fino all'ingresso dell'Imperatore Federico II che ne prese il controllo diretto nel 1221.\nLa contea perse l'originaria importanza acquisita in et\u00e0 normanna, ma prosegu\u00ec nel tempo, limitata al territorio dell'odierno comune e talvolta comprendente Sant'Angelo d'Alife, Dragoni ed altri feudi minori. Fu assegnata dai sovrani di Napoli a conti di diversa provenienza, tra quali i Boffa, i Janvilla, i Marzano e i Diaz Garlon, sino a concludersi con i Gaetani di Laurenzana che la tennero ininterrottamente dal 1620 al 1805.\nConti normanni di Alife.\nLista dei conti normanni di Alife:\nBibliografia.\nAngelo Gambella, \"Medioevo Alifano\", Drengo, Roma, 2007 ISBN 978-88-88812-18-2"}
{"id": "2257525", "revid": "37203279", "url": "https://it.wikipedia.org/wiki?curid=2257525", "title": "Autocisterna", "text": ""}
{"id": "2257529", "revid": "2036605", "url": "https://it.wikipedia.org/wiki?curid=2257529", "title": "Niceforo (nome)", "text": "Origine e diffusione.\nDeriva, tramite il latino \"Nicephorus\", dall'antico nome greco \u039d\u03b9\u03ba\u03b7\u03c6\u03cc\u03c1\u03bf\u03c2 (\"Nikephoros\"), tratto dall'omonimo aggettivo che vuol dire \"portatore di vittoria\" (significato analogo a quello di Vincenzo, Vittorio e Berenice); etimologicamente, \u00e8 composto dal sostantivo \u03bd\u03af\u03ba\u03b7 (\"nike\", \"vittoria\", da cui Nike e Niceta) e dal verbo \u03c6\u03bf\u03c1\u03b5\u03c9 (\"phoreo\", \"portare\").\nIl nome, che nell'antica Grecia era anche un epiteto della dea Atena, venne portato da numerosi santi, e quindi da diversi imperatori bizantini, mentre in italiano moderno il suo uso \u00e8 scarsissimo.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "2257531", "revid": "120813979", "url": "https://it.wikipedia.org/wiki?curid=2257531", "title": "Tommaso Arezzo", "text": "Biografia.\nNacque a Orbetello da una famiglia aristocratica Modicana suo padre Orazio era ufficiale dell'esercito delle Due Sicilie, in passato ministro della guerra e prefetto di Napoli, mentre la madre, Maria Fitzgerald dei duchi di Linster, era di origine irlandese. Tommaso Arezzo studi\u00f2 al collegio Nazareno di Roma, retto dagli Scolopi. Divenne principe dell'Accademia degli Incolti, interna al medesimo collegio, nel 1777. Ordinato sacerdote, venne chiamato da Pio VI alla prelatura personale; in seguito divenne vicelegato di Bologna, governatore di Fermo, Perugia e Macerata; Pio VII, infine, lo nomin\u00f2 delegato di quest'ultima citt\u00e0.\nPio VII gli affid\u00f2 incarichi diplomatici a San Pietroburgo e a Dresda; fu inviato a Berlino, quando la citt\u00e0 prussiana venne occupata dalle truppe napoleoniche (27 ottobre 1806). Con l'invasione di Roma da parte delle truppe francesi di Miollis (2 febbraio 1808) Arezzo venne richiamato a Roma da Papa Pio VII che lo nomin\u00f2 pro-governatore della citt\u00e0. Sub\u00ec pertanto la sorte degli altri funzionari dell'amministrazione papale: imprigionato e deportato a Bastia (aprile 1808).\nNel 1813 riusc\u00ec a recarsi in Sardegna, isola non conquistata da Napoleone e nella quale risiedeva Vittorio Emanuele I di Savoia il quale si serv\u00ec della sua esperienza. Torn\u00f2 a Roma dopo il ritorno di Pio VII (24 maggio 1814) e venne nominato procommissario del Sant'Uffizio e membro della Congregazione per la Riforma. Infine, nel concistoro dell'8 marzo 1816 fu creato cardinale presbitero del titolo di San Pietro in Vincoli e legato apostolico di Ferrara, citt\u00e0 che govern\u00f2 con grande mitezza per quattordici anni. Cardinale vescovo di Sabina nel 1820, torn\u00f2 a Roma come Vicecancelliere e insignito del titolo cardinalizio di San Lorenzo in Damaso nel 1830. Mor\u00ec il 3 febbraio 1833, all'et\u00e0 di 76 anni, e venne seppellito nella basilica di San Lorenzo in Damaso.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2257541", "revid": "287204", "url": "https://it.wikipedia.org/wiki?curid=2257541", "title": "Walter Centeno", "text": ""}
{"id": "2257546", "revid": "36426", "url": "https://it.wikipedia.org/wiki?curid=2257546", "title": "Giacomo Brogi", "text": "Biografia.\nAll'et\u00e0 di 11 anni inizi\u00f2 a lavorare presso l'editore Batelli e frequent\u00f2 la scuola d'incisione del Perfetti. Successivamente pass\u00f2 a lavorare con il calcografo Achille Paris come ritoccatore. Inizi\u00f2 la sua attivit\u00e0 lavorativa di fotografo nel 1856 circa, e fonda una propria ditta attorno al 1864: \"Edizioni Brogi Firenze\", specializzata in ritrattistica e successivamente in fotografie di opere d'arte, in particolare nella riproduzione della scultura e nelle panoramiche. Esegu\u00ec diverse campagne fotografiche nelle regioni italiane e ne organizz\u00f2 una importante in Medio Oriente, in particolar modo fotografando i Luoghi Santi, venendo insignito per questo ultimo lavoro di medaglia d'argento dal Papa Pio IX. \nLa Ditta Brogi partecip\u00f2 nel 1873 all'esposizione di Vienna, nel 1881 a quella di Milano e nel 1889 partecip\u00f2 all'Esposizione Universale di Firenze esponendo opere fuori concorso a puro titolo di patrocinio. Alla sua morte la gestione dell'attivit\u00e0 pass\u00f2 al figlio Carlo Brogi (1850-1925), uno dei promotori della Societ\u00e0 Fotografica Italiana, e cess\u00f2 nel 1950 circa. Lo stesso Giacomo Brogi viene associato alla Societ\u00e0 Fotografica Italiana.\nA lui \u00e8 stata intitolata una strada nella zona di via Ardeatina a Roma: essa \u00e8 una traversa laterale di via della Fotografia."}
{"id": "2257547", "revid": "343572", "url": "https://it.wikipedia.org/wiki?curid=2257547", "title": "Menai", "text": ""}
{"id": "2257549", "revid": "729019", "url": "https://it.wikipedia.org/wiki?curid=2257549", "title": "Ferrovia urbana di Zugo", "text": "La ferrovia urbana di Zugo (in tedesco Stadtbahn Zug) \u00e8 un servizio ferroviario vicinale che serve la citt\u00e0 svizzera di Zugo e i comuni limitrofi.\nStoria.\nIl servizio venne attivato il 12 dicembre 2004, \u00e8 composto da 2 linee ed \u00e8 una delle due parti del sistema ferroviario celere della Svizzera centrale; l'altra parte \u00e8 rappresentata dalla rete celere di Lucerna.\nUtilizza le linee esistenti delle Ferrovie Federali Svizzere, ma sono state create ulteriori fermati appositamente per il servizio urbano.\nRete.\nLe linee attualmente sono due: "}
{"id": "2257551", "revid": "1718925", "url": "https://it.wikipedia.org/wiki?curid=2257551", "title": "Rotkreuz", "text": ""}
{"id": "2257552", "revid": "1652635", "url": "https://it.wikipedia.org/wiki?curid=2257552", "title": "Pavel Kau\u010di\u010d", "text": "Carriera.\nCome allenatore venne chiamato in Italia a Milano dall'allora ds Radaelli, come responsabile tecnico del settore giovanile nella stagione 1987/88 dove svolse anche il ruolo di assistente allenatore in prima squadra (Milano Saimex in serie B) alle dipendenze di Ron Ivany. La stagione successiva, 1988/89, viene riconfermato nei ruoli precedenti e nel frattempo la societ\u00e0, che guadagn\u00f2 la promozione in serie A, modific\u00f2 la denominazione in Milano Saima. Nella stagione 1989/90, contestualmente all'arrivo al Saima dei primi due giocatori dell'ex Unione Sovietica, Vinceslav Anisin e Boris Alexandrov, la societ\u00e0 decise di assegnargli la prima squadra.\nAllen\u00f2 in seguito i Devils Milano . Nella stagione successiva divenne allenatore dell'Asiago Hockey. In seguito allen\u00f2 l'HDD Olimpija Ljubljana (squadra della sua citt\u00e0) e per 4 stagioni l'Hokejski Klub Jesenice.\nDopo una lunga pausa torn\u00f2 ad allenare, questa volta per\u00f2 un team nazionale, ovvero la Nazionale serba."}
{"id": "2257556", "revid": "442848", "url": "https://it.wikipedia.org/wiki?curid=2257556", "title": "Lago Eufaula", "text": "Il lago Eufaula \u00e8 un lago artificiale dell'Oklahoma, negli Stati Uniti d'America. \u00c8 situato lungo il corso del fiume Canadian, 43\u00a0km a monte della sua confluenza con il fiume Arkansas e in prossimit\u00e0 della citt\u00e0 di Eufaula. \u00c8 il lago pi\u00f9 grande nello stato dell'Oklahoma.\nLa costruzione della diga che presenta una parete di 975 metri di lunghezza \u00e8 iniziata nel 1956 e fu completata nel 1964. La diga trattiene un lago di oltre 412 chilometri quadrati. Il lago \u00e8 sfruttato per la produzione di energia idroelettrica."}
{"id": "2257559", "revid": "6923", "url": "https://it.wikipedia.org/wiki?curid=2257559", "title": "Porsche-Museo", "text": ""}
{"id": "2257563", "revid": "729019", "url": "https://it.wikipedia.org/wiki?curid=2257563", "title": "Cagdianao", "text": "Cagdianao \u00e8 una municipalit\u00e0 di Terza classe delle Filippine, situata nella provincia di Isole Dinagat, nella Regione di Caraga.\nCagdianao \u00e8 formata da 14 barangay:"}
{"id": "2257566", "revid": "1573940", "url": "https://it.wikipedia.org/wiki?curid=2257566", "title": "Chiesa di San Paolo (Savona)", "text": "La chiesa di San Paolo sorge a Savona, nella zona dell'Oltreletimbro, lungo la strada principale di collegamento tra il centro e il ponente cittadino, in un'area espansasi nel secondo dopoguerra.\nCaratteristiche.\nLa chiesa, realizzata negli anni settanta, \u00e8 una delle pi\u00f9 recenti di Savona. \u00c8 costituita da un unico vano, reso molto luminoso grazie alle vetrate che si aprono nelle caratteristiche mura formate da un reticolato di cemento armato. L'interno \u00e8 semplice e sobrio, ma allo stesso tempo accogliente e non presenta opere artistiche di rilievo. Sulla parete di fondo dell'abside si staglia un bassorilievo su cemento. Il campanile, addossato al lato destro, \u00e8 privo di campane."}
{"id": "2257569", "revid": "729019", "url": "https://it.wikipedia.org/wiki?curid=2257569", "title": "Dinagat (Filippine)", "text": "Dinagat \u00e8 una municipalit\u00e0 di Quinta classe delle Filippine, situata nella Provincia di Isole Dinagat, nella Regione di Caraga.\nDinagat \u00e8 formata da 12 barangay:"}
{"id": "2257571", "revid": "767487", "url": "https://it.wikipedia.org/wiki?curid=2257571", "title": "Libjo", "text": "Libjo \u00e8 una municipalit\u00e0 di Quinta classe delle Filippine, situata nella provincia di Isole Dinagat, nella regione di Caraga.\nLibjo \u00e8 formata da 16 barangay:"}
{"id": "2257572", "revid": "277947", "url": "https://it.wikipedia.org/wiki?curid=2257572", "title": "Sweet Track", "text": "La Sweet Track \u00e8 un'antica strada rialzata nell'Inghilterra sudoccidentale presso i bassopiani del \"Somerset Levels\". Databile a 6000 anni fa, quindi agli inizi del Neolitico, \u00e8 una delle pi\u00f9 antiche strade del mondo e una delle pi\u00f9 antiche in legno del nord Europa.\nFu costruita dagli abitanti dei pendii delle \"Polden Hills\" inizialmente per collegarsi a due isolotti sabbiosi, uno dei quali forniva legname alla popolazione e conteneva terre coltivate. L'altro isolotto invece, denominato \"Westhay Island\", si ipotizza comprendesse anche un insediamento umano oltre, in aggiunta, terreni di pascolo.\nIl camminamento \u00e8 stato scoperto nel 1970 da un operaio, Raymond Sweet, mentre eseguiva un lavoro di pulizia dei canali di drenaggio che attraversano le torbiere dei Somerset Levels.\nI primi emigranti continentali iniziarono a trasferirsi in Gran Bretagna intorno al 4000 a.C., ed essendo per lo pi\u00f9 agricoltori, cercarono terre idonee per la coltura ed i \"Somerset Levels\" si dimostrarono un luogo adatto in quanto ricco di risorse di selvaggina, di pesci, di suini selvatici e di materiali, come le canne, e di alberi da disboscare per il legname.\nPer realizzare il camminamento vennero abbattuti alberi grandi, quali il querce, il frassino, l'olmo, che venivano lavorati fino a trasformarli in tavole.\nLa costruzione era basata su una guida formata da tronchi collocati in fila sulla superficie dell'acquitrino aventi la funzione di struttura di sostegno, da pioli piantati nel terreno per consentire che ogni coppia formasse una \"X\", e infine dalle tavole che costituivano la base del camminamento che erano incastrate tra i due bracci superiori dei pioli. La base era sopraelevata di circa mezzo metro rispetto alla guida e aveva una larghezza di trenta centimetri e tagliava due file di alte canne.\nGli archeologi hanno effettuato studi multidisciplinari dell'ambiente, e analizzando i residui della flora e della fauna, sono riusciti a scoprire che gli abitanti praticavano una forma di selvicoltura e che vigeva gi\u00e0 allora l'abbattimento selettivo che consentiva la rapida crescita dai ceppi rimanenti. I ritrovamenti di resti di scarabei ha fornito agli specialisti le indicazioni sul clima dell'epoca neolitica, che prevedeva temperature pi\u00f9 basse di circa tre gradi rispetto ad oggi in inverno, e temperature pi\u00f9 alte di circa tre gradi in estate. Le informazioni fornite dai pollini hanno consentito di capire la conformazione dei boschi (querce, olmi, frassini e tigli) e dei sottoboschi (noccioli e agrifogli). L'acquitrino pullulava di giunchi e canne oltre alla ninfee, e prosperavano girinidi e grossi ragni pirata.\nTra i reperti ritrovati vi sono gli utensili utilizzati all'epoca, quali le schegge, per il legno, per le canne, per le piante e per le pelli. Inoltre sono state rinvenute anche punte di frecce, probabilmente utilizzate per la caccia, oltre a ceramiche, cocci e oggetti di legno, quali zappe, spatole, manici e spilloni levigati utilizzati forse come ornamento."}
{"id": "2257573", "revid": "1718925", "url": "https://it.wikipedia.org/wiki?curid=2257573", "title": "Herb Trimpe", "text": "Biografia.\nGli inizi.\nHerb Trimpe nacque e trascorse la sua infanzia a Peekskill, nello stato di New York dove si \u00e8 diplomato alla Lakeland High School. Trimpe si rec\u00f2 in seguito a New York per tre anni per frequentare la School of Visual Arts. L\u00ec inizi\u00f2 a disegnare sfondi come assistente di Tom Gill alla Dell Comics, occupandosi prevalentemente di fumetti di argomento western, adattamenti di libri e film come \"Viaggio al centro della Terra\".\nTrimpe si arruol\u00f2 poi nella United States Air Force, dove rimase per quattro anni, compreso uno di servizio in Vietnam. Dopo il congedo, nell'ottobre del 1966 apprese che il suo ex compagno di classe John Verpoorten stava lavorando alla Marvel Comics e che quest'ultima stava assumendo dei freelance. Trimpe si un\u00ec cos\u00ec allo staff della Marvel nel 1967 dove rimarr\u00e0 fino al 1996. Dopo aver inchiostrato alcuni lavori, fece il suo debutto come disegnatore con due numeri di \"Kid Colt, Outlaw\" (134-135, maggio e giugno 1967). Poco tempo dopo, Trimpe e l'autore Gary Friedrich crearono il personaggio dell'aviatore della prima guerra mondiale Phantom Eagle nel numero 16 della serie \"Marvel Super-Heroes\" (settembre 1968).\nHulk e la Silver Age.\nNegli anni sessanta, durante il periodo conosciuto come Silver Age, a Trimpe fu affidato quello che sarebbe stato il suo personaggio principale: Hulk. Iniziando come rifinitore dei disegni di Marie Severin in \"The Incredible Hulk\" 106 (agosto 1968), continu\u00f2 a disegnare il personaggio per un periodo praticamente ininterrotto di pi\u00f9 di sette anni fino al numero 142 (agosto 1971), riprendendo poi dal 145 al 193 (novembre 1971 - novembre 1975). Inoltre Trimpe disegn\u00f2 le copertine di cinque Annual (1969, 1971-72, 1976-77, intitolati \"King-Size Special! The Incredible Hulk\" eccetto il numero 4 intitolato \"The Incredible Hulk Special\") e disegn\u00f2 e inchiostr\u00f2 la storia di 39 pagine di \"The Incredible Hulk Annual\" 12 (agosto 1983).\nTrimpe disegn\u00f2 per un anno la serie \"The Defenders\" (69 - 81, marzo 1979 - marzo 1980), un supergruppo in cui militava sempre Hulk. Disegn\u00f2 una copertina raffigurante lo stesso Hulk di un numero di \"Rolling Stone\" in cui era presente un articolo sulla Marvel.\nL'artista ricorder\u00e0 in un'intervista del 2002 i suoi inizi difficili col personaggio che gli diede la celebrit\u00e0:\nGli altri lavori per la Marvel.\nCome disegnatore fisso della Marvel, Trimpe lavor\u00f2 a quasi tutti i personaggi principali, compreso Capitan America (\"Captain America\" 184, 291), Fantastici Quattro (\"Fantastic Four Annual\" 25\u201326, 1982\u20131983; \"Fantastic Four Unlimited\" 1\u201312, marzo 1993\u2013dicembre 1995), Iron Man (\"Iron Man\" 39, 82\u201385, e 93\u201394 negli anni settanta e altri numeri occasionali), Ka-Zar (\"Astonishing Tales\" 7\u20138, agosto e ottobre 1971), Nick Fury (\"Nick Fury, Agent of S.H.I.E.L.D.\" 13\u201315, luglio-novembre 1969 e 16\u201319, ottobre 1990\u2013gennaio 1991), Thor (\"Thor Annual\" 15\u201316, 1990\u20131991), Capitan Bretagna (\"Captain Britain\" 1\u201310), Ant-Man (\"Marvel Feature\" 4\u20136), Killraven (\"Amazing Adventures\" 20\u201324, 33), Machine Man, Rawhide Kid, Uomo Ragno e molti altri come disegnatore regolare di \"Marvel Team-Up\" 106\u2013118 (giugno 1981\u2013luglio 1982) e \"Marvel Team-Up Annual\" 3\u20134 (1980\u20131981).\nTra la fine degli anni '70 e gli anni ottanta, il lavoro di Trimpe comprese anche adattamenti di film come \"Godzilla\" e \"Indiana Jones\" oltre che a serie derivate da giocattoli come Shogun Warriors, G.I. Joe e i Transformers. Trimpe disegn\u00f2 tutti i 24 numeri della serie \"Godzilla\" tranne il 4 e il 5 (agosto 1977\u2013luglio 1979); 6 numeri di \"The Further Adventures of Indiana Jones\" (scrivendo anche i testi degli ultimi due); \"G.I. Joe\" 1 (luglio 1982) e altri; quasi l'intera serie spin-off\n\"G.I. Joe Special Missions\" (1986\u20131989); tre numeri della miniserie di quattro \"G.I. Joe: The Order of Battle\" (1986\u20131987); tutti i 20 numeri di \"Shogun Warriors\"; infine tre numeri di \"The Transformers\".\nTrimpe, in un'intervista del 1977 descrisse i termini del suo lavoro per la Marvel:\nFine carriera.\nQuando a met\u00e0 degli anni novanta la Marvel entr\u00f2 in crisi finanziaria, Trimpe torn\u00f2 all'Universit\u00e0 per ottenere il Bachelor e la laurea magistrale alla State University of New York at New Paltz. Subito dopo insegn\u00f2 arte alla Eldred Central School per due anni. Dal 2007 Trimpe ha vissuto nella valle dell'Hudson di New York e ha lavorato occasionalmente per qualche progetto, come i disegni di \"Bureau of Paranormal Research and Defense\" (agosto 2008) per la Dark Horse Comics, o il ritorno al suo carattere simbolo disegnando la storia di otto pagine \"The Death and Life of the Abomination\" in \"King-Size Hulk\" 1 (luglio 2008).\n\u00c8 scomparso nel 2015 all'et\u00e0 di 75 anni."}
{"id": "2257574", "revid": "767487", "url": "https://it.wikipedia.org/wiki?curid=2257574", "title": "Nicola Contini", "text": "Biografia.\nHa iniziato a suonare il basso elettrico da autodidatta nel 1977 e ha intrapreso l'attivit\u00e0 musicale nel 1980 suonando nel gruppo pop-rock Panama-Wop Avenue con Sarah Jane Morris alla voce. Nello stesso periodo ha suonato con i The Colla (con D. Parisini e S. Head) accompagnando in tour il gruppo teatrale \u201cI Giancattivi\u201d (Alessandro Benvenuti, Francesco Nuti e Athina Cenci) fino alle musiche del loro primo film \u201cAd ovest di Paperino\u201d. Durante gli anni '80 ha suonato per diverse produzioni discografiche di etichette indipendenti, in molte rappresentazioni musicali live, pubs, radio, tv e come turnista in studi di registrazione per varie produzioni (cantanti, soundtrack, ...).\nDopo aver collaborato a lungo con T. Balatresi e R. Ursillo (bassista dei Sensation\u2019s Fix) a molteplici ideazioni e pre-produzioni, (tra cui alcuni brani per il cantante Raf: Fai, Oggi un Dio non ho, Senza respiro, La folle corsa) dagli anni novanta suona in produzioni di artisti principalmente per Giancarlo Bigazzi e Marco Falagiani, lavorando nei tour e nei dischi di cantanti popolari. Ha ideato e realizzato anche numerosi spot musicali e soundtrack per radio, tv e web. Nel settore audio ha esperienze come fonico in studio, per esibizioni live e nei discoclubs.\nCon chi ha suonato.\n-Panama/Wop Avenue (con Sarah Jane Morris), Blues Power Band, IMA (Canada prd.), Marco Masini, Anna Oxa, Fiordaliso, Gianni Morandi, Federico Salvatore, I Giancattivi &amp; The Colla, Mia Martini, Aleandro Baldi, Francesca Alotta, Alessandro Canino, Laura Falcinelli, No Logo (Ka Bizzarro-T.Borghi), Superstar (N.Detti-T.Borghi), Mikela, Marco Baroni, Giorgio Panariello, Liliana Tamberi, Claudio Fiori, BCU pre_prd., London Undergronud, Marco Carnesecchi, Moda (A.Chimenti-M.Barbacci), L.A. &amp; Karl Potter, The Howl, Barbye, Moondog, Mya and the mirrors, Xavier Laveaux, Members Only, Alessandro Melone, Alessandro Piccini, Glimmer Twins, Bronx Cola Band, Nuvola 9, Gianna Nannini, Charme, Pitti Pop Laura Landi, Miani, Quartiere Latino, Central Park Discoclub (Bass and Dj live performances).\nHa lavorato come tecnico del suono per....\nBCU pre_prd., Imagination (Leee John), Neguinho da Beija Flor, London Underground, Blues Power Band, Umberto Smaila Band, Members Only, The Howl, Charme, Barbye, Moondog, Xavier Laveaux, Bronx Cola Band, Glimmer Twins, Nuvola 9, Pitti Pop, Laura Landi, Studi Diaframma Com, Maracan\u00e0 Disco casa de Show (Audio e Lj), Tenax discoclub, Meccan\u00f2 discoclub..."}
{"id": "2257575", "revid": "729019", "url": "https://it.wikipedia.org/wiki?curid=2257575", "title": "Loreto (Isole Dinagat)", "text": "Loreto \u00e8 una municipalit\u00e0 di Quarta classe delle Filippine, situata nella provincia di Isole Dinagat, nella regione di Caraga.\nLoreto \u00e8 formata da 10 barangay:"}
{"id": "2257586", "revid": "287204", "url": "https://it.wikipedia.org/wiki?curid=2257586", "title": "Bad Pyrmont", "text": "Bad Pyrmont \u00e8 una citt\u00e0 di abitanti della Bassa Sassonia, in Germania.\nAppartiene al circondario (\"Landkreis\") di Hameln-Pyrmont (targa HM).\nBad Pyrmont si fregia del titolo di \"Comune indipendente\" (\"Selbst\u00e4ndige Gemeinde\").\nBad Pyrmont \u00e8 famosa per essere un luogo di cura, ricco di stabilmenti termali. \nLa citt\u00e0 \u00e8 caratterizzata da un grande parco con all'interno anche un giardino di palme, il pi\u00f9 settentrionale rispetto alle Alpi.\nGeografia fisica.\nLa citt\u00e0 si trova nella regione collinare della Weserbergland a circa 20 km da Hameln e a 60 km da Paderborn.\nNel territorio in cui si \u00e8 sviluppata la citt\u00e0 di Bad Pyrmont sono presenti alcune fonti termali, a cui \u00e8 dovuta la fama di luogo di cura, \"Kurort\" in tedesco.\nStoria.\nLa zona in cui sorge la citt\u00e0 \u00e8 stata frequentata fin dall'antichit\u00e0 per la presenza di acque termali, come dimostrano i ritrovamenti archeologici databili fin dall'et\u00e0 del bronzo. Di notevole interesse \u00e8 stato il ritrovamento di alcune monete romane, databili al II secolo d.C., che documentano l'assidua presenza del luogo.\nLa citt\u00e0 nasce nel Medioevo e il suo sviluppo si deve soprattutto al vescovo-conte di Colonia. Il nome della citt\u00e0 deriva forse dalla denominazione latina \"Petri mons\" da cui sarebbe originato Pyrmont. A partire dal 1194 la citt\u00e0 divenne sede di un principato autonomo, sotto la famiglia dei conti di Waldeck.\nEconomia.\nTurismo.\nLa citt\u00e0 nei secoli scorsi \u00e8 stata meta di un turismo legato alla frequentazione degli stabilimenti termali. Bad Pyrmont si presentava come un luogo di villeggiatura legato alle cure termali ma arricchito anche da una vita mondana con la presenza del casin\u00f2.\nOggi la citt\u00e0 \u00e8 apprezzata sempre come stazione termale e anche come luogo di riabilitazione postoperatoria con la presenza di diversi cliniche.\nVoci correlate.\nWeserbergland\nRinascimento del Weser\nMofeta\nAnzio"}
{"id": "2257588", "revid": "767487", "url": "https://it.wikipedia.org/wiki?curid=2257588", "title": "San Jose (Isole Dinagat)", "text": "San Jose \u00e8 una municipalit\u00e0 di Quarta classe delle Filippine, capoluogo della provincia di Isole Dinagat, nella regione di Caraga.\nSan Jose \u00e8 formata da 12 barangay:"}
{"id": "2257590", "revid": "928766", "url": "https://it.wikipedia.org/wiki?curid=2257590", "title": "Luca Scassa", "text": "Due volte campionato italiano: vincitore della Superstock 1000 nel 2006 e della Superbike nel 2008\nCarriera.\nDopo aver gareggiato tra il 2004 e il 2007 nella Superstock 1000 FIM Cup, diventa campione italiano Superbike nel 2008 con la MV Agusta F4 312 R del team Unionbike Gimotorsports. Nello stesso anno esordisce nel campionato mondiale Superbike come pilota sostitutivo per il team D.F. Racing sul circuito di Portim\u00e3o, senza ottenere punti. Nel 2009 partecipa al mondiale Superbike con una Kawasaki ZX-10R del Team Pedercini. Conclude la sua prima stagione completa al ventinovesimo posto nella classifica generale con 11 punti, ottenendo come miglior risultato in gara il tredicesimo posto in gara 1 nel Gran Premio di Francia tenutosi sul circuito di Magny-Cours.\nIl 16 febbraio viene annunciata la sua partecipazione nel 2010 al campionato mondiale Superbike con una Ducati 1098R del team Supersonic Racing. Nel corso della stagione \u00e8 costretto a saltare la prima prova stagionale in Australia a Phillip Island in quanto la Ducati non ha ancora implementato la moto da mettergli a disposizione e il Gran Premio di Silverstone per una caduta in gara 1 a Brno che gli provoca la frattura del 3\u00ba e 4\u00ba metatarso del piede sinistro. Anche con queste vicissitudini riesce comunque a migliorare i risultati dell'anno precedente, posizionandosi in diciassettesima posizione nel campionato piloti con 85 punti.\nNel 2011 passa al mondiale Supersport alla guida di una Yamaha YZF-R6 del team ParkinGO, ottenendo nel corso della stagione tre vittorie e finendo al 5\u00ba posto in classifica; durante l'anno \u00e8 costretto a saltare il week-end di Misano per squalifica dopo aver girato con una moto di serie sullo stesso tracciato, eventualit\u00e0 non permessa dal regolamento essendo il circuito incluso nel calendario e non designato dalla sua squadra per effettuare test. Nel 2012 partecipa al campionato britannico Superbike con una Honda CBR1000RR del team Padgetts Racing.\nLa sua stagione \u00e8 composta di alti e bassi soprattutto per circuiti nuovi per lui, come miglior piazzamento un ottimo 4\u00ba posto ad Assen; conclude la sua stagione al 15\u00ba posto con 76 punti. Per la stagione 2013 il pilota aretino ritorna nel mondiale Supersport passando alla guida della Kawasaki ZX-6R del team Kawasaki Intermoto Ponyexpres. Il 29 settembre 2013 esordisce nel Motomondiale, in MotoGP, sulla ART del team Cardion AB Motoracing, in sostituzione dell'infortunato Karel Abraham, nel week-end spagnolo ad Aragon, dove giunge 17\u00ba grazie ad una rimonta dopo essere stato costretto ad un lungo per evitare una caduta, guadagnandosi la riconferma per il resto delle gare della stagione. Non ottiene punti nel motomondiale, mentre nella Supersport conclude ottavo con 75 punti ed un podio all'attivo.\nNel 2014 partecipa ad alcune gare del campionato mondiale Superbike in sella ad una Kawasaki ZX-10R in configurazione EVO del Team Pedercini. Raccoglie in totale sedici punti che gli consentono di ottenere il ventiquattresimo posto in classifica mondiale. Nel 2015 \u00e8 collaudatore per Ducati, ha l'opportunit\u00e0 di disputare le due gare del Gran Premio di Francia in sostituzione dell'infortunato Davide Giugliano. Ottiene un tredicesimo ed un nono posto, per un totale di 10 punti che valgono il ventisettesimo posto in classifica generale a fine stagione.\nNel 2016 torna a disputare delle gare nel mondiale Superbike in sella alla Ducati Panigale del team VFT Racing in sostituzione dell'infortunato Fabio Menghi. Ottiene dieci punti che gli valgono la ventiquattresima posizione in classifica piloti."}
{"id": "2257591", "revid": "112722890", "url": "https://it.wikipedia.org/wiki?curid=2257591", "title": "Reting Rinpoce", "text": "Il Reting Rinpoce (\u0f62\u0fad\u0f0b\u0f66\u0f92\u0fb2\u0f7a\u0f44\u0f0b\u0f62\u0f72\u0f53\u0f0b\u0f54\u0f7c\u0f0b\u0f46\u0f7a, \"rwa-sgreng rin-po-che\"; anche Radreng Rinpoce) \u00e8 un'importante figura del buddhismo tibetano.\nDescrizione.\nReting Rinpoce \u00e8 un lama reincarnato, per tradizione khenpo del Monastero di Reting, centro Gelug fondato nel 1057 da Dr\u00f6lma Lhakhang, discepolo di Ati\u015ba.\nOltre a insegnare il Dharma e formare nuove generazioni di lama e ghesce, gli esponenti di questo lignaggio di reincarnazione aiutavano i Panchen Lama nella ricerca della reincarnazione del Dalai Lama, ragion per cui nella Cina imperiale erano tenuti in grande considerazione.\nIl quinto Reting, Thupten Jampel Yishey Gyantsen, fu il primo e unico ad essere coinvolto in politica, poich\u00e9 alla morte del Tredicesimo Dalai Lama l'assemblea nazionale del Tibet lo elesse e nomin\u00f2 Reggente.\nL'attuale Reting.\nIl sesto Reting Rinpoche, morto nel 1997 appena quarantanovenne, non svolse mai un ruolo politicamente importante nel Tibet occupato, e in virt\u00f9 del suo stretto rapporto con il X Panchen Lama, fu arrestato all'epoca della Grande rivoluzione culturale e riabilitato ufficialmente nel 1977.&lt;br&gt;\nAnalogamente alla questione dell'XI Panchen Lama, le autorit\u00e0 cinesi comunicarono ufficialmente di aver riconosciuto in Sonam Phuntsok, un bambino tibetano nato nella Contea di Lhari, a nord di Lhasa, la settima reincarnazione di Reting. Alla cerimonia del riconoscimento, svoltasi allo Jokhang di Lhasa, assistettero il sindaco della citt\u00e0, il vicepresidente della Regione Autonoma del Tibet e Qi Xiaofei, incaricato ufficiale del governo di Pechino per gli Affari Religiosi. Il governatore della Regione Autonoma del Tibet, Legqoc, dichiar\u00f2 che il bambino avrebbe ricevuto un'educazione patriottica nel suo monastero, sotto la guida del Dipartimento degli Affari Religiosi, che avrebbe fatto di lui un \u00abBuddha vivente amante del Partito Comunista Cinese, della madrepatria socialista e del Buddismo tibetano\u00bb.&lt;br&gt;\nIl Governo tibetano in esilio di Dharamsala, tramite Tashi Wangdi, ministro per gli Affari Religiosi e Culturali, e Thubten Samphel, segretario dell'Ufficio Informazioni e Relazioni Internazionali, rispose condannando fermamente l'interferenza della Cina in merito al riconoscimento di Sonam Phuntsok, definendolo \u00abun atto illegittimo e non valido\u00bb, in seguito pubblicamente rigettato dal XIV Dalai Lama. L'intera comunit\u00e0 tibetana in esilio condann\u00f2 a sua volta l'unilaterale gesto di Pechino definendolo \u00abun biasimevole atto di politicizzazione dell'istituzione dei tulku per i propri interessi governativi\u00bb."}
{"id": "2257595", "revid": "31886", "url": "https://it.wikipedia.org/wiki?curid=2257595", "title": "Il meglio di...", "text": "Il meglio di... \u00e8 il primo album del cantautore torinese Marco Carena.\nIl disco.\nDopo il primo 45 giri inciso con la Dracma Records, Marco Carena vince la prima edizione del Festival di Sanscemo con la canzone \"Io ti amo\": il brano \u00e8 pubblicato nella compilation del festival, pubblicata dalla Mercury Records, ed il cantautore torinese viene chiamato spesso ospite al Maurizio Costanzo Show, avendo cos\u00ec l'occasione di ripresentarla in televisione.\nOttiene quindi un contratto con la Virgin Dischi e, in autunno, pubblica l'album di debutto, ironicamente intitolato come se fosse un'antologia, \"Il meglio di...\": il disco racchiude tre canzoni gi\u00e0 note, la gi\u00e0 ricordata \"Io ti amo\", \"Buonanotte\" e il \"Blues delle mutande lunghe\", pubblicate su 45 giri l'anno precedente: i tre brani per\u00f2 sono reincisi per l'album in versioni diverse.\nTra le altre canzoni, sono da ricordare due parodie dello stile di altri due noti cantautori, \"Bongustata\", che imita lo stile di Fred Bongusto, e \"Deandrata\", una ballata alla Fabrizio De Andr\u00e9 e \"Che bella estate\", anch'essa presentata spesso nel programma di Maurizio Costanzo.\nProdotto da Roberto Colombo ed arrangiato dallo stesso Colombo in collaborazione con Massimo Luca, il disco \u00e8 registrato allo \"Studio Colombo\" di Montevecchia; il tecnico del suono \u00e8 Paolo Pizzimenti, le foto di copertina sono di Sandro Roticiani e la grafica \u00e8 di Alessandra Callari.\nDopo la partecipazione al Festival di Sanremo 1991 nella sezione Novit\u00e0 con il brano \"Serenata\" (che parla dell'incontro con una vecchia fiamma), quest'album verr\u00e0 riproposto con il titolo Serenata (il meglio di...) che si differenzia dalla pubblicazione precedente proprio per l'aggiunta del suddetto brano, di cui sar\u00e0 la prima traccia.\nTracce (versione 1990).\nLato A\nLato B\nTot. 41 min. 03 sec.\nTracce (versione 1991).\nLato A\nLato B\nTot. 44 min. 32 sec."}
{"id": "2257598", "revid": "1573940", "url": "https://it.wikipedia.org/wiki?curid=2257598", "title": "Chiesa di Santa Rita (Savona)", "text": "La chiesa di Santa Rita \u00e8 un edificio religioso che sorge a Savona, nell'omonimo quartiere sulla sponda destra del Letimbro. Vi risiede la \"Confraternita della SS. Trinit\u00e0\".\nCaratteristiche.\nLa chiesa \u00e8 divisa in tre navate, con campanile in stile romanico sul lato sinistro. All'interno \u00e8 conservata la settecentesca \"cassa\" lignea de \"L'Addolorata\" di Filippo Martinengo, portata in processione la sera del Venerd\u00ec Santo per le vie della citt\u00e0.\nDal 2015 la chiesa \u00e8 gestita dalla comunit\u00e0 cristiano ortodossa."}
{"id": "2257603", "revid": "767487", "url": "https://it.wikipedia.org/wiki?curid=2257603", "title": "Tubajon", "text": "Tubajon \u00e8 una municipalit\u00e0 di Quinta classe delle Filippine, situata nella provincia di Isole Dinagat, nella regione di Caraga.\nTubajon \u00e8 formata da 9 barangay:"}
{"id": "2257607", "revid": "486946", "url": "https://it.wikipedia.org/wiki?curid=2257607", "title": "Eastern Samar", "text": ""}
{"id": "2257609", "revid": "62748", "url": "https://it.wikipedia.org/wiki?curid=2257609", "title": "Scarpata di Caprock", "text": "La scarpata di Caprock (in inglese: \"Caprock Escarpment\") \u00e8 una sezione geografica e geologica del Texas, che segna il passaggio tra le Alte Pianure e il Llano Estacado a ovest e le pianure del centro-nord a est. La scarpata segue un orientamento sud-sud-ovest partendo dal nord-est del Texas Panhandle (al confine con l'Oklahoma). La scarpata si estende tra le contee di Borden, Briscoe, Crosby, Dickens, Floyd, e Contea di Motley.\nDescrizione.\nLa scarpata si estende per circa 320\u00a0km e misurata tra 90 e 300 metri di altitudine. \u00c8 costituita da uno strato di carbonato di calcio che \u00e8 resistente all'erosione. La scarpata \u00e8 tagliata da fiumi che danno vita ad alcune delle gole come il Canyon di Palo Duro vicino a Amarillo, nel nord del Texas\nStoria.\nL'esploratore spagnolo Francisco V\u00e1squez de Coronado attravers\u00f2 questa regione nel 1541."}
{"id": "2257611", "revid": "52466073", "url": "https://it.wikipedia.org/wiki?curid=2257611", "title": "Buonacompra", "text": ""}
{"id": "2257617", "revid": "122246", "url": "https://it.wikipedia.org/wiki?curid=2257617", "title": "Campionato europeo di pallavolo maschile 1967", "text": "Il campionato europeo di pallavolo maschile 1967 si \u00e8 svolto dal 26 ottobre all'8 novembre 1967 ad Adana, Ankara, Smirne e Istanbul, in Turchia: al torneo hanno partecipato venti squadre nazionali europee e la vittoria finale \u00e8 andata per la terza volta all'.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nPodio.\nCampione.\nURSS(Terzo titolo)\nSecondo posto.\nCecoslovacchia\nTerzo posto.\nPolonia"}
{"id": "2257618", "revid": "287204", "url": "https://it.wikipedia.org/wiki?curid=2257618", "title": "Lethal Injection", "text": "Lethal Injection \u00e8 un album di Ice Cube, il quarto pubblicato da solista.\nTracce.\nRistampa 2003.\nL'asterisco indica le tracce nuove, rispetto all'edizione del 1993."}
{"id": "2257625", "revid": "183483", "url": "https://it.wikipedia.org/wiki?curid=2257625", "title": "Galassia sferoidale", "text": ""}
{"id": "2257626", "revid": "1543377", "url": "https://it.wikipedia.org/wiki?curid=2257626", "title": "Sierologia", "text": "La sierologia o serologia \u00e8 quella branca della medicina di laboratorio che studia in laboratorio le reazioni antigene-anticorpo. Il termine deriva dal termine siero, che \u00e8 il fluido corporeo maggiormente usato per le indagini di biochimica medica.\nIndagini di sierologia vengono effettuate in diversi settori (microbiologia, biochimica clinica, medicina trasfusionale) e hanno un ruolo importante, frequentemente necessario, nel diagnosticare correttamente un gran numero di malattie. I test di sierologia vengono eseguiti anche su matrici biologiche diverse dal siero: nel laboratorio di Medicina trasfusionale, per esempio, i globuli rossi di un paziente vengono analizzati con miscele di anticorpi noti (antisieri) mediante reazioni sierologiche per la determinazione del gruppo sanguigno.\nSierologo.\nLo specialista di tale ramo, medico o tecnico che procede alle operazioni, viene definito sierologo. Fra i suoi compiti, oltre a quello di effettuare test su varie matrici biologiche, vi \u00e8 anche quello di immunizzare i pazienti contro le malattie infettive."}
{"id": "2257631", "revid": "125815836", "url": "https://it.wikipedia.org/wiki?curid=2257631", "title": "Tutti contro tutti (Giorgio Canali &amp; Rossofuoco)", "text": "Tutti contro tutti \u00e8 il terzo album in studio del cantante e chitarrista Giorgio Canali insieme ai Rossofuoco. L'album \u00e8 stato pubblicato nel 2007 da La Tempesta Dischi.\nIl disco.\nL'album \u00e8 dedicato a Federico Aldrovandi.\nIl titolo sgombra immediatamente il campo da ogni dubbio: \u00e8 l'aggressivit\u00e0 ad essere privilegiata.\nLa brillante \"Aleal\u00e8\" (autocitazione di una precedente traccia in francese del primo album \"Coule la vie\"), reca una spietata e lucidissima descrizione sociologica di una modernit\u00e0 odiosa e xenofoba, ossessionata dal sesso e ben felice di perdere la propria libert\u00e0 a favore di una presunta sicurezza: \"\"la libert\u00e0 futura \u00e8 un pompino in tv senza censura; e stazioni e parchi liberi d'albanesi arabi o simili, accade che la libert\u00e0 \u00e8 partecipazione agli utili\", \"e tutto questo controllare - dicono - \u00e8 per la tua tranquillit\u00e0\"\".\n\"Swiss hyde\" \u00e8 un'istantanea altrettanto nitida della follia imperante, eletta classe dirigente: sono i \"soliti fascisti revisionati\" e le loro innumerevoli (e spesso irriconoscibili) derivazioni a detenere il potere politico, economico e mediatico. Il testo, provocatoriamente e schiettamente punk, \u00e8 anche liberatorio: \"ah i soliti idioti, i pidusti liftati, le nuovissime avventure del governo, le lacrime sul piccolo schermo. Le preghiere alla radio, fratelli d'Italia sul podio, ma quando arriva quest'epifania che se li porta tutti via? E vaffanculo il buonsenso, qui comincia la festa e ascolti quella voce che ti urla: 'Uccidi! Uccidi!' nella testa!\".\nTracce.\nTutte le tracce composte da Giorgio Canali e Rossofuoco, tranne ove indicato.\nFormazione.\nGruppo.\nAltri musicisti"}
{"id": "2257637", "revid": "287204", "url": "https://it.wikipedia.org/wiki?curid=2257637", "title": "Sierologo", "text": ""}
{"id": "2257643", "revid": "729019", "url": "https://it.wikipedia.org/wiki?curid=2257643", "title": "Eugenio Wolk", "text": "Biografia.\nLa famiglia, facente parte della nobilt\u00e0 russa, durante la Rivoluzione d'ottobre fu costretta a fuggire, inizialmente ripar\u00f2 a Costantinopoli, successivamente a Taranto e nel 1919 a Roma. Nel 1927 Wolk prese la cittadinanza italiana.\nLa seconda guerra mondiale.\nNel giugno del 1940 presso l'Accademia Navale di Livorno fu creata la Scuola sommozzatori il cui comando fu affidato a Wolk. In seguito Wolk fu trasferito a La Spezia per seguire i corsi per sommozzatori sull'incrociatore San Marco. Per contrastare le contromisure assunte dagli inglesi, dopo il riuscito attacco alla Baia di Suda del 25 marzo 1941, per impedire ai mezzi della X MAS di forzare i porti alleati Wolk studi\u00f2 la possibilit\u00e0 di utilizzare dei minisommergibili che potessero trasportare sommozzatori dei Gruppi Gamma fin all'interno dei porti Alleati. Durante un periodo trascorso a Livorno, nell'estate 1941, ebbe modo di conoscere il sottotenente di vascello Eugenio Massano che era il nuovo vicecomandante della scuola di Livorno che lo stesso Wolk aveva comandato fino a poco tempo prima a cui espose la sua idea. Wolk aveva gi\u00e0 presentato la sua idea a Vittorio Moccagatta, comandante dei mezzi d'assalto di superficie della X\u00aa Flottiglia MAS, il quale l'aveva per\u00f2 bocciata. Malgrado ci\u00f2, Wolk aveva iniziato a fare delle prove con l'aiuto di un comandante dei sommergibili tascabili CB. Quando la sua attivit\u00e0 fu scoperta, Wolk fu trasferito nuovamente a Livorno, ma le prove avevano comunque suscitato l'interesse del comando, che chiam\u00f2 proprio Massano a proseguire il progetto.\nDopo l'Armistizio di Cassibile incontra Junio Valerio Borghese, il quale lo invita a prendere il comando del Gruppo Gamma della X\u00aa Flottiglia MAS che al completo aveva aderito alla Repubblica Sociale Italiana. Come vice comandante ebbe il tenente di vascello Luigi Ferraro.\nDestinato al campo di prigionia di Venezia Lido, fu ospitato nella caserma Pepe. Nel giugno del 1945, Lionel Crabb della Royal Navy propose a Wolk e ai suoi uomini rana di porsi al suo comando e di collaborare allo sminamento del porto di Venezia e al recupero del naviglio. I prigionieri che accettarono furono trasferiti sull'isola di sant'Andrea, dove era il comando dell'Allied Navies Experimental, in cui godettero di ampia libert\u00e0 su tutta l'isola non essendo presenti n\u00e9 recinti, n\u00e9 guardie armate.\nAlla fine di questa attivit\u00e0, part\u00ec con la famiglia per l'Argentina, dove ebbe l'incarico di istituire la Scuola per Palombari-Sommozzatori."}
{"id": "2257655", "revid": "110157", "url": "https://it.wikipedia.org/wiki?curid=2257655", "title": "2004 FU162", "text": " \u00e8 un meteoroide che alle 15:35 UTC del 31 marzo 2004 transit\u00f2 ad una distanza di 6.500\u00a0km dalla superficie terrestre, equivalenti a 2,02 raggi terrestri dal centro del pianeta.\nAlla data della scoperta, confermata a posteriori il 22 agosto 2004, divenne l'oggetto con il passaggio pi\u00f9 radente alla superficie tra quelli censiti dall'MPC, superando 2004 FH, transitato il 18 marzo dello stesso anno. Il 6 ottobre 2008 venne individuato , destinato ad un passaggio ancora pi\u00f9 ravvicinato tanto da causarne la disintegrazione nell'atmosfera il giorno successivo. Il primato di passaggio ravvicinato tra gli oggetti individuati ma non impattanti gli fu tolto il 4 febbraio 2011 da che transit\u00f2, rispetto al centro della Terra, a meno del doppio del raggio terrestre.\nIn paragone, i satelliti geostazionari orbitano a 5,6 raggi terrestri, mentre i satelliti GPS a 3,17 raggi terrestri dal centro del pianeta.\n \u00e8 stato osservato solamente quattro volte in 44 minuti e non sarebbe stato possibile seguirlo oltre. Inoltre non vi sono immagini che ne attestino una pre-scoperta. Tuttavia la sua orbita fu calcolata ed \u00e8 considerata \"quasi determinata\", ovvero affetta da un elevato margine d'incertezza.\nIl diametro di \u00e8 stato stimato essere di soli 6 metri. Gli oggetti con meno di 50 metri di diametro sono generalmente classificati come meteoroidi piuttosto che come asteroidi.\nIl 26 marzo 2010, \u00e8 transitato a 0,0825 UA (12,3 milioni di km) dalla Terra."}
{"id": "2257663", "revid": "1342360", "url": "https://it.wikipedia.org/wiki?curid=2257663", "title": "Convocazioni per il campionato mondiale di calcio 1978", "text": "Elenco dei giocatori convocati da ciascuna Nazionale partecipante ai Mondiali di calcio 1978.\n\"L'et\u00e0 dei giocatori \u00e8 relativa al 1\u00ba giugno 1978, data di inizio della manifestazione.\"\nGruppo 1.\nCommissario tecnico: C\u00e9sar Luis Menotti\n\"N.B.\": La Nazionale argentina numer\u00f2 i giocatori secondo l'ordine alfabetico, anzich\u00e9 per ruolo.\nCommissario tecnico: Michel Hidalgo\nCommissario tecnico: Lajos Bar\u00f3ti\nCommissario tecnico: Enzo Bearzot\nGruppo 2.\nCommissario tecnico: Jos\u00e9 Antonio Roca\nCommissario tecnico: Jacek Gmoch\nCommissario tecnico: Abdelmajid Chetali\nCommissario tecnico: Helmut Sch\u00f6n\nGruppo 3.\nCommissario tecnico: Helmut Senekowitsch\nCommissario tecnico: Cl\u00e1udio Coutinho\nCommissario tecnico: Ladislao Kubala\nCommissario tecnico: Georg Ericson\nGruppo 4.\nCommissario tecnico: Heshmat Mohajerani\nCommissario tecnico: Ernst Happel\nAll'ultimo momento Hugo Hovenkamp fu costretto a rinunciare al torneo. Essendo gi\u00e0 scaduto il tempo limite per operare cambi alla lista dei convocati, la squadra olandese dovette portare in Argentina solo 21 giocatori.\nCommissario tecnico: Marcos Calder\u00f3n\nCommissario tecnico: Ally MacLeod"}
{"id": "2257664", "revid": "1543377", "url": "https://it.wikipedia.org/wiki?curid=2257664", "title": "KZDMA27", "text": " \nKZDMA27 \u00e8 una \"District Management Area\" della municipalit\u00e0 distrettuale di Umkhanyakude.\nQuesto DMA comprende diverse aree naturali protette. Le pi\u00f9 importanti sono:"}
{"id": "2257666", "revid": "767487", "url": "https://it.wikipedia.org/wiki?curid=2257666", "title": "Kara-Kul\u017ea", "text": "Kara-Kul\u017ea (in chirghiso: \u041a\u0430\u0440\u0430-\u043a\u0443\u043b\u0436\u0430) \u00e8 una citt\u00e0 del Kirghizistan, capoluogo del distretto omonimo; l'insediamento \u00e8 situato nella valle montana del Kara Darya."}
{"id": "2257667", "revid": "51032", "url": "https://it.wikipedia.org/wiki?curid=2257667", "title": "Spedale di messer Bonifazio", "text": ""}
{"id": "2257679", "revid": "122840568", "url": "https://it.wikipedia.org/wiki?curid=2257679", "title": "Nazionale di pallavolo femminile dell'Italia 2007", "text": "Durante la stagione 2007 la nazionale di pallavolo femminile dell'Italia ha partecipato a 3 competizioni internazionali ufficiali e ad un torneo di qualificazione. Nel 2007 l'Italia ha vinto due medaglie d'oro, una al campionato europeo e l'altra alla Coppa del Mondo e medaglia di bronzo durante il World Grand Prix.\nPartecipazioni.\nWorld Grand Prix 2007.\nFormazione.\nLa formazione si riferisce alla fase finale del World Grand Prix 2007."}
{"id": "2257684", "revid": "92723", "url": "https://it.wikipedia.org/wiki?curid=2257684", "title": "Borongan", "text": "Borongan \u00e8 una municipalit\u00e0 di Prima classe delle Filippine, capoluogo della Provincia di Eastern Samar, nella Regione del Visayas Orientale.\nIl \"Republic Act\" N. 9394 aveva concesso a Borongan lo \"status\" di citt\u00e0; il 18 novembre 2008 la Corte Suprema delle Filippine ha per\u00f2 accolto un ricorso della \"Lega delle Citt\u00e0 delle Filippine\" annullando la trasformazione in citt\u00e0 di 16 municipalit\u00e0, tra cui Borongan.\nBorongan \u00e8 formata da 61 baranggay:"}
{"id": "2257688", "revid": "105290422", "url": "https://it.wikipedia.org/wiki?curid=2257688", "title": "KZDMA22", "text": "KZDMA22 \u00e8 una \"District Management Area\" della municipalit\u00e0 distrettuale di Umgungundlovu. L'area si trova all'interno della municipalit\u00e0 locale di Mpofana e il suo territorio ricade all'interno del Highmoor/Kamberg Nature Reserve e si estende su una superficie di ."}
{"id": "2257691", "revid": "1573940", "url": "https://it.wikipedia.org/wiki?curid=2257691", "title": "Chiesa di San Filippo Neri (Savona)", "text": "La chiesa di San Filippo Neri \u00e8 la parrocchiale del quartiere di Valloria della citt\u00e0 di Savona\nCaratteristiche.\nLa chiesa fu realizzata nella seconda met\u00e0 del XX secolo nel nuovo quartiere di localit\u00e0 Valloria, sviluppatosi in quegli anni. Dalla struttura moderna a pianta esagonale e illuminata dalle numerose vetrate policrome, conserva al suo interno una interessante tela di Giuseppe Galeotti raffigurante \"San Filippo Neri in estasi davanti alla Madonna\". Il quadro rappresenta uno dei pochissimi resti della originaria chiesa di San Filippo costruita nel centro della citt\u00e0 nel 1626 e demolita nel secondo dopoguerra nonostante fosse stata solo lievemente danneggiata dal bombardamento del 30/10/1943. Sopravvivono anche un'altra tela databile al XIX secolo e una coeva statua lignea della Vergine"}
{"id": "2257692", "revid": "810437", "url": "https://it.wikipedia.org/wiki?curid=2257692", "title": "Famiglia Pisa", "text": ""}
{"id": "2257693", "revid": "767487", "url": "https://it.wikipedia.org/wiki?curid=2257693", "title": "Arteche", "text": "Arteche \u00e8 una municipalit\u00e0 di Quinta classe delle Filippine, situata nella Provincia di Eastern Samar, nella Regione del Visayas Orientale.\nArteche \u00e8 formata da 20 baranggay:"}
{"id": "2257696", "revid": "61897800", "url": "https://it.wikipedia.org/wiki?curid=2257696", "title": "Equazione di bilancio", "text": ""}
{"id": "2257697", "revid": "599013", "url": "https://it.wikipedia.org/wiki?curid=2257697", "title": "Ospedale Sacro Cuore di Ges\u00f9", "text": "L'ospedale Sacro Cuore di Ges\u00f9 \u00e8 un ospedale dell'ordine dei Fatebenefratelli situato a Benevento.\nStoria.\nNunzio Limata elarg\u00ec nel suo testamento i fondi necessari per costruire un ospedale, il testamento venne letto alla sua morte il 20 agosto 1602, sempre nel documento indicava anche chi dovesse gestire l'ospedale i \"padri fatebenefratelli\".\nIl 25 novembre 1610 il cardinale Pompeo Arrigoni aggiunse all'ospedale alcune sue donazioni, e con rendite di tre confraternite, riusc\u00ec a trasformare in ospedale l'antico monastero femminile di San Diodato che si trovava nei pressi di Porta Rettore e il 22 aprile 1614 affid\u00f2 la gestione di tale edificio ai Fatebenefratelli venuti da Napoli. Il cardinale Orsini don\u00f2 sia suoi beni che una farmacia, mentre il 31 ottobre 1849 venne in visita Pio IX e lo stesso fece Gioacchino Pecci, futuro Leone XIII.\nNel 1885, fra' Pietro, autorizzato dal papa Leone XIII, concesse il suo possedimento terriero nella contrada Calore per la costruzione di un nuovo ospedale detto Sacro Cuore di Ges\u00f9. Il progetto fu di Ettore Satriano e venne costruito da Luigi Zoppoli nel 1893 ed inaugurata l'anno successivo, al suo interno vi era anche un ambulatorio che offriva la sua opera gratuitamente ai poveri. Venne ampliato negli anni successivi al secondo dopoguerra.\nAgli inizi del XX secolo venne aggiunta, grazie al cardinale Alessio Ascalesi, la parrocchia del Sacro Cuore."}
{"id": "2257702", "revid": "767487", "url": "https://it.wikipedia.org/wiki?curid=2257702", "title": "Distretto di Toktogul", "text": "Il distretto di Toktogul (in chirghiso: \u0422\u043e\u043a\u0442\u043e\u0433\u0443\u043b \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Toktogul.\nSia il distretto che il capoluogo sono intitolati in onore del famoso musicista Toktogul Satylganov, alla quale la zona ha dato i natali."}
{"id": "2257703", "revid": "119991", "url": "https://it.wikipedia.org/wiki?curid=2257703", "title": "Stazione meteorologica di Civitavecchia", "text": ""}
{"id": "2257709", "revid": "339392", "url": "https://it.wikipedia.org/wiki?curid=2257709", "title": "Teorema del Limite Centrale", "text": ""}
{"id": "2257715", "revid": "1543377", "url": "https://it.wikipedia.org/wiki?curid=2257715", "title": "KZDMA23", "text": " \nKZDMA23 \u00e8 una \"District Management Area\" della municipalit\u00e0 distrettuale di Uthukela e si estende su una superficie di \nLa zona settentrionale del DMA ricade all'interno del Royal Natal National Park, mentre la zona meridionale ricade all'interno del Giants Castle Nature Reserve."}
{"id": "2257723", "revid": "1982", "url": "https://it.wikipedia.org/wiki?curid=2257723", "title": "2004FU162", "text": ""}
{"id": "2257727", "revid": "767487", "url": "https://it.wikipedia.org/wiki?curid=2257727", "title": "Zoloto (film 1992)", "text": "Zoloto (in italiano: \"oro\") \u00e8 un film del 1992 diretto da Fabio Bonzi e interpretato da uncast di attori italiani e russi."}
{"id": "2257731", "revid": "1543377", "url": "https://it.wikipedia.org/wiki?curid=2257731", "title": "KZDMA43", "text": " \nKZDMA43 \u00e8 una \"District Management Area\" della municipalit\u00e0 distrettuale di Sisonke.\nL'area si trova all'interno della municipalit\u00e0 locale di Kwa-Sani e il suo territorio ricade all'interno del Mkhomanzi Wilderness Nature Reserve. e si estende su una superficie di ."}
{"id": "2257750", "revid": "1522738", "url": "https://it.wikipedia.org/wiki?curid=2257750", "title": "Elaida do Avriny a'Roihan", "text": ""}
{"id": "2257755", "revid": "767487", "url": "https://it.wikipedia.org/wiki?curid=2257755", "title": "Toktogul", "text": "Toktogul (in chirghiso: \u0422\u043e\u043a\u0442\u043e\u0433\u0443\u043b) \u00e8 una citt\u00e0 del Kirghizistan, capoluogo del distretto omonimo; l'insediamento \u00e8 situato sulla riva settentrionale del bacino artificiale Toktogul.\nToktogul \u00e8 cos\u00ec intitolata in onore del poeta Toktogul Satylganov, al quale ha dato i natali."}
{"id": "2257758", "revid": "438678", "url": "https://it.wikipedia.org/wiki?curid=2257758", "title": "Andr\u00e9 Tanneberger", "text": ""}
{"id": "2257759", "revid": "36426", "url": "https://it.wikipedia.org/wiki?curid=2257759", "title": "Farmacia di San Marco", "text": "La Farmacia di San Marco si trova in via Cavour a Firenze, nell'antico convento di San Marco, con ingresso proprio di fronte al casino di San Marco, nei pressi del Chiostro dello Scalzo.\nLa farmacia fu istituita dai frati domenicani come la sua gemella Farmacia di Santa Maria Novella. Fu aperta al pubblico nel 1450 su interessamento di Cosimo de' Medici il vecchio. Fu chiusa nel 1995.\nFra i suoi prodotti pi\u00f9 rinomati si possono ricordare:\nI Domenicani erano stimati come persone di notevole cultura e i preparati medicinali da loro creati ispiravano fiducia. Attorno al bel portale restano ancora le insegne scolpite dei preparati in vendita, risalenti all'Ottocento, mentre sopra la porta si vedono una nicchia ed una mensola, dove era appoggiata una piccola statua in marmo raffigurante il leone di San Marco reggente un libro aperto con parole del Vangelo di San Marco (\"Pax tibi Marce Evangelista meus\" e \" Noli timere quia Ego tecum sum\"). "}
{"id": "2257762", "revid": "1573940", "url": "https://it.wikipedia.org/wiki?curid=2257762", "title": "Lanthanotus borneensis", "text": "Il lantanoto del Borneo (Lanthanotus borneensis ) \u00e8 un rettile semiacquatico, appartenente al gruppo degli squamati. \u00c8 l'unica specie della famiglia Lanthanotidae, un gruppo imparentato con i varani (Varanidae) e con gli elodermi (Helodermatidae). Vive esclusivamente nel Borneo settentrionale.\nDescrizione.\nIl lantanoto \u00e8 lungo circa venti centimetri e possiede zampe molto corte, cos\u00ec come occhi molto piccoli. Il corpo, di colore marrone, \u00e8 spesso e ricoperto di scaglie fortemente carenate. La testa non presenta alcun segno visibile di un orecchio esterno ed \u00e8 chiaramente sprovvista di un timpano (da qui il nome a volte usato per l'animale, ovvero \"varano senza orecchie\"), ma nonostante questa caratteristica il lantanoto \u00e8 in grado di sentire.\nBiologia.\n\u00c8 un animale di abitudini fossorie, notturno e si nutre di lombrichi e altri piccoli animali. Come i suoi stretti parenti, il lantanoto \u00e8 oviparo, anche se si conosce davvero poco riguardo alla sua riproduzione.\nImportanza scientifica.\nQuesta specie \u00e8 molto rara, e la maggior parte degli esemplari conosciuti sono conservati. Il lantanoto \u00e8 comunque un animale estremamente interessante per gli scienziati, in quanto rappresenta il parente pi\u00f9 prossimo di varanidi ed elodermatidi, e sembra essere una delle tre lucertole conosciute a possedere veleno (le altre due sono gli elodermi). Infine, \u00e8 stato ipotizzato che il lantanoto rispecchi la morfologia del presunto antenato dei serpenti."}
{"id": "2257772", "revid": "729019", "url": "https://it.wikipedia.org/wiki?curid=2257772", "title": "Isola del Padre", "text": "L'isola del Padre(in inglese: \"Padre Island\") \u00e8 un'isola degli Stati Uniti, sulla costa meridionale del Texas. Con una superficie di quasi 542 chilometri quadrati \u00e8 l'isola pi\u00f9 grande del Texas e la seconda per estensione degli Stati Uniti continentali, dopo Long Island.\nGeografia.\nSituato alle coordinate 26\u00b049'54 nord e 97\u00b024'08 ovest, l'isola \u00e8 di forma allungata, e funge da barriera contro l'erosione dal Golfo del Messico e costituisce il banco di sabbia pi\u00f9 lungo degli Stati Uniti, misurando circa 210\u00a0km. Corre parallela alla costa del Texas da cui \u00e8 separata dalla Laguna Madre. A est \u00e8 situato il golfo del Messico. A nord si trova Mustang Island, e a sud la localit\u00e0 turistica di South Padre Island. Pi\u00f9 a sud si trova Brazos Island.\nNel complesso, l'isola \u00e8 scarsamente popolata e la sua parte centrale \u00e8 una riserva naturale.\nL'isola \u00e8 divisa tra cinque contee texane (Cameron, Kenedy, Kleberg, Nueces, e Willacy).\nL'isola \u00e8 relativamente di recente formazione, non pi\u00f9 di qualche migliaio di anni."}
{"id": "2257773", "revid": "228587", "url": "https://it.wikipedia.org/wiki?curid=2257773", "title": "Andris \u0160\u0137\u0113le", "text": "Durante il suo primo mandato, non fu associato a nessun partito politico; durante il secondo, invece, fu membro del Partito Popolare, che fond\u00f2 nel 1998. Attualmente non svolge pi\u00f9 la professione di politico, ma rimane, che lui stesso ha affermato, \"membro ordinario\" del Partito Popolare. Continua ad avere una considerevole influenza dietro le quinte del partito.\nAndris \u0160\u0137\u0113le \u00e8 una delle persone pi\u00f9 ricche della Lettonia. Il quotidiano \"The Baltic Times\" lo elenca come la 15\u00aa persona pi\u00f9 ricca dei Paesi Baltici, con una ricchezza netta di circa 60 milioni di euro."}
{"id": "2257775", "revid": "1784425", "url": "https://it.wikipedia.org/wiki?curid=2257775", "title": "Henry Seymour Conway", "text": "Biografia.\nSi distinse nelle guerre combattute nelle Fiandre, in Germania e in Irlanda a Dettingen, Fontenoy e Culloden, mentre meno felice fu la spedizione a cui prese parte durante la guerra dei sette anni, nel 1757 contro Rochefort. Le sue avventure in guerra terminarono nelle campagne del duca Ferdinando di Brunswick dove aveva il comando di truppe inglesi (anni 1761 e 1763).\nIn tempo di pace fu prima Segretario di Stato per il Dipartimento del Sud (1765/1766) poi per quello del Nord (1766/1768), diventando nel 1772 divenne governatore di Jersey. Fra le altre cariche:"}
{"id": "2257777", "revid": "767487", "url": "https://it.wikipedia.org/wiki?curid=2257777", "title": "Bazar-Korgon", "text": "Bazar-Korgon (in chirghiso: \u0411\u0430\u0437\u0430\u0440-\u043a\u043e\u0440\u0433\u043e\u043d) \u00e8 una citt\u00e0 del Kirghizistan, capoluogo del distretto omonimo.\nSociet\u00e0.\nEvoluzione demografica.\nLa maggior parte degli abitanti (80%) sono uzbeki e il restante 20% sono principalmente chirghisi."}
{"id": "2257783", "revid": "247933", "url": "https://it.wikipedia.org/wiki?curid=2257783", "title": "Padre Island", "text": ""}
{"id": "2257788", "revid": "1573940", "url": "https://it.wikipedia.org/wiki?curid=2257788", "title": "Cuauhxicalli", "text": "Un cuauhxicalli, o quauhxicalli, (pronunciato k\u02b7a\u02d0w\u0283i\u02c8kalli in lingua nahuatl) era un vaso in pietra simile ad un altare usato dagli Aztechi per contenere i cuori umani estratti durante le cerimonie sacrificali. Un cuahxicalli era spesso decorato con motivi di animali, solitamente aquile o giaguari. Un altro tipo di cuauhxicalli \u00e8 il Chac Mool, con la forma di una persona distesa che sorregge una boccia sulla pancia."}
{"id": "2257790", "revid": "19933", "url": "https://it.wikipedia.org/wiki?curid=2257790", "title": "Quauhxicalli", "text": ""}
{"id": "2257792", "revid": "767487", "url": "https://it.wikipedia.org/wiki?curid=2257792", "title": "Kany\u0161-Ky\u00e2", "text": "Kany\u0161-Ky\u00e2 (in chirghiso: \u041a\u0430\u043d\u044b\u0448-\u041a\u044b\u044f) \u00e8 una citt\u00e0 del Kirghizistan, capoluogo del distretto di \u010catkal."}
{"id": "2257793", "revid": "38120", "url": "https://it.wikipedia.org/wiki?curid=2257793", "title": "Villa Cambiaso", "text": ""}
{"id": "2257794", "revid": "22444331", "url": "https://it.wikipedia.org/wiki?curid=2257794", "title": "Arthur De Gobineau", "text": ""}
{"id": "2257798", "revid": "599013", "url": "https://it.wikipedia.org/wiki?curid=2257798", "title": "Adolfo Manzi", "text": "Palio di Siena.\n\"Ercolino\" ha disputato ventuno volte il Palio di Siena, vincendo in due occasioni: il 16 agosto 1973 per l'Aquila grazie allo scosso Panezio, e il 16 agosto 1981 per il Nicchio su \"Balente de Su Sassu\".\nIl \"Palio dell'Assunta\" del 1973 vede \"Ercolino\" partire nettamente al comando su Panezio e condurre la gara con sicurezza fino alla terza curva di San Martino, quando cade dopo aver urtato il colonnino. A quel punto Panezio pu\u00f2 proseguire la sua corsa scosso, sebbene incalzato dal fantino \"Canapetta\" della Torre. \"Canapetta\" per\u00f2 cade dopo lo scontro con \"Satiro\", il cavallo della Lupa; Panezio riesce a vincere in volata all'ultimo respiro: il risultato ufficiale si sapr\u00e0 solamente dopo trenta minuti.\nDopo la vittoria del 1973, \"Ercolino\" si ripete nell'agosto 1981: questa volta fa gara di testa dall'inizio alla fine e, dopo dodici anni di digiuno per la contrada, riesce a portare il Palio al Nicchio.\nL'ultima partecipazione di Adolfo Manzi al Palio di Siena \u00e8 datata 2 luglio 1988, nella Torre su \"Sole Rosso\".\nPresenze al Palio di Siena.\n\"Le vittorie sono evidenziate ed indicate in neretto.\"\nAltri palii.\n\"Ercolino\" ha vinto il Palio dei Rioni di Castiglion Fiorentino nel 1987, nel 1990 e nel 1998. Al Palio di Buti ha vinto nel 1987 e nel 1988 per la Contrada Pievania, nel 1992 e nel 1998 per la Contrada La Croce."}
{"id": "2257799", "revid": "22444438", "url": "https://it.wikipedia.org/wiki?curid=2257799", "title": "George Lachmann Mosse", "text": ""}
{"id": "2257803", "revid": "121908312", "url": "https://it.wikipedia.org/wiki?curid=2257803", "title": "Mauro Pellicioli", "text": "Biografia.\nNato da Pietro e Margherita Carrara a Lonno, frazione di Nembro, borgata della provincia di Bergamo. A 10 anni frequenta lo studio del pittore Achille Filippini Fantoni entrando in contatto con il disegno e la pittura. Nel 1899 si iscrive alla Scuola d'Arte applicata all'industria, e per cinque anni frequenta i corsi diurni di decorazione. Nei periodi estivi lavora come aiutante alle dipendenze dello scenografo Angelo Rota, del professore Francesco Domeneghini, direttore della Scuola d\u2019Arte Fantoni, e del decoratore Fermo Taragni. Nel 1910 viene ammesso alla Scuola di Pittura dell'Accademia Carrara in Bergamo, dove frequenta le lezioni di figura e di nudo tenute da Ponziano Loverini. Seguono altre esperienze formative presso le botteghe di Franco Steffanoni di Bergamo e di Luigi Cavenaghi di Milano. Nel 1911 inizia ad esercitare l'attivit\u00e0 di restauratore per Bergamo, Brescia e Verona. Frequenta il Circolo Artistico di Bergamo nell'ambito del quale, nel 1913, assieme a Luigi Angelini, ai fratelli Galizzi, a Romeo Bonomelli e a Fermo Taragni, fonda la \"Societ\u00e0 degli Acquafortisti\".\nDopo aver partecipato alla Prima guerra mondiale (V Alpini) riprende, a Milano, la sua attivit\u00e0 professionale. A Londra fu il \"Conservatore tecnico unico\" della \"Mostra d'Arte Italiana\" del 1930. Fu tra i primi restauratori che Cesare Brandi, fondatore dell'\"Istituto Centrale del Restauro\" in Roma, scelse per insegnare agli allievi le tecniche di restauro. Tra i lavori di restauro maggiormente significativi si segnalano i restauri degli affreschi del Mantegna nella Camera degli Sposi a Mantova, i restauri degli affreschi di Giotto nella Basilica di San Francesco ad Assisi (1943), i dipinti di Perugino e Raffaello nella Sala del Cambio a Perugia, il consolidamento del Cenacolo Vinciano di Milano (1951-1953), i restauri a Venezia di opere dei maestri del Cinquecento veneto.\nPer quasi quarant'anni ha lavorato, inoltre, sulle opere della Pinacoteca di Brera, ed ha eseguito numerosi restauri per la committenza privata.\n\u00c8 stato inoltre fondatore di scuole di restauro in Ungheria ed in Spagna, ed ha avuto allievi in Svizzera, Germania, nell'allora Cecoslovacchia, in Bulgaria, Inghilterra ed Argentina.\nPittore figurativo di sicuro impegno ha allestito varie personali a Bergamo (spinto inizialmente da un amico e a sua volta pittore Clemente Cassis), Venezia e Milano suscitando vivo interessamento. Polemico, per sua propensione, si \u00e8 definito \"pittore mancato\" dando, invece, di s\u00e9 stesso, prova di mirabile sensibilit\u00e0 e bravura.\nArchivio personale.\nL'archivio personale che comprende 969 unit\u00e0 archivistiche organizzate in 39 faldoni \u00e8 conservato oggi, a titolo di deposito gratuito, dall'\"Associazione Giovanni Secco Suardo\".\nOnorificenze.\nBergamo lo decor\u00f2 indicandolo:"}
{"id": "2257810", "revid": "1305772", "url": "https://it.wikipedia.org/wiki?curid=2257810", "title": "Distretto di Kemin", "text": "Il distretto di Kemin (in chirghiso: \u041a\u0435\u043c\u0438\u043d \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Kemin.\nIl territorio distrettuale corrisponde alla valle \u010cong-Kemin, la quale separa i monti Trans-Ili Alatau e Kungey Alatau, tra la capitale kazaka Alma-Ata e il lago Issyk-Kul.\nCentri abitati.\nIn totale, il distretto di Kemin include due citt\u00e0, un insediamento di tipo urbano e 34 altri insediamenti ripartiti in 11 \"comunit\u00e0 rurali\" (aiyl okmotus). Ognuna di queste comunit\u00e0 rurali pu\u00f2 comprendere uno o pi\u00f9 villaggi. Le citt\u00e0, insediamenti di tipo urbano, comunit\u00e0 rurali e villaggi del distretto sono (per le comunit\u00e0 rurali tra parentesi \u00e8 riportato il numero totale di villaggi):"}
{"id": "2257812", "revid": "167900", "url": "https://it.wikipedia.org/wiki?curid=2257812", "title": "Dinastie cinesi", "text": ""}
{"id": "2257814", "revid": "599013", "url": "https://it.wikipedia.org/wiki?curid=2257814", "title": "Aleksej Kazakov", "text": "Giocava nel ruolo di centrale.\nCarriera.\nLa carriera ad alti livelli di Aleksej inizia nel 1996, quando viene acquistato dall'Iskra Odincovo, squadra del massimo campionato russo. Nello stesso anno debutta anche nella nazionale maggiore, partecipando alle Olimpiadi di Atlanta 1996 e giungendo ai piedi del podio.\nNel 1998 si trasferisce in Italia acquistato da Modena. In Emilia si ferma 4 anni, vincendo anche lo scudetto nel 2002. Subito dopo la vittoria dello scudetto si trasferisce a Trento, dove giocher\u00e0 per 2 stagioni. Nel 2004 torna in Russia, dove ancora oggi gioca nel massimo campionato nazionale.\nCon la maglia della nazionale partecipa ad altre due edizioni delle olimpiadi, conquistando una medaglia d'argento (Sydney 2000) e una di bronzo (Atene 2004). Sempre con la nazionale raggiunge per 4 volte la finale della World League, nel 1998, 2000, 2007 e 2010, perdendo tutte le volte.\nCon le squadre di club arriva diverse volte al secondo posto nelle maggiori competizioni continentali."}
{"id": "2257817", "revid": "599013", "url": "https://it.wikipedia.org/wiki?curid=2257817", "title": "Cristina Barcellini", "text": "Gioca nel ruolo di schiacciatrice nella .\nCarriera.\nCristina Barcellini inizia la sua carriera pallavolistica nel 1999 nel Volley Bellinzago, in Serie D: Con la squadra di Bellinzago Novarese resta fino al 2003, ottenendo anche una promozione in Serie C.\nNella stagione 2003-04 viene ingaggiata dall'Asystel Novara, dove resta per nove stagioni, essendono capitano nelle ultime due, anche se dal 2003 al 2006 si alterna tra la squadra maggiore e quella minore, riservata alle giovani, in Serie B1. A partire dalla stagione 2006-07 entra stabilmente nella rosa della squadra maggiore e dalla stagione successiva, complice l'infortunio della schiacciatrice Anna Podolec, viene promossa come titolare: vince la Coppa di Lega 2007 e la Coppa CEV 2008-09, dove viene nominata anche migliore giocatrice. Nel 2009 ottiene la prima convocazione in nazionale con la quale disputa il torneo di Montreux e l'Universiade, vincendo un argento e un oro, oltre ad un altro oro nella Grand Champions Cup; sempre con la nazionale nel 2010 vince il bronzo al World Grand Prix, mentre nel 2011 vince l'oro alla Coppa del Mondo.\nNella stagione 2012-13 passa all'Imoco Volley di Conegliano, club in cui gioca per tre stagioni; con la nazione si aggiudica la medaglia d'oro ai XVI Giochi del Mediterraneo. Nell'annata 2015-16 veste la maglia del Promoball Volleyball Flero.\nSi trasferisce in Turchia per la stagione 2016-17 ingaggiata dal neopromosso Seramiksan di Turgutlu, in Sultanlar Ligi, tuttavia \u00e8 costretta a rinunciare al contratto e a un periodo di inattivit\u00e0 a causa di un infortunio, prima di tornare in campo a met\u00e0 campionato in Italia, nuovamente a Novara con l'AGIL Volley, con cui si aggiudica lo scudetto. \u00c8 nuovamente in campo nel gennaio 2018 per concludere l'annata 2017-18 con la di Legnano, sempre in Serie A1."}
{"id": "2257820", "revid": "1272592", "url": "https://it.wikipedia.org/wiki?curid=2257820", "title": "Teoria del complotto giudaico", "text": "La teoria del complotto giudaico comprende un insieme di varie teorie del complotto che ritengono che il popolo ebraico sia responsabile di tramare per diverse finalit\u00e0, soprattutto economiche.\nStoria.\nNel corso del Medioevo in Europa vengono sostenute teorie riguardanti un presunto complotto ebraico, quando le comunit\u00e0 giudaiche venivano demonizzate e usate come capro espiatorio per fenomeni come la peste o l'avvelenamento dei pozzi d'acqua e di casi fittizi, come l'uccisione rituale di infanti oltre che per fenomeni sociali pi\u00f9 generali per i quali era utile trovare un capro espiatorio (usura, povert\u00e0 e disoccupazione).\nUn notevole contributo alla diffusione delle teorie del presunto complotto ebraico si deve alla divulgazione dei \"Protocolli dei Savi di Sion\", un documento del 1903 che venne smascherato come falso nel 1921, ma che continu\u00f2 a circolare in ambienti antisemiti in vari Paesi e nel quale vi si descrive un presunto complotto giudaico per il dominio del mondo. Il volume diffonde un'idea gi\u00e0 presente in alcuni testi russi dell'Ottocento. Il pi\u00f9 noto \u00e8 Il libro del Kahal di Jacob Brafman. Con questo testo Brafman vuole dimostrare che il kahal \u00e8 un vero e proprio \"governo talmudico\" pronto a dominare la Russia. Kahal, da termine indicante la forma di autogoverno delle comunit\u00e0 ebraiche dell'Europa orientale, acquisir\u00e0 il significato di potenza occulta che, attraverso una cospirazione planetaria, attua il programma di dominazione del mondo, dirige la mano armata del nichilismo nel suo attacco all'Europa, e realizza il progetto di disgregazione fisica e morale dell'Impero russo. Le infondate teorie di Brafman, che faranno da cornice alla futura produzione giudeofobica e si cristallizzeranno nella cultura russa, costituiscono parte del contesto \"mitico\" alla base dei Protocolli dei Savi di Sion.\nLa teoria della cospirazione ebraica ottenne una rinnovata popolarit\u00e0 in Europa negli anni '30, anni di crisi, dopo essere stata sviluppata nel libro di Adolf Hitler, Mein Kampf. A quel tempo, una simile teoria era sostenuta principalmente dalla destra e all'estrema destra: il diritto del tempo era fortemente nazionalista e quindi odiava gli ebrei apolidi quanto il comunismo, che attribuiva agli ebrei, mentre a sinistra l'ebreo \u00e8 talvolta accusato di controllare la finanza e talvolta \u00e8 assimilato alla figura del capitalista (in realt\u00e0 questo era marginale; in effetti molti leader della sinistra erano essi stessi ebrei o di origine ebraica, ed erano altrove vittime di attacchi antisemiti dalla destra - questo \u00e8 il caso, ad esempio, di L\u00e9on Blum).\nAltre teorie si rifanno alle emigrazioni che portarono migliaia di ebrei europei, soprattutto tedeschi e polacchi, a viaggiare per gli Stati Uniti d'America, e a costituirvi una forte minoranza che riusc\u00ec nei decenni successivi a costituire forti presenze nel mondo mediatico e finanziario. Seguendo la teoria del complotto giudaico, grazie a un'immigrazione controllata dall'ebraismo mondiale, gli ebrei americani sarebbero i presunti artefici di fenomeni negativi che hanno pervaso il Novecento, come il comunismo e il capitalismo.\nAlcune di queste teorie descrivono il comunismo, il marxismo, il bolscevismo e la massoneria come correnti di pensiero politico che sarebbero state fondate e diffuse dall'ebraismo mondiale, con il presunto scopo di dominare il mondo. L'idea di un presunto collegamento comunismo-ebraismo deriva dal fatto che Karl Marx avesse origini giudaiche, e lo stato sociale dei suoi genitori fosse stato fondamentale all'elaborazione delle sue teorie politiche, e che alcuni capi di movimenti comunisti e socialisti fossero nati in famiglie ebraiche.\nLa presunta influenza di una lobby ebraica nell'economia occidentale \u00e8 parte integrante dell'intera ideologia antisemita. Alcune di queste teorie si rifanno alla famiglia Rothschild, che grazie al suo capitale concedeva prestiti alle monarchie europee del XIX secolo e li vedeva restituiti con alti interessi, e che spesso era protagonista di varie \"teorie del complotto\" per via della sua forte influenza nelle politiche dei paesi cui faceva versamenti di capitale.\nDopo gli attentati dell'11 settembre 2001 contro le Torri Gemelle fu diffusa la notizia, poi rivelatasi falsa, secondo cui oltre 4.000 dipendenti ebrei che lavoravano al World Trade Center e al Pentagono non si sarebbero presentati al lavoro il giorno degli attentati, avvisati preventivamente dal servizio segreto israeliano, il Mossad, o perch\u00e9 consapevoli dei fatti in quanto complici del complotto.\nLa notizia ha preso corso il 17 settembre, pubblicata e diffusa in Medio Oriente da una TV vicina all'organizzazione libanese \"Hezbollah\". Ma cinque giorni prima, il giorno seguente agli attacchi, il \"Jerusalem Post\" in un'edizione straordinaria, gi\u00e0 citava la stima provvisoria di 270-400 ebrei rimasti uccisi nel WTC. Nei mesi successivi alcuni siti web, di orientamento antisemita e negazionisti dell'Olocausto, ripresero e diffusero strumentalmente la falsa notizia. Secondo altre tesi complottiste, gli attentati sarebbero stati formulati da un presunto \"ebraismo mondiale\" con l'ipotetico scopo di destabilizzare il mondo in favore della causa di Stati Uniti e Israele. In opposizione a queste credenze antisemite \u00e8 intervenuta l'Anti-Defamation League, che ha pubblicato un resoconto in risposta alle false accuse sul coinvolgimento degli ebrei negli attentati. Su Internet, uno dei leader di al-Q\u0101\u02bfida, Ayman al-Zawahiri, si \u00e8 detto indignato dalle teorie fatte circolare da Hezbollah e sostenute dall'Iran, accusando quest'ultimo di essere coinvolto nell'invasione dell'Iraq e nell'Afghanistan."}
{"id": "2257828", "revid": "125127771", "url": "https://it.wikipedia.org/wiki?curid=2257828", "title": "Dinastie della storia cinese", "text": "Quella che segue \u00e8 una cronologia delle dinastie della storia della Cina.\nIn realt\u00e0 la millenaria storia del paese raramente \u00e8 cos\u00ec netta come viene rappresentata ed era in effetti raro che una determinata dinastia si concludesse tranquillamente e lasciasse il posto in modo rapido e scorrevole a una nuova. Le dinastie spesso furono fondate prima del rovesciamento di un regime esistente, o continuarono per un periodo anche dopo che era iniziato il declino. In aggiunta la Cina rimase divisa per lunghi periodi della sua storia, con diverse regioni governate da gruppi differenti e diverse dinastie. In periodi come questi, non vi era un'unica dinastia che dominasse una Cina unificata. In altre situazioni per\u00f2 una sola dinastia riusc\u00ec a mantenere il potere per lungo tempo su una vastissima area, ad esempio gli Yuan e i Qing che ressero a lungo il pi\u00f9 vasto impero del loro tempo (15 milioni di km2). Come caso di specie, si discute molto sui periodi durante e dopo la dinastia Zhou occidentale.\nPer esempio, la data convenzionale del 1644 segna l'anno in cui gli eserciti manci\u00f9 della dinastia Qing occuparono Pechino e portarono i Qing stessi a governare sulla Cina interna, succedendo alla dinastia Ming. Tuttavia la stessa dinastia Qing era stata fondata nel 1636 come Jin posteriore (o addirittura nel 1616, sebbene con un altro nome: Manci\u00f9), mentre l'ultimo pretendente dei Ming scomparve solo nel 1662. Il cambio delle case dominanti era una faccenda confusa e prolungata, e i Qing impiegarono almeno vent'anni per estendere il loro controllo sull'intera Cina. \u00c8 dunque approssimativo sostenere che la Cina sia cambiata tutta e subito nell'anno 1644.\nPer altri dettagli sulle dinastie qui elencate e sui loro imperatori si vedano i relativi collegamenti nella tabella. S per la storia della dinastia, I per una tabella dei suoi imperatori (o altri tipi di governanti)."}
{"id": "2257830", "revid": "24823", "url": "https://it.wikipedia.org/wiki?curid=2257830", "title": "Carlo il giovane", "text": ""}
{"id": "2257831", "revid": "230584", "url": "https://it.wikipedia.org/wiki?curid=2257831", "title": "HC Energie Karlovy Vary", "text": ""}
{"id": "2257832", "revid": "838137", "url": "https://it.wikipedia.org/wiki?curid=2257832", "title": "Giovanni Evangelista Pallotta", "text": "Figlio di Desiderio Pallotta e di Domenica Cianfortini, primogenito di cinque figli, divenne punto di riferimento della sua famiglia, ma anche del suo paese di origine, Caldarola che grazie alle sue abili doti politico-organizzative, da castrum vetus divenne una citt\u00e0 moderna, rinnovata dal punto di vista urbanistico, politico e culturale.\nFu nominato cardinale della Chiesa cattolica da papa Sisto V.\nFu lo zio del cardinale Giovanni Battista Maria Pallotta (figlio di suo fratello Martino). Altri due membri della famiglia furono proclamati cardinali: Guglielmo Pallotta e Antonio Pallotta.\nBiografia.\nIn giovent\u00f9 studi\u00f2 teologia e diritto canonico a Macerata.\nFu ordinato sacerdote e nel 1573 divenne rettore della Chiesa di San Martino a Caldarola.\nIl cardinale Felice Peretti lo fece canonico di Santa Maria Rotonda, in Roma, ovvero del Pantheon e quando il Peretti divenne papa, lo cre\u00f2 canonico della Basilica di San Pietro, segretario dei memoriali, datario e arcivescovo di Cosenza il 9 settembre 1587; il 18 dicembre 1587 lo fece cardinale col titolo di San Matteo in Merulana, poi pro-datario ed arciprete della stessa Basilica Vaticana.\nPass\u00f2 poi al titolo di San Lorenzo in Lucina, nel 1611, sotto il pontificato di Paolo V ottenne il titolo di Frascati e nel 1620 quello del Portogallo\nIntervenne a 6 conclavi, partecipando all'elezione di Urbano VII, Gregorio XIV, Innocenzo IX, Clemente VIII, Leone XI e Paolo V.\nMor\u00ec il 22 agosto 1620 all'et\u00e0 di 72 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2257834", "revid": "2142040", "url": "https://it.wikipedia.org/wiki?curid=2257834", "title": "Banda Cavallero", "text": "La banda Cavallero era una banda criminale che oper\u00f2 tra Milano e la provincia di Torino in una serie di rapine compiute negli anni sessanta. Era composta da:\nStoria.\nLa banda di rapinatori si form\u00f2 a Torino in un bar di Corso Vercelli, nel quartiere periferico Barriera di Milano. Non era certo la fame il problema di quegli anni, ma - secondo quanto reso nelle deposizioni specialmente da Pietro Cavallero, il capo della banda - il desiderio di giustizia sociale, reso ancor pi\u00f9 sentito dall'immigrazione. La Banda Cavallero, fortemente politicizzata, simpatizzava per Lenin, ma guardava pi\u00f9 propriamente all'anarchia nichilista, a Gaetano Bresci e a Ravachol.\nLe rapine rivoluzionarie del gruppo, dopo qualche anno di scacco alla polizia, si trasformano in violente scorribande. Nel pomeriggio del 25 settembre 1967, dopo aver svaligiato l'agenzia 11 del Banco di Napoli in largo Zandonai a Milano, i quattro seminano lungo le vie cittadine per trenta minuti il terrore e la morte, fuggendo a bordo di una Fiat 1100 D rubata. Nella fuga la banda ha ripetuti scontri a fuoco con le auto della polizia, che la insegue, e spara anche su dei passanti inermi. Sull'asfalto restano 3 morti: Virgilio Odoni, fattorino di una cartiera; Giorgio Grossi, studente di soli 17 anni; Franco De Rosa, un napoletano emigrato, colpito mentre era a bordo della sua 600 multipla.\nAlle 16:00, quando il pomeriggio di fuoco ha fine, oltre ai morti rimane una dozzina di feriti tra i passanti, automobilisti e agenti, alcuni molto gravi, come il piccolo Maurizio Taddei e il maresciallo Giacomo Siffredi. Un paio di giorni dopo la sparatoria muore anche Roaldo Piva, un invalido di guerra malato di cuore, che durante il tragico pomeriggio ha aiutato gli agenti a catturare Rovoletto, il cassiere ed autista della banda, con ancora in mano la borsa di plastica contenente i 6\u00a0750\u00a0000 lire rubati alla banca: il suo cuore non resse all'emozione ed alla fatica.\nCavallero e Notarnicola vennero successivamente arrestati il 3 ottobre 1967 in un casello ferroviario abbandonato, nelle campagne alessandrine vicino a Villabella, a pochi chilometri da Valenza.\nAl processo.\nAl processo che si tenne in assise a Milano, nove mesi dopo la cattura della banda, Lopez fu condannato, per la sua giovane et\u00e0, a 12 anni e 7 mesi di reclusione; gli altri tre ebbero l'ergastolo. Come da accordi precedenti fra i tre, alla lettura della sentenza gli imputati intonarono la canzone \"Figli dell'officina\".\nPietro Cavallero.\nMolti anni dopo i fatti, Pietro Cavallero, convertitosi al cattolicesimo, sconfess\u00f2 il passato chiedendo perdono. Durante la sua detenzione si dedic\u00f2 alla pittura (organizzando mostre per beneficenza) ed alla scrittura.\nUscito dal carcere nel 1988, si avvicin\u00f2 alla fede cattolica. Disse: \"Tu dai uno schiaffo, l'altro ti perdona. E allora capisci veramente tutto il male fatto: ti senti sconfitto. [...] Nel Vangelo ho ritrovato le mie aspirazioni alla giustizia sociale. [...] La religione si basa sul presupposto che l'uomo pu\u00f2 cambiare, pu\u00f2 crescere, e questo combatte l'ostacolo pi\u00f9 grande alla redenzione, che \u00e8 il sentirsi inchiodati al proprio ruolo di malvagio.\"\nPass\u00f2 il resto della sua vita aiutando gli emarginati presso il centro Sermig di Torino.\nMor\u00ec di cancro nel gennaio del 1997, lasciando diversi dipinti e il libro \"Ti voglio bene\".\nSante Notarnicola.\nSante Notarnicola divent\u00f2 un agitatore contro il sistema carcerario, si dichiar\u00f2 \"detenuto politico\" e fu tra gli ergastolani pi\u00f9 contestatori d'Italia.\nLe Brigate Rosse, quando durante il sequestro Moro chiesero allo Stato la liberazione di alcuni prigionieri politici in cambio della liberazione di Aldo Moro, misero Sante Notarnicola all'inizio dell'elenco dei detenuti politici da liberare.\nTornato libero nel 2000, si stabil\u00ec a Bologna, dove ha gestito, fino alla sua morte nel marzo 2021, un'osteria nel centro della citt\u00e0.\nAdriano Rovoletto.\nL'autista della banda mor\u00ec di cancro il 20 febbraio 2015 all'ospedale CTO di Torino. Aveva 79 anni .\nFilm tratti dalla vicenda.\nDalla vicenda fu tratto nel 1968 il film \"Banditi a Milano\" di Carlo Lizzani con Gian Maria Volont\u00e9 nei panni di Cavallero, Don Backy nei panni del Notarnicola, Ray Lovelock nei panni del Lopez, Ezio Sancrotti nei panni del Rovoletto e Tomas Milian in quelli del commissario Basevi."}
{"id": "2257835", "revid": "287204", "url": "https://it.wikipedia.org/wiki?curid=2257835", "title": "Charles Herbert Best", "text": "Biografia.\nNato a West Pembroke, nella Contea di Washington (Maine) figlio di Luella Fisher Best e Herbert Huestis Best. Best si spost\u00f2 a Toronto (Ontario) nel 1915 dove inizi\u00f2 a studiare all'Universit\u00e0 di Toronto. Nel 1918, fu reclutato nell'esercito canadese. Dopo la guerra, consegu\u00ec la sua laurea in Fisiologia e Biochimica.\nCome studente di medicina lavor\u00f2 come assistente del Dott. Frederick Banting e ebbe un ruolo importante nella scoperta dell'ormone insulina, permettendo il trattamento per il diabete.\nNel 1923, il comitato per il Premio Nobel onor\u00f2 Banting e J.J.R. Macleod con il Premio Nobel per la medicina per la scoperta dell'insulina, ignorando Best. Banting volontariamente condivise met\u00e0 del premio monetario con Best.\nBest succedette a Macleod come professore di Fisiologia all'universit\u00e0 di Toronto nel 1929. Durante la Seconda guerra mondiale fu influente nello stabilire un programma Canadese per mettere in sicurezza e usare il siero del sangue umano. Negli ultimi suoi anni, Best divenne consulente del comitato per la ricerca medica dell'organizzazione per la salute delle Nazioni Unite.\nBest spos\u00f2 Margaret Hooper Mahon nel 1924, ed ebbero 2 figli.\nBest \u00e8 sepolto nel cimitero di Mount Pleasant, Toronto."}
{"id": "2257838", "revid": "1355461", "url": "https://it.wikipedia.org/wiki?curid=2257838", "title": "Giovanni Battista Maria Pallotta", "text": "Figlio di Martino Pallotta e di Maddalena di Bernardino, fu nominato cardinale della Chiesa cattolica da papa Urbano VIII il 19 novembre 1629. Era nipote del cardinale Giovanni Evangelista Pallotta; altri due membri della famiglia furono in seguito proclamati cardinali: Guglielmo Pallotta e Antonio Pallotta.\nBiografia.\nIn giovent\u00f9 studi\u00f2 lettere presso la scuola di S. Bernardo a Perugia, sotto Antonio Bonciario. Poi nel Seminario Romano studi\u00f2 filosofia e legge. Arriv\u00f2 a Roma sotto il pontificato di Paolo V e fu eletto prefetto dei sollecitatori e referendario. Sotto Gregorio XV fu fatto fondatore della congregazione di propaganda e fu mandato come vicelegato a Ferrara.\nPapa Urbano VIII lo mand\u00f2 come collettore della Santa Sede Apostolica in Portogallo. Tornato a Roma fu eletto arcivescovo titolare di Tessalonica il 18 settembre 1628. Fu inviato come nunzio apostolico presso la corte austriaca dall'allora imperatore Ferdinando II. A 35 anni, il 19 novembre 1629, col titolo di San Silvestro in Capite, fu nominato cardinale dal pontefice Urbano VIII.\nSuccessivamente fu dichiarato legato di Ferrara, dove del resto era gi\u00e0 stato in precedenza in qualit\u00e0 di vice legato sotto Gregorio XV. Fece costruire nella citt\u00e0 di Comacchio un canale che prese il suo nome \u201cCanal Pallotto\u201d. Fu protettore del Collegio Piceno, oggi noto col nome di Pio Sodalizio dei Piceni, dove lasci\u00f2 un fondo a beneficio di giovani caldarolesi che si fossero applicati negli studi in Roma.\nNel 1666 fu eletto cardinale vescovo di Frascati. Intervenne a 4 conclavi, partecipando all'elezione di Innocenzo X, Alessandro VII e Clemente IX. Mor\u00ec a Roma il 23 gennaio 1668 all'et\u00e0 di 74 anni. Il suo corpo fu trasportato nella Chiesa del Monastero di S. Caterina a Caldarola per essere seppellito insieme con quello dello zio Evangelista, ma egli volle che il suo cuore fosse riposto sotto una pietra speciale che ne porta l'effigie, nella Collegiata di San Martino a Caldarola.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2257845", "revid": "1543377", "url": "https://it.wikipedia.org/wiki?curid=2257845", "title": "Municipalit\u00e0 locale di Big Five False Bay", "text": "La municipalit\u00e0 locale di Big Five False Bay (in inglese Big Five False Bay Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Umkhanyakude, nella provincia di KwaZulu-Natal. In base al censimento del 2001 la sua popolazione era di 31.295 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Hlabisa per costituire la municipalit\u00e0 locale di Big Five Hlabisa.\nLa sede amministrativa e legislativa era la citt\u00e0 di Hluhluwe e il suo territorio si estendeva su una superficie di ed era suddiviso in 4 circoscrizioni elettorali (\"wards\"). Il suo codice di distretto era KZN273.\nGeografia fisica.\nConfini.\nLa municipalit\u00e0 locale di Big Five False Bay confinava a nord e a est con il District Management Areas KZDMA27, a sud con quella di Hlabisa e a ovest con quelle di Nongoma (Zululand), Jozini e Hlabisa."}
{"id": "2257849", "revid": "770813", "url": "https://it.wikipedia.org/wiki?curid=2257849", "title": "Koninklijke Luchtmacht", "text": "La Koninklijke Luchtmacht (dall'olandese per \"Regia Aeronautica Militare\"), spesso abbreviata in KLu, \u00e8 l'attuale aeronautica militare dei Paesi Bassi e parte integrante delle forze armate dei Paesi Bassi.\nStoria.\nGli inizi.\nL'aeronautica militare olandese venne fondata nel 1913 come branca del Koninklijke Landmacht (KL), il reale esercito dei Paesi Bassi, con il nome di \"Luchtvaartafdeeling\" (LVA), ovvero, in italiano, Gruppo di aviazione dell'esercito. I primi modelli di aereo acquisiti dai reparti dell'esercito furono un Brik e tre Farman di produzione francese. Con l'evolversi della tecnologia aeronautica questi primi divennero ben presto inadeguati venendo sostituiti con alcuni Nieuport e Caudron.\nDurante la prima guerra mondiale i Paesi Bassi si dichiararono neutrali e non presero parte ad alcun combattimento, continuando per\u00f2 a sviluppare l'abilit\u00e0 dei propri piloti.\nDopo il termine del conflitto il governo olandese tagli\u00f2 drasticamente i fondi stanziati per la Difesa e di conseguenza l'attivit\u00e0 dei reparti aerei dell'esercito venne quasi del tutto azzerata. Con il nuovo clima di tensioni internazionali il governo cerc\u00f2 di riformare una propria aeronautica stabilmente funzionante, ma si trov\u00f2 di fronte a numerosi problemi, non ultimo quello della difficile reperibilit\u00e0 di piloti e istruttori olandesi in grado di pilotare i nuovi aerei in circolazione tra le altre aeronautiche nazionali.\nDalla seconda guerra mondiale alla fine degli anni quaranta.\nQuando scoppi\u00f2 la seconda guerra mondiale, nel luglio 1939, venne cambiato il nome della forza aerea in \"Luchtvaartbrigade\" (Brigata d'aviazione dell'esercito). Nell'agosto dello stesso anno il governo olandese mobilit\u00f2 il proprio esercito ma, a causa della scarsezza di preparazione e di fondi, a quel tempo la \"Luchtvaartbrigade\" era composta soltanto da 125 aerei in grado di volare; in particolare:\nNel maggio 1940 la Germania invase i Paesi Bassi. La superiorit\u00e0 aerea della Luftwaffe era schiacciante ma, nonostante ci\u00f2, le forze olandesi riuscirono comunque a causare ingenti perdite al nemico, distruggendo pi\u00f9 di 350 aerei tedeschi (molti dei quali per la verit\u00e0 abbattuti dalle forze a terra); il prezzo di ci\u00f2 fu per\u00f2 molto alto per la \"Luchtvaartbrigade\", dato che il 95% dei piloti olandesi mor\u00ec.\nAlcuni dei membri della \"Luchtvaartbrigade\" riuscirono a scappare in Inghilterra e l\u00ec, sotto il comando della RAF, formarono gli squadroni 320 e 321.\nLa parte dell'aeronautica di stanza nelle allora colonie olandesi nel Pacifico continu\u00f2 la propria attivit\u00e0 fino all'occupazione da parte del Giappone, avvenuta nel 1942.\nInterventi in Nuova Guinea.\nA partire dalla fine del secondo conflitto mondiale l'Indonesia rivendicava la propria sovranit\u00e0 sulla Nuova Guinea, che ancora allora era possedimento coloniale olandese; i rapporti diplomatici tra le due nazioni cessarono bruscamente alla fine degli anni cinquanta. Di conseguenza il governo olandese trasfer\u00ec in Nuova Guinea alcuni reggimenti del proprio esercito, compreso un distaccamento dell'aeronautica militare, con il compito principale di controllare lo spazio aereo sopra l'isola di Biak. Negli anni sessanta, con il progressivo deteriorarsi dei rapporti tra Indonesia e Olanda, vennero mandati ulteriori rinforzi in Nuova Guinea e venne stabilito anche un comando distaccato dell'aeronautica militare (\"Commando Luchtverdediging Nederlands Nieuw-Guinea - CLV NNG\"). Nel 1962 l'Indonesia si prepar\u00f2 ad invadere i possedimenti coloniali olandesi ma, in forza a pressioni della comunit\u00e0 internazionale, il governo olandese accett\u00f2 di ritirarsi pacificamente e di riconoscere la sovranit\u00e0 dell'Indonesia su quei territori.\nInterventi in ambito internazionale.\nLa Koninklijke Luchtmacht \u00e8 intervenuta nella Ex-Jugoslavia al fianco delle forze NATO dal 1993 al 1995, utilizzando come punti di appoggio gli aeroporti italiani di Villafranca e Amendola.\nNell'ottobre 2002 una forza aerea composta da 18 F-16 Fighting Falcon norvegesi, danesi e olandesi \u00e8 stata stanziata nella base aerea di Manas, in Kirghizistan come supporto alle truppe di terra NATO impegnate nell'Operazione Enduring Freedom.\nNell'agosto 2006 la Koninklijke Luchtmacht ha schierato nell'aeroporto di Kandahar sei F-16 Fighting Falcon e tre Boeing CH-47D Chinook come supporto alle azioni della NATO nel Sud dell'Afghanistan.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2257850", "revid": "115533", "url": "https://it.wikipedia.org/wiki?curid=2257850", "title": "Reale Aeronautica militare olandese", "text": ""}
{"id": "2257851", "revid": "115533", "url": "https://it.wikipedia.org/wiki?curid=2257851", "title": "Royal Netherlands Air Force", "text": ""}
{"id": "2257852", "revid": "115533", "url": "https://it.wikipedia.org/wiki?curid=2257852", "title": "Aeronautica Militare dei Paesi Bassi", "text": ""}
{"id": "2257857", "revid": "371529", "url": "https://it.wikipedia.org/wiki?curid=2257857", "title": "Jack Nitzsche", "text": "Ricordato soprattutto per aver composto la colonna sonora di \"Qualcuno vol\u00f2 sul nido del cuculo\" e \"L'esorcista\", ha anche collaborato a diversi LP del cantautore statunitense Neil Young (al piano elettrico, tastiere, voce) e all'incisione in studio di molti brani dei Rolling Stones."}
{"id": "2257858", "revid": "261173", "url": "https://it.wikipedia.org/wiki?curid=2257858", "title": "Giulio Polotti", "text": "Biografia.\nAssunto giovanissimo come operaio alla Pirelli, fu tra gli organizzatori dello sciopero del marzo del 1943, una delle manifestazioni maggiori del dissenso popolare in periodo di guerra, contro il regime fascista e l'occupazione nazista del Nord Italia.\nNel 1945 fu eletto membro della Commissione interna della Pirelli e, al momento della rottura dell'unit\u00e0 sindacale, fu tra i fondatori della U.I.L., nata dalla confluenza delle correnti repubblicane e socialiste autonomiste milanese e nazionale.\nNelle elezioni politiche del 1968 fu eletto deputato nel collegio Milano-Pavia, nelle liste del Partito Socialista Unificato. Nell'ottobre dello stesso anno, a seguito del fallimento della riunificazione del PSI e del PSDI, il partito riassunse la denominazione di Partito Socialista Italiano. Nell'agosto 1970 Giulio Polotti, nel rispetto dell'impegno della incompatibilit\u00e0 tra cariche sindacali e cariche politiche, rinunci\u00f2 al mandato parlamentare per tornare ad occuparsi dell'U.I.L..; venne sostituito dal deputato Angelo Cucchi.\nNel 1975 venne eletto consigliere comunale a Milano, assessore al Demanio e al patrimonio e poi ai Lavori pubblici. Per una decina d'anni ricopr\u00ec durante il mese d'agosto la funzione di delegato del sindaco di Milano: per questo era soprannominato \"il sindaco d'agosto\".\nBibliofilo, riun\u00ec in un'importante raccolta ben 35.000 testi, opuscoli e manifesti, soprattutto incentrati sulla storia del Partito socialista dal suo sorgere agli anni del dopoguerra, che destin\u00f2 alla Fondazione Anna Kuliscioff, (importante esponente politico femminista e socialista che fu anche compagna di Filippo Turati), da lui fondata e finanziata.\nFu anche presidente della Societ\u00e0 per la pace e la giustizia internazionale, organizzazione fondata dal premio Nobel Teodoro Moneta.\nNel maggio 2010 il comune di Milano decise di dedicare a Giulio Polotti i giardini di piazza Aspromonte e nel dicembre dello stesso anno vi venne posta una targa commemorativa."}
{"id": "2257868", "revid": "1566286", "url": "https://it.wikipedia.org/wiki?curid=2257868", "title": "Paul Williams (compositore)", "text": "Biografia.\nRimasto orfano di padre nel 1953, si trasferisce con la famiglia da Omaha a Long Beach. Inizia la sua carriera professionale di cantautore a Los Angeles, scrivendo, fra tante cose, dei brani per i Three Dog Night, Helen Reddy e i The Carpenters.\nWilliams ha lavorato alla musica di numerosi film, tra cui la colonna sonora e le canzoni de \"Il fantasma del palcoscenico\" di Brian De Palma, in cui ha anche recitato e ottenuto una nomination all'Oscar per la colonna sonora, e di \"Piccoli gangsters\" di Alan Parker. Williams ha anche scritto e cantato la canzone \"Where Do I Go From Here\", utilizzata nei titoli di coda del film \"Una calibro 20 per lo specialista\" di Michael Cimino. Ha scritto insieme a Barbra Streisand la canzone \"Evergreen\" per il film \"\u00c8 nata una stella\", vincendo l'Oscar per la migliore canzone.\nNel marzo 2012, fu annunciato che Williams aveva partecipato come guest star all'album \"Random Access Memories\" del duo elettronico francese Daft Punk: ha scritto e cantato \"Touch\" e ha scritto \"Beyond\". Williams e Nile Rodgers sono stati gli unici artisti in primo piano a parlare per conto dei Daft Punk ai Grammy Awards 2014 dopo aver ricevuto il premio Album dell'anno.\nWilliams \u00e8 membro della Songwriters Hall of Fame. Nell'aprile 2009, Williams \u00e8 stato eletto presidente e presidente dell'American Society of Composers, Authors and Publishers."}
{"id": "2257870", "revid": "253269", "url": "https://it.wikipedia.org/wiki?curid=2257870", "title": "Richard Rodney Bennett", "text": "\u00c8 stato tre volte candidato all'Oscar alla migliore colonna sonora, nel 1968 per \"Via dalla pazza folla\", nel 1972 per \"Nicola e Alessandra\" e nel 1975 per \"Assassinio sull'Orient Express\".\nIn una vasta filmografia di quasi cento colonne sonore tra cinema e televisione, restano memorabili le sue musiche per \"Le colline dell'odio\" (1959) di Robert Aldrich e le collaborazioni con i registi Joseph Losey in \"L'inchiesta dell'ispettore Morgan\" (1959), \"Cerimonia segreta\" (1968), e \"Caccia sadica\" (1970), e John Schlesinger in \"Billy il bugiardo\" (1963) e \"Via dalla pazza folla\" (1967)."}
{"id": "2257872", "revid": "1566286", "url": "https://it.wikipedia.org/wiki?curid=2257872", "title": "David Raksin", "text": "Biografia.\nCon pi\u00f9 di 100 colonne sonore cinematografiche e 300 televisive al suo attivo, Raksin fu chiamato \"il nonno della musica da film\".\nLa sua prima colonna sonora, nel 1936, fu quella del film \"Tempi moderni\" di Charlie Chaplin.\nRaksin compose, fra l'altro la musica della canzone \"Laura\" (derivata dalla colonna sonora del film \"Vertigine\" del 1944 e anch'essa da lui composta) che conobbe un grande successo commerciale e divenne un famoso standard jazz."}
{"id": "2257875", "revid": "47767", "url": "https://it.wikipedia.org/wiki?curid=2257875", "title": "Comizio (martire)", "text": "Agiografia.\nSecondo la \"Passio Sancti Comitii\", unica fonte nota sul personaggio, Comizio nacque a Catania e, contadino, accudiva alla pastura degli armenti. Conosciuto il cristianesimo si convert\u00ec con entusiasmo.\nDurante una persecuzione contro i cristiani, il giovane fu denunciato e arrestato.\nIl 1\u00ba maggio 269, al prefetto che lo invitava a rinnegare la sua fede in Cristo e a sacrificare agli d\u00e8i pagani, Comizio rispose con fermezza d'animo.\nAl rifiuto del giovane, il prefetto lo fece prima battere a tutta forza con le verghe, poi fece versare sul suo corpo dell'olio bollente e infine, ordin\u00f2 che fosse gettato in mezzo alla calce viva.\nQuesti tormenti, tuttavia, non fecero che rinvigorire la fede del giovane che fu sottoposto a nuovi supplizi; fu immerso in una caldaia di piombo liquefatto, gli furono bruciati i fianchi con delle torce, e fu gettato in una fornace ardente, ma secondo il racconto sarebbe rimasto sempre illeso.\nAlla fine il prefetto, constatata la forte fede di Comizio, avrebbe ordinato la sua decapitazione.\nDonato, presbitero che aveva istruito il giovane Comizio alla dottrina cristiana, gli diede onorata sepoltura."}
{"id": "2257878", "revid": "643494", "url": "https://it.wikipedia.org/wiki?curid=2257878", "title": "Jerry Fielding", "text": ""}
{"id": "2257882", "revid": "729019", "url": "https://it.wikipedia.org/wiki?curid=2257882", "title": "David Zippel", "text": ""}
{"id": "2257884", "revid": "767487", "url": "https://it.wikipedia.org/wiki?curid=2257884", "title": "Matthew Wilder", "text": "La sua carriera artistica inizia negli anni 70 dove faceva parte di un duo folk \"Matthew &amp; Peter\".\nTrasferitosi nel 1978 a Los Angeles ha dato la sua voce ad alcuni jingles pubblicitari ed ha lavorato come corista\ncon Bette Midler e Rickie Lee Jones.\nNel 1983 esce il suo primo album da solista, intitolato \"I Don't Speak the Language\", il genere musicale \u00e8 new wave e sinthpop (che andava per la maggiore in quel periodo) che ha un buon riscontro di vendite, ancora meglio and\u00f2 il singolo \"Break My Stride\" che al ritmo di un sostenuto reggae scandito dal sintetizzatore, scal\u00f2 le classifiche in tutto il mondo, un successo che non si ripet\u00e9 pi\u00f9 a questi livelli con le pubblicazioni seguenti.\nDi \"Break My Stride\" successivamente vennero fatte varie cover, la pi\u00f9 famosa \u00e8 quella eseguita dai \"Blue Lagoon\" (2004).\nPoi arriv\u00f2 la fase successiva della carriera: la composizione di musiche e canzoni in vari film e serie televisive anche molto popolari come \"Pretty Woman\" o \"Dawson's Creek\"."}
{"id": "2257886", "revid": "1442080", "url": "https://it.wikipedia.org/wiki?curid=2257886", "title": "Ugo Sasso (architetto)", "text": "Biografia.\nUgo Sasso nacque il 13 gennaio 1947 ad Asmara, studi\u00f2 presso l'Universit\u00e0 IUAV di Venezia, laureandosi con Carlo Scarpa nel 1971. Trasferitosi a Bolzano, vi fonda nel 1987 l'Istituto Nazionale di Bioarchitettura.\nIl 9 gennaio 2009 muore travolto da un'onda anomala, mentre si trovava davanti alla spiaggia dell'Isola Margarita, nel Mar dei Caraibi. La sua salma riposa nel piccolo cimitero di Sernaglia della Battaglia, paese natale della madre."}
{"id": "2257899", "revid": "102056747", "url": "https://it.wikipedia.org/wiki?curid=2257899", "title": "Egisto Paolo Fabbri", "text": "Emigr\u00f2 a New York nel 1850 dove costru\u00ec una fortuna economica associandosi al banchiere John Pierpont Morgan e con una societ\u00e0 di noleggi marittimi la \"Fabbri &amp; Chauncey\". Negli Stati Uniti fu fra i fondatori del Metropolitan Opera Company di New York. Torn\u00f2 a Firenze nel 1883 dove si dedic\u00f2 alla filantropia: sua la clinica chirurgica di Santa Maria Nuova e l'acquisto dei terreni dell'Ospedale Bonifazio donati poi al Comune.\nAbit\u00f2 in via Cavour nel palazzo ora al numero 94 progettato dall'architetto Giacomo Roster.\nNon ebbe figli ma si occup\u00f2 degli otto figli e della vedova di suo fratello minore Ernesto che mor\u00ec improvvisamente.\nUn suo nipote omonimo Egisto Paolo Fabbri jr \u00e8 stato anche un pittore di certa fama, fra i primi estimatori e collezionisti di C\u00e9zanne.\nSu la sua vita Niccol\u00f2 Antinori scrisse il libro \"Un Mercante fiorentino da ricordare : Egisto Paolo Fabbri, 1828-1894\""}
{"id": "2257902", "revid": "51032", "url": "https://it.wikipedia.org/wiki?curid=2257902", "title": "Ospedale Bonifazio", "text": ""}
{"id": "2257904", "revid": "168713", "url": "https://it.wikipedia.org/wiki?curid=2257904", "title": "Sferisterio Opera Festival", "text": ""}
{"id": "2257905", "revid": "168713", "url": "https://it.wikipedia.org/wiki?curid=2257905", "title": "Macerata opera", "text": ""}
{"id": "2257907", "revid": "228587", "url": "https://it.wikipedia.org/wiki?curid=2257907", "title": "Mare dei Wadden", "text": "Il Mare dei Wadden (in danese Vadehavet, olandese Waddenzee, tedesco Wattenmeer, basso-tedesco: Wattensee, frisone occidentale: Waadsee) \u00e8 un piano mesolitorale, e le piane di marea e le terre umide ad esso collegate, che si trovano tra il Mare del Nord e un tratto di costa dell'Europa nord-occidentale. Si estende da Den Helder nei Paesi Bassi a sud-ovest fino a Esbjerg in Danimarca, per una lunghezza totale di circa 450\u00a0km, una larghezza compresa tra 5,5 e 30\u00a0km e una superficie di circa 10.000\u00a0km\u00b2.\nIl limite tra il Mare dei Wadden e il Mare del Nord \u00e8 costituito dalle Isole Frisone. Il Mare dei Wadden \u00e8 famoso per la ricchezza della fauna e della flora. Oggi una grande parte del Mare dei Wadden \u00e8 protetta dai tre stati congiuntamente. I tipici bassifondi fangosi (\"wadden\") sono simili alle velme della laguna di Venezia.\nNel giugno 2009 il Mare dei Wadden \u00e8 stato inserito tra i patrimoni dell'umanit\u00e0 dell'UNESCO per il suo valore naturale. Si tratta di un patrimonio interstatale, condiviso tra Danimarca, Germania e Paesi Bassi. Una delle attivit\u00e0 che si praticano qui \u00e8 la camminata nel fango, ovvero il camminare sul fango lasciato scoperto dal mare durante i periodi di bassa marea.\nNatura.\nLa parola \"wad\" \u00e8 frisone e olandese per \"piana fangosa\" (basso tedesco e tedesco: \"Watt\", danese: \"Vade\"). L'area \u00e8 caratterizzata da estese velme di marea, da fosse di marea pi\u00f9 profonde (insenature di marea) e da isole che sono contenute al suo interno: si tratta quindi di un ecosistema continuamente conteso fra terra e mare.\nIl paesaggio \u00e8 stato formato in gran parte dalle maree tra il X e il XIV secolo, traboccando e portando via ex torbiere dietro le dune costiere. Le isole attuali sono un residuo delle ex dune costiere.\nVerso il Mare del Nord le isole sono contrassegnate da dune e da ampie spiagge sabbiose, e verso il Mare di Wadden una costa bassa e piena di marea. L'impatto delle onde e delle correnti che portano via i sedimenti sta lentamente modificando sia le masse terrestri che le coste. Ad esempio, le isole di Vlieland e Ameland si sono spostate verso est nel corso dei secoli, avendo perso terra da una parte e aggiunta dall'altra.\nFauna.\nIl mare di Wadden \u00e8 famoso per la sua ricca flora e fauna, in particolare per gli uccelli. Centinaia di migliaia di trampolieri, anatre e oche utilizzano l'area come scalo di migrazione o sito di svernamento. \u00c8 anche un ricco habitat per gabbiani e sterne, cos\u00ec come alcune specie di aironi, spatole e rapaci, tra cui una piccola e crescente popolazione riproduttiva di aquile dalla coda bianca. Tuttavia, la biodiversit\u00e0 del mare di Wadden \u00e8 diminuita oggi rispetto ad una volta; fra gli uccelli un tempo erano comuni anche fenicotteri maggiori e pellicani dalmati, almeno durante il clima ottimale dell'Olocene, quando il clima era pi\u00f9 caldo. Alcune specie estinte a livello regionale si trovano ancora qui.\nPesci pi\u00f9 grandi, tra cui le razze, il salmone atlantico e la trota fario, sono ancora presenti in diverse sezioni del mare di Wadden, ma altri come lo storione di mare europeo sopravvivono nella regione solo grazie a un progetto di reintroduzione. L'unica popolazione naturale rimasta al mondo di houting sopravvive nella parte danese del mare di Wadden ed \u00e8 stata utilizzata come base per reintroduzioni pi\u00f9 a sud, ma rimane una notevole confusione tassonomica sul suo stato (se \u00e8 uguale all'houting che una volta viveva pi\u00f9 a sud nel mare di Wadden). L'ostrica europea un tempo formava ampi letti nella regione ed era ancora presente fino a pochi decenni fa, quando estirpata a causa di una combinazione di malattie e della continua diffusione dell'ostrica invasiva del Pacifico, che ora forma grandi letti nel mare di Wadden. Soprattutto la parte sud-occidentale del mare di Wadden \u00e8 stata notevolmente ridotta. Storicamente, il Reno era di gran lunga il fiume pi\u00f9 importante che scorreva in questa sezione, ma \u00e8 stato notevolmente ridotto a causa delle dighe. Di conseguenza, circa il 90% di tutte le specie che storicamente abitavano quella parte del mare di Wadden sono a rischio.\nIl mare di Wadden \u00e8 un habitat importante sia per le foche marine che per le foche grigie. Focene e delfini dal becco bianco sono gli unici cetacei residenti nel mare. Un tempo si erano estinti nella parte meridionale del mare, ma hanno anche ricolonnizzato nuovamente quella zona. Molti altri cetacei visitano solo stagionalmente o occasionalmente. Nella storia antica, le balene franche del Nord Atlantico e le balene grigie erano presenti nella regione, forse usando le acque calme e poco profonde per nutrirsi e riprodursi. \u00c8 stato teorizzato che siano stati cacciati fino all'estinzione in questa regione dai balenieri di terra in epoca medievale. Sono generalmente considerati estinti da tempo nella regione, ma nei Paesi Bassi una possibile balena frisona \u00e8 stata osservata vicino alle spiagge di Texel nelle Isole Frisone occidentali nel luglio 2005. Il recente aumento del numero di megattere e balenottere minori del Nord Atlantico potrebbe aver portato a pi\u00f9 visite e alla possibile ricolonizzazione da parte della specie nelle aree specialmente intorno a Marsdiep. Si prevede anche il recupero futuro dei delfini tursiopi locali una volta estinti."}
{"id": "2257911", "revid": "104458", "url": "https://it.wikipedia.org/wiki?curid=2257911", "title": "Civilt\u00e0 camuna", "text": ""}
{"id": "2257914", "revid": "599013", "url": "https://it.wikipedia.org/wiki?curid=2257914", "title": "Caudini", "text": "I Caudini erano una delle quattro trib\u00f9 che costituivano il popolo dei Sanniti e che facevano parte della confederazione che andava sotto il nome di Lega sannitica. Fu la trib\u00f9 che maggiormente risent\u00ec dell'influenza ellenica.\nStoria.\nSi trovavano ai confini della pianura campana (Monte Taburno e Monti Trebulani) nella valle dell'Isclero e lungo il fiume Volturno. Erano stanziati a ovest del territorio degli Irpini; i loro centri principali furono Caudium e Saticula, entrambi non localizzati con certezza."}
{"id": "2257918", "revid": "225404", "url": "https://it.wikipedia.org/wiki?curid=2257918", "title": "Gornja Bistra", "text": ""}
{"id": "2257919", "revid": "599013", "url": "https://it.wikipedia.org/wiki?curid=2257919", "title": "Cocolla", "text": "La cocolla \u00e8 l'abito monastico, che \u00e8 composto da un'ampia cappa chiusa, con o senza maniche e con il cappuccio.\nEtimologia.\nIl termine deriva dal latino \"cuculla\" ed a sua volta dal celtico gallico \"cucullos\", col significato di \"cappuccio\".\nStoria.\nIdeato nell'epoca del monachesimo di esso racconta Cornelio Agrippa dove satiricamente disse che fu il diavolo stesso il primo ad indossarla nel tentativo di ingannare Ges\u00f9 nel deserto.\nSecondo la regola cluniacense in uso all'abbazia di Farfa nel secolo XI, si trattava di una tunica lunga sino ai piedi, aderente ma comoda abbastanza da poter far entrare entrambi i gomiti, e da indossare sopra il saio.\nUsi religiosi.\nLa cocolla \u00e8 tradizionalmente consegnata al monaco quando fa la propria professione religiosa solenne. Prima dei voti solenni, il monaco pu\u00f2 indossare una veste o un mantello con cappuccio in sostituzione. Solitamente la cocolla viene indossata del medesimo colore della tonaca dell'abito del monaco: nera per i benedettini sublacensi e cassinesi, diverse gradazioni di bianco per camaldolesi, cistercensi, e trappisti (cistercensi riformati).\nGli ordini mendicanti, pur non indossando una cocolla in senso monastico, hanno mantenuto una cappa come parte del loro abito. Nel loro caso, ad ogni modo, essa fa parte dell'abito religioso dell'ordine stesso, sia durante le celebrazioni in chiesa, sia durante la vita quotidiana. I carmelitani indossano un cappuccio bianco per quanto la loro tunica e gli scapolari siano marroni. I domenicani dispongono di una cocolla nera su un abito bianco.\nTra le chiese cristiane orientali (chiesa ortodossa e cattolica bizantina) la cocolla monastica si \u00e8 sviluppata nel \"koukoulion\", un grande cappuccio in forma di cappello indossato dai capi principali della chiesa. Il \"koukoulion\" pu\u00f2 essere decorato con ricami.\nLa cocolla \u00e8 ancora oggi utilizzata da alcune organizzazioni religiose come il Sovrano Militare Ordine di Malta o l'Ordine dei Santi Maurizio e Lazzaro come abito solenne da cerimonia."}
{"id": "2257921", "revid": "2208340", "url": "https://it.wikipedia.org/wiki?curid=2257921", "title": "Santuario di Izumo", "text": "Il santuario di Izumo, o , \u00e8 uno dei pi\u00f9 antichi ed importanti Jinja del Giappone. Il suo nome significa \"Grande Santuario di Izumo\". \u00c8 situato a Izumo, nella prefettura di Shimane. Vi si celebrano due festival importanti. Il santuario \u00e8 dedicato al dio \u014ckuninushi-no-mikoto, noto per essere la divinit\u00e0 shintoista del matrimonio, nonch\u00e9 padre dell'industria della seta, della medicina e della pesca.\nUno stile architettonico, il Taisha-zukuri, prende il suo nome dal santuario principale di Izumo Taisha. Questo santuario e gli edifici circostanti sono stati dichiarati \"tesori nazionali del Giappone\". Il tempio presenta un'architettura religiosa primitiva del Giappone (contrariamente al Santuario di Ise) ed \u00e8 circondato da dodici colline e da viali di pini.\nOrigine.\nSecondo le due pi\u00f9 antiche cronache giapponesi, il \"Kojiki\" e il \"Nihongi\", quando il nipote della dea del Sole Amaterasu, Ninigi-no-Mikoto scese dai cieli, il dio \u014ckuninushi gli concesse le sue terre. Amaterasu fu compiaciuta da questo gesto e regal\u00f2 Izumo Taisha a \u014ckuninushi.\nArchitettura.\nIl santuario \u00e8 costituito da una struttura essenziale e priva di elementi con scopo decorativo. Presenta una pianta quadrata fatta di legno liscio e pregiato. Agli angoli si levano quattro pilastri di sostegno, mentre le travi del tetto sono sostenute da pilastri laterali.\nCulto.\nIl santuario ha avuto nella storia, poca o nessuna influenza sul sincretismo buddhista, al contrario della maggior parte dei santuari Shint\u014d in Giappone. Non vi \u00e8 mai stata nessuna statua del Buddha nell'Izumo Taisha.\nLa dottrina che si pratica nel santuario \u00e8 conosciuta come Izumo \u014cyashiro-ky\u014d.\nIl clero del santuario \u00e8 rappresentato da membri ereditari della famiglia Senge. Il sommo sacerdote \u00e8 conosciuto come \"Kokuz\u014d\" perch\u00e9 in passato molti membri della famiglia ricoprirono tale carica. La leggenda vuole che Ame-no-hohi-no-mikoto, secondo figlio di Amaterasu, fu il primo sommo sacerdote del santuario.\nLa gerarchia \u00e8 cos\u00ec organizzata: dopo il sommo sacerdote vengono il \"ky\u014dt\u014d\" (\u6559\u982d, vice-sommo sacerdote), due \"gong\u016bji\" (\u52e4\u5bae\u53f8, assistente del sommo sacerdote), i \"negi\" (\u79b0\u5b9c, sacerdote capo), i suoi assistenti i gonnegi (\u6a29\u7962\u5b9c, supplente del sacerdote capo), seguiti dai kuj\u014d (\u5bae\u638c, sacerdote) e finalmente i shuten."}
{"id": "2257922", "revid": "580", "url": "https://it.wikipedia.org/wiki?curid=2257922", "title": "Izumo Taisha", "text": ""}
{"id": "2257925", "revid": "216401", "url": "https://it.wikipedia.org/wiki?curid=2257925", "title": "US Cagliari", "text": ""}
{"id": "2257928", "revid": "6923", "url": "https://it.wikipedia.org/wiki?curid=2257928", "title": "Giovanni Fabrini", "text": "Biografia.\nInizi\u00f2 i suoi studi a Firenze, ma li dovette interrompere per dedicarsi all'attivit\u00e0 mercantile. Trasferitosi a Roma, ebbe la possibilit\u00e0 d'insegnare e di pubblicare, nel 1544, il trattato della \"Interpretazione della lingua latina per via della Toscana\" dedicato alla memoria del cardinale Ippolito d'Este. Dal 1547 fu invece chiamato a Venezia dal Senato come professore di eloquenza, dedicandosi all'istruzione di diversi giovani esponenti del patriziato veneto.\n\u00c8 noto per la sua intensa attivit\u00e0 di volgarizzatore dei classici latini. In tal senso fra le sue principali traduzioni in volgare, in cui univa commenti anche a carattere filologico, spiccano le opere di Orazio (\"L'opere d'Oratio poeta lirico\") nel 1548, le \"Epistole agli amici\" di Cicerone nel 1561, le commedie di Terenzio nel 1565 e - con l'apporto di Filippo Venuti, un lessicografo originario di Cortona noto soprattutto per la compilazione di un fortunato \"Dittionario volgare-latino\", con il quale aveva formato un sodalizio di traduttori a Venezia - l\"'Eneide\" di Virgilio nel 1575 (poi collocata, assieme alle \"Bucoliche\" e alle \"Georgiche\", in un pregiato volume di opere virgiliane con i commenti anche di Carlo Malatesta e del Venuti).\nTra le sue traduzioni dal latino rientrano anche alcune opere di Francesco Patrizi, come nel caso del trattato \"De institutione reipublicae\", compreso fra le aldine stampate da Paolo Manuzio nel 1545, mentre fra le sue collaborazioni spicca quella ai dialoghi sulla pittura dell'\"Aretino\" di Ludovico Dolce. \u00c8 anche stato autore della pregevole \"Teorica de la lingua\", che, edita a Venezia nel 1566, e scritta per Pietro de' Medici ma dedicata al padre di questi, Cosimo I de' Medici, illustra il metodo per una migliore traduzione letterale, parola per parola, del latino, anticipando di oltre due secoli la versione interlineare (o hamiltoniana) applicata da James Hamilton."}
{"id": "2257930", "revid": "1305772", "url": "https://it.wikipedia.org/wiki?curid=2257930", "title": "Benvenuto Volpato", "text": "Biografia.\nLa famiglia proveniva da Brendola e dopo alcuni anni a Marano Vicentino si trasferisce a Recoaro. Amante della fisarmonica per questo prender\u00e0 il nome di battaglia Armonica. Entra nella Resistenza vicentina nel 1944 e presto diventa comandante di una squadra.\nL'azione pi\u00f9 eclatante resta forse l'attacco al Sottosegretariato alla Marina della Repubblica di Sal\u00f2 di stanza a Montecchio Maggiore, al quale ha partecipato con la sua squadra al fianco di Pietro Benetti \"Pompeo\" con Alfredo Rigodanzo \"Catone\" e Luigi Pierobon \"Dante\".\nIl 12 aprile 1945, durante un rastrellamento in contrada Pianura (Torrebelvicino) viene ferito mentre cerca di attirare l'attenzione su di s\u00e9 per lasciare il tempo ai suoi compagni di fuggire.\nPur di non cadere vivo in mano al nemico trova la forza di porre fine alla sua vita con un colpo alla testa.\nOnorificenze.\nRiconoscimenti.\nIl comune di Recoaro Terme gli ha dedicato una via."}
{"id": "2257931", "revid": "213136", "url": "https://it.wikipedia.org/wiki?curid=2257931", "title": "Giovanni Fabbrini", "text": ""}
{"id": "2257936", "revid": "599013", "url": "https://it.wikipedia.org/wiki?curid=2257936", "title": "Hubert Raudaschl", "text": "Vanta la partecipazione a 9 edizioni dei Giochi olimpici. Il numero potrebbe essere stato ancora superiore, ma ai Giochi della XVII Olimpiade di Roma del 1960 venne convocato solo come riserva e non prese mai parte alle gare.\nBiografia.\nLa sua carriera olimpica comincia quindi quattro anni dopo ai Giochi della XVIII Olimpiade di Tokyo, dove si classifica quinto nella classe Finn, nella quale ai Giochi di Citt\u00e0 del Messico del 1968 conquista l'argento. Successivamente passa alle imbarcazioni da due e tre persone e, dopo una partecipazione nella classe Tempest (1972) e una nella Soling (1976), nel 1980 approda alla classe Star dove competer\u00e0 fino ai Giochi della XXVI Olimpiade di Atlanta del 1996.\nProprio nel 1980 a Mosca arriva la seconda medaglia d'argento in coppia con Karl Ferstl, sarebbe potuta essere una medaglia d'oro se la coppia non fosse stata squalificata nella terza regata da loro vinta.\nNella sua carriera olimpica \u00e8 stato per quattro volte portabandiera della delegazione austriaca, altro record da lui detenuto.\nDopo l'ultima partecipazione del 1996 si \u00e8 concentrato sulla sua fabbrica di vele a conduzione familiare."}
{"id": "2257942", "revid": "1543377", "url": "https://it.wikipedia.org/wiki?curid=2257942", "title": "Ape (Lettonia)", "text": "Ape \u00e8 un comune della Lettonia di 4.379 abitanti (dati 2009)\nSuddivisione amministrativa.\nIl comune \u00e8 stato istituito nel 2009 ed \u00e8 formato dalle seguenti unit\u00e0 amministrative:"}
{"id": "2257967", "revid": "765341", "url": "https://it.wikipedia.org/wiki?curid=2257967", "title": "Pier Luigi Pizzi", "text": "Biografia.\nDopo aver frequentato la facolt\u00e0 di architettura al Politecnico di Milano, senza tuttavia conseguire la laurea, Pizzi inizi\u00f2 la sua attivit\u00e0 nel 1951, limitandola in un primo momento al campo della scenografia e dei costumi, ed estendendola successivamente alla regia lirica. Presente da allora nei pi\u00f9 importanti teatri e festival del mondo, ha ottenuto prestigiosi riconoscimenti internazionali, e Cavaliere di gran croce (2013) in Italia, nonch\u00e9, nel 2006, il titolo di \"Commandeur de l'Ordre du M\u00e9rite Culturel\", massima onorificenza in campo culturale del Principato di Monaco. Nel 2008 gli \u00e8 stata conferita la Laurea honoris causa in Scienze dello spettacolo dall'Universit\u00e0 di Macerata, dove ha tenuto una \"lectio magistralis\" sul tema dell'impazienza.\nAttivit\u00e0 di scenografo e costumista.\nPizzi inizi\u00f2 la sua attivit\u00e0 di scenografo nel 1952, collaborando con il Piccolo Teatro di Genova nella messa in scena della \"Leocadia\" di Anouilh per la regia di Giulio Cesare Castello, nonch\u00e9, nel campo del melodramma, disegnando per il Teatro Comunale, sempre di Genova, la sua prima opera lirica, \"Don Giovanni\", sempre nel 1952. L'affermazione definitiva arriv\u00f2 successivamente con il sodalizio \u2013 protrattosi per molti anni \u2013 con la compagnia De Lullo-Falk-Guarnieri-Valli, a partire dal 1955. Con riferimento al primo periodo dell'attivit\u00e0 artistica di Pizzi, \u00e8 da ricordare in modo particolare, nel campo della lirica, \"la leggera, forbita eleganza del suo \"Orlando\" (1959, Firenze) [che] lo costitu\u00ec come interprete di punta della tradizione barocca e lo condusse a concentrarsi in modo crescente sul lavoro operistico\".\nL'attivit\u00e0 di Pizzi non si limit\u00f2 comunque solamente al teatro, lirico e di prosa, ma si estese anche al cinema e alla televisione, per la quale, e precisamente per la Rai, cur\u00f2, dopo le scenografie di una puntata de \"Il Mattatore\", nei primi anni sessanta i costumi dello sceneggiato televisivo \"Mastro Don Gesualdo\", diretto da Giacomo Vaccari. Nel 1961 cur\u00f2 i costumi dello sceneggiato \"Graziella\".\nNegli stessi anni sessanta, l'attivit\u00e0 operistica di Pizzi si caratterizz\u00f2 soprattutto per una serie di collaborazioni con il Teatro alla Scala, tutte sotto la regia di Giorgio De Lullo, e per quelle con il Maggio Musicale Fiorentino, che si erano iniziate gi\u00e0 con il citato \"Orlando\" del 1959 e che sarebbero proseguite ben addentro agli anni settanta. Tra le prime, da ricordare: \"Il trovatore\" (1962), \"La Cenerentola\" (1964), \"Lucia di Lammermoor\" (1966), \"Oedipus rex\" (1969), \"I vespri siciliani\" (1970). Tra le collaborazioni fiorentine si ricordano invece: \"Alceste\" di Gluck (1966) e \"Maria Stuarda\" (1967), con la regia di De Lullo, \"Festa monteverdiana\" (1967), \"Turandot\" (1971), \"Guglielmo Tell\" (1972), \"Attila\" (1972), \"La dama di picche\" (1974), nonch\u00e9, per la regia di Luca Ronconi e la direzione di Riccardo Muti, \"Orfeo ed Euridice\" (1976), \"Nabucco\" (1977) e \"Trovatore\" (1977). \nAttivit\u00e0 registica.\nNel 1977 Pizzi decise comunque di passare anche alla regia esordendo con la direzione di un \"Don Giovanni\" di Mozart, con protagonista Ruggero Raimondi, al Teatro Regio di Torino, ed iniziando cos\u00ec un capitolo tutto nuovo e particolarmente fecondo della sua attivit\u00e0 artistica.\nGli anni ottanta furono il periodo in cui si manifest\u00f2 in pieno la particolare sensibilit\u00e0 di Pizzi per il barocco e per Rossini, che, se non ne ha certamente esaurito il campo di attivit\u00e0, l'ha altrettanto certamente caratterizzata in modo durevole e profondo, facendo dell'artista uno dei protagonisti di primissimo piano della \"belcanto-renaissance\" e consentendo a Rodolfo Celletti di scrivere, fin dal 1983: \"l'opera barocca e Rossini hanno oggi un loro regista\", Pier Luigi Pizzi. Per la verit\u00e0, il punto di inizio del carriera registica rossiniana e barocca di Pizzi va antidatato di due anni, al 1978, quando fu messo in scena al Teatro Filarmonico di Verona il vivaldiano \"Orlando Furioso\", produzione che \"segn\u00f2 l'inizio in epoca moderna di un nuovo interesse a livello mondiale per le opere di Antonio Vivaldi\", che fu esportata in tutto il mondo e che fu infine videoregistrata nel 1989 all'Opera di San Francisco. Fu a partire da questa \"esperienza meravigliosa ed estenuante\", che Pizzi svilupp\u00f2 negli anni ottanta rapporti di collaborazione stretta soprattutto con il Festival di Aix-en-Provence, con il Rossini Opera Festival e con il Teatro Valli di Reggio Emilia, che consentirono l'allestimento di tutta una serie di produzioni che riscossero un clamoroso, quasi unanime, successo, e che costituirono un punto di partenza fondamentale per il rientro del teatro belcantista nel repertorio operistico contemporaneo. Tra i suoi allestimenti pi\u00f9 apprezzati vi furono \"Semiramide\" di Gioachino Rossini, \"Ariodante\" di Georg Friedrich H\u00e4ndel, \"Tancredi\" di Gioachino Rossini, \"L'assedio di Corinto\" di Gioachino Rossini, \"Les Indes galantes\" di Jean-Philippe Rameau \"Hippolyte et Aricie\" di Jean-Philippe Rameau, \"Mos\u00e8 in Egitto\" di Gioachino Rossini, \"L'Orfeo\" di Claudio Monteverdi/Luciano Berio, \"Le comte Ory\" di Gioachino Rossini \"Rinaldo\" di Georg Friedrich H\u00e4ndel, \"Maometto II\" di Gioachino Rossini, \"Bianca e Falliero\" di Gioachino Rossini e \"Otello\" di Gioachino Rossini.\nL'opera barocca e rossiniana non ha comunque esaurito, neanche durante il culmine degli anni Ottanta, l'attivit\u00e0 registica di Pizzi: nel 1987, ad esempio, ha inaugurato il \"Wortham Center\" di Houston con \"Aida\" e, nel 1990, l'Op\u00e9ra Bastille di Parigi con la produzione de \"Les Troyens\" di Hector Berlioz. Nel 1997 \u00e8 tornato all'Arena di Verona con il \"Macbeth\", e vi ha poi diretto nel 1999 l'\"Aida\" (replicata nel 2000 e nel 2001), nel 2005 \"La Gioconda\" e nel 2014 \"Un ballo in maschera\".\nNella stagione 1998/1999 ha ricevuto dalla critica italiana il suo settimo Premio Franco Abbiati della Critica Musicale Italiana, per il miglior spettacolo lirico dell'anno, \"Death in Venice\" di Benjamin Britten, al Teatro Carlo Felice di Genova e pi\u00f9 tardi al Comunale di Firenze. Con \"Idomeneo\" di Mozart ha riaperto il Teatro delle Muse di Ancona, dove ha poi messo in scena \"Elegy for Young Lovers\" di Hans Werner Henze, che ha ricevuto un altro Premio Abbiati, e pi\u00f9 recentemente \"Neues Vom Tage\" di Hindemith. Ha portato in scena \"Tha\u03cas\" di Massenet, \"Le domino noir\" di Auber e \"Les p\u00eacheurs de perles\" di Bizet al teatro Malibran e \"Maometto secondo\" di Rossini, \"Il crociato in Egitto\" di Meyerbeer alla Fenice di Venezia, \"La traviata\" di Verdi e \"A Midsummer Night's Dream\" di Britten al Teatro Real di Madrid, \"Un ballo in maschera\" di Verdi in una nuova rivoluzionaria produzione a Piacenza-Expo, riproposta al Massimo di Palermo, \"Semiramide\" di Rossini a Roma, \"Il viaggio a Reims\", ancora di Rossini, per la riapertura dell'Opera di Montecarlo, ed \"Europa riconosciuta\" di Antonio Salieri per l'inaugurazione, nel dicembre 2004, della Scala, dove ha curato anche il progetto di ristrutturazione del Museo teatrale. Pizzi si \u00e8 dedicato, inoltre, all'allestimento di importanti esposizioni d'arte.\nNel 2004, all'Arena Sferisterio, ha firmato la regia de \"Les contes d'Hoffmann\" di Offenbach, e nel 2005 \"Andrea Ch\u00e9nier\" di Giordano, mentre al teatro Lauro Rossi ha portato \"Les Mamelles de Tir\u00e9sias\" di Poulenc e \"Le bel indiff\u00e9rent\" di Tutino. Dal 2006 al 2011 \u00e8 stato direttore artistico dello Sferisterio Opera Festival. L'edizione 2006 ha avuto come tema \"Il viaggio iniziatico\", quella del 2007 \"Il gioco dei potenti\", quella del 2008 \"La seduzione\".\nNel triennio 2008/2010 ha presentato al Teatro Real di Madrid una nuova produzione della trilogia monteverdiana (\"L'Orfeo\", \"L'incoronazione di Poppea\" e \"Il ritorno di Ulisse in patria\"), in collaborazione con William Christie e Les Arts Florissants."}
{"id": "2257968", "revid": "1305772", "url": "https://it.wikipedia.org/wiki?curid=2257968", "title": "Off the Record", "text": ""}
{"id": "2257971", "revid": "3115", "url": "https://it.wikipedia.org/wiki?curid=2257971", "title": "Davide Calandra", "text": "Biografia.\nAppartenente ad una agiata famiglia borghese nacque a Torino nel 1856. Suo padre Claudio oltre alla professione di avvocato e di ingegnere idraulico coltiv\u00f2 la passione per l'archeologia e fu un famoso collezionista di armi.\nIl fratello maggiore, lo scrittore Edoardo Calandra, fu autore del romanzo storico \"La bufera\".\nDavide Calandra dopo il liceo frequent\u00f2 l'Accademia Albertina e si arruol\u00f2 quindi volontario in cavalleria ottenendo il grado di sottotenente.\nNel 1878 si occup\u00f2 con il padre e il fratello dello scavo archeologico di un sito longobardo a Testona (Moncalieri).\nIl suo esordio come scultore risale al 1880, quando present\u00f2 l'opera \"Penelope\" all'Esposizione di Torino.\nNel 1902 fond\u00f2 con Leonardo Bistolfi, Giorgio Ceragioli, Enrico Reycend ed Enrico Thovez la rivista \"L'arte decorativa moderna\".\nDal 1912 rivest\u00ec la carica di presidente della Societ\u00e0 Piemontese di Archeologia e Belle Arti.\nMor\u00ec a Torino nel 1915.\nOpere principali.\nTra le sue opere pi\u00f9 note possono essere citati: \nLa sua ricca produzione artistica comprende inoltre le monete italiane da 1 e 2 lire coniate tra il 1908 e il 1916 e il 5 lire del 1914, monete coniate durante il regno di Vittorio Emanuele III.Il Museo Civico \"Antonino Olmo\" di Savigliano ospita nella propria sezione dedicata alla scultura la Gipsoteca Davide Calandra il pannello bronzeo della camera dei deputati italiana sulla glorificazione della dinastia sabauda: lo si vede tutti i giorni in televisione."}
{"id": "2257973", "revid": "320578", "url": "https://it.wikipedia.org/wiki?curid=2257973", "title": "Municipalit\u00e0 locale di Big 5 False bay", "text": ""}
{"id": "2257975", "revid": "1372005", "url": "https://it.wikipedia.org/wiki?curid=2257975", "title": "Walther Kranz", "text": "Biografia.\n\u00c8 stato colui che ha proseguito l'impresa di Hermann Diels, curando le edizioni posteriori al 1934 di \"Die Fragmente der Vorsokratiker\" (\"I frammenti dei Presocratici\"), che, per questo, recano la doppia paternit\u00e0: Diels-Kranz. L'opera rappresenta una raccolta dei frammenti dei filosofi presocratici pervenuti attraverso fonti indirette e ricostruiti grazie a un lavoro filologico da parte dei due studiosi tedeschi."}
{"id": "2257977", "revid": "667041", "url": "https://it.wikipedia.org/wiki?curid=2257977", "title": "Simon Sze", "text": "Dopo essersi laureato all'Universit\u00e0 Nazionale di Taiwan nel 1957, ha ottenuto un master dall'Universit\u00e0 di Washington nel 1960 e un dottorato alla Stanford University nel 1963. Ha lavorato per i Bell Labs fino al 1990, anno in cui \u00e8 tornato a Taiwan ed \u00e8 entrato nella facolt\u00e0 dell'NCTU. Sze \u00e8 noto per il suo lavoro nella fisica e tecnologia dei semiconduttori, incluso la sua scoperta con Dawon Kahng del floating-gate transistor, ora ampiamente utilizzato nei dispositivi di memoria non volatile a semiconduttore. Ha scritto e prodotto molti libri tra cui \"Fisica dei Dispositivi a Semiconduttore\", uno dei testi pi\u00f9 usati in questo campo. Sze ha ricevuto il J. J. Ebers Award nel 1991 per il suo lavoro nei dispositivi elettronici."}
{"id": "2257979", "revid": "1305772", "url": "https://it.wikipedia.org/wiki?curid=2257979", "title": "Fuori", "text": ""}
{"id": "2257981", "revid": "287204", "url": "https://it.wikipedia.org/wiki?curid=2257981", "title": "M\u0101ris Gailis", "text": ""}
{"id": "2257984", "revid": "123567", "url": "https://it.wikipedia.org/wiki?curid=2257984", "title": "Capitano di valle", "text": ""}
{"id": "2257985", "revid": "1305772", "url": "https://it.wikipedia.org/wiki?curid=2257985", "title": "The Visit", "text": "The Visit (\"la visita\" in lingua inglese) pu\u00f2 riferirsi a:"}
{"id": "2257990", "revid": "168713", "url": "https://it.wikipedia.org/wiki?curid=2257990", "title": "Arena Sferisterio", "text": ""}
{"id": "2257991", "revid": "168713", "url": "https://it.wikipedia.org/wiki?curid=2257991", "title": "Sferisterio (Macerata)", "text": ""}
{"id": "2257994", "revid": "697352", "url": "https://it.wikipedia.org/wiki?curid=2257994", "title": "The Visitor", "text": ""}
{"id": "2257996", "revid": "1784492", "url": "https://it.wikipedia.org/wiki?curid=2257996", "title": "Dra\u017ean Jerkovi\u0107", "text": "Assieme a Valentin Koz'mi\u010d Ivanov, Gerd M\u00fcller e David Villa \u00e8 uno dei calciatori ad avere vinto sia la classifica dei cannonieri degli Europei (1960) che degli Mondiali (1962).\nCarriera.\nGiocatore.\nClub.\nDebutta da professionista nel 1954 con la , dove rimase per undici stagioni, vincendo un campionato jugoslavo e tre Coppe di Jugoslavia.\nNella stagione 1965-1966, nonostante avesse chiuso la carriera a causa dei frequenti infortuni, si trasfer\u00ec in Belgio al , dove gioc\u00f2 appena 3 incontri.\nNazionale.\nCon la Nazionale jugoslava disput\u00f2 21 presenze segnando 11 reti, inoltre con i \"Plavi\" partecip\u00f2 al Mondiale del 1958 e al Mondiale del 1962, in quest'ultima edizione fu capocannonierie a pari merito con Fl\u00f3ri\u00e1n Albert, Vav\u00e1, Leonel S\u00e1nchez, Valentin Ivanov e Garrincha. All'Europeo del 1960 conquist\u00f2 il secondo posto alle spalle dell'Unione Sovietica, fu capocannoniere a pari merito con Fran\u00e7ois Heutte, Valentin Ivanov, Viktor Ponedel'nik e Milan Gali\u0107.\nAllenatore.\nClub.\nDopo essere tornato in patria, dal 1966 assunse l'incarico di vice-allenatore della , diventando primo allenatore per la stagione 1971-1972.\nIn seguito si trasfer\u00ec in Austria, alla guida dell'INCO Klagenfurt prima, e del Villacher SV poi.\nFu poi alla guida del , e dal 1976 al 1982 dell'.\nNazionale.\nNel 1971 venne nominato commissario tecnico della nazionale jugoslava partecipante ai Giochi del Mediterraneo di Izmir 1971, dove ottenne l'oro.\nNel 1978 fu il primo CT di etnia croata della nazionale maggiore jugoslava, carica che mantenne solo per una partita, nella vittoria per 4 a 1 contro la Grecia, giocata si a Skopje e valida per la Coppa dei Balcani.\nDopo l'indipendenza della Croazia, nel 1990 fu nominato primo commissario tecnico della storia della nazionale croata, ruolo che mantenne fino al 1992.\nDirigente sportivo.\nTra il 1989 e il 2000 fu direttore sportivo dell'NK Zagabria.\nCollegamenti esterni.\n "}
{"id": "2257997", "revid": "834", "url": "https://it.wikipedia.org/wiki?curid=2257997", "title": "The Visitors", "text": ""}
{"id": "2257999", "revid": "599013", "url": "https://it.wikipedia.org/wiki?curid=2257999", "title": "Dra\u017ean Jerkovic", "text": ""}
{"id": "2258001", "revid": "287204", "url": "https://it.wikipedia.org/wiki?curid=2258001", "title": "Drazan Jerkovic", "text": ""}
{"id": "2258007", "revid": "216401", "url": "https://it.wikipedia.org/wiki?curid=2258007", "title": "BC Atalanta", "text": ""}
{"id": "2258011", "revid": "423521", "url": "https://it.wikipedia.org/wiki?curid=2258011", "title": "Internacional Bratislava", "text": ""}
{"id": "2258013", "revid": "423521", "url": "https://it.wikipedia.org/wiki?curid=2258013", "title": "TJ Internacion\u00e1l Slovnaft Bratislava", "text": ""}
{"id": "2258014", "revid": "339392", "url": "https://it.wikipedia.org/wiki?curid=2258014", "title": "Di\u00f3sgy\u00f6r", "text": ""}
{"id": "2258015", "revid": "287204", "url": "https://it.wikipedia.org/wiki?curid=2258015", "title": "Leonel S\u00e0nchez", "text": ""}
{"id": "2258017", "revid": "98077", "url": "https://it.wikipedia.org/wiki?curid=2258017", "title": "Giulio Cesare Polotti", "text": ""}
{"id": "2258021", "revid": "834", "url": "https://it.wikipedia.org/wiki?curid=2258021", "title": "I Visitatori", "text": ""}
{"id": "2258023", "revid": "337866", "url": "https://it.wikipedia.org/wiki?curid=2258023", "title": "Counseling psicologico", "text": ""}
{"id": "2258030", "revid": "599013", "url": "https://it.wikipedia.org/wiki?curid=2258030", "title": "Natalia Vigan\u00f2", "text": "Gioca nel ruolo di schiacciatrice nell'Ospitaletto.\nCarriera.\nNatalia Vigan\u00f2 inizia la sua carriera pallavolistica in serie D nel 1994 tra le file dell', club con il quale otterr\u00e0 due promozioni prima in Serie B2 poi in Serie B1.\nNella stagione 1998-99 viene ingaggiata dall'AGIL Volley di Trecate, dal 2001 con sede a Novara, in Serie A2, disputando quindi il suo primo campionato da professionista ed ottenendo nell'annata 2001-02 la promozione in Serie A1; sempre con la squadra novarese, si aggiudica la Coppa CEV 2002-03.\nNella stagione 2003-04 viene ceduta al Volley Lodi, in serie cadetta, ma il club fallisce durante lo svolgimento del campionato e ritorna nuovamente tra le file dell'Asystel; in questo periodo ottiene anche le prime sporadiche convocazioni in nazionale, conquistando una medaglia d'argento al World Grand Prix 2005. Nella stagione 2005-06 passa alla Futura Volley Busto Arsizio, in serie A2, con la quale rester\u00e0 legata per quattro stagioni, ottenendo una promozione in Serie A1 nel 2007.\nDopo un periodo di inattivit\u00e0 di due anni, dal 2009 al 2011, per maternit\u00e0, torna, nella stagione 2011-12, alla pallavolo giocata, ingaggiata dall'Asystel Volley. Nella stagione 2012-13, a seguito della chiusura della squadra novarese, passa al Gruppo Sportivo Oratorio Pallavolo Femminile Villa Cortese.\nNella stagione 2013-14 viene ingaggiata dalla , neopromossa in Serie A2, categoria dove milita anche nell'annata successiva, con un'altra squadra neopromossa, la Pallavolo Piacentina.\nTorna nella terza divisione nazionale per il campionato 2015-16, difendendo i colori della Pallavolo Don Felice Colleoni di Trescore Balneario, per poi accasarsi, nella stagione 2016-17, al Volley Millenium Brescia, neopromossa in Serie A2.\nPoco dopo l'inizio dell'annata 2017-18 si accasa all' in Serie B1."}
{"id": "2258032", "revid": "2039709", "url": "https://it.wikipedia.org/wiki?curid=2258032", "title": "Sfera", "text": "La sfera () \u00e8 il solido geometrico costituito da tutti i punti che sono a distanza minore o uguale a una distanza fissata formula_1, detta \"raggio della sfera\", da un punto formula_2 detto \"centro della sfera\".\nL'insieme dei punti la cui distanza \u00e8 eguale a formula_1 \u00e8 detto \"superficie sferica\" di centro formula_2 e raggio formula_1.\n\u00c8 detta \"semisfera\" ciascuna delle met\u00e0 di un solido sferico diviso in due da un piano passante per il centro o anche ciascuna delle due superfici di una sfera divisa da una sua circonferenza massima.\nRappresentazione analitica.\nIn geometria cartesiana, una superficie sferica con centro formula_6 e di raggio formula_1 \u00e8 rappresentata dall'insieme di punti formula_8 tali che\nI punti della superficie sferica possono essere parametrizzati in coordinate sferiche nel modo seguente\ndove formula_11 e formula_12 rappresentano la latitudine e la longitudine del punto, variando negli intervalli\nOgni punto della superficie sferica \u00e8 descritto da una sola coppia formula_14 di questo tipo, tranne i poli: la coppia formula_15 descrive sempre il polo nord, e formula_16 sempre il polo sud (per qualsiasi valore di formula_12).\nAlternativamente si pu\u00f2 utilizzare l'equazione cartesiana della superficie sferica:\ncon formula_19, formula_20, formula_21, formula_22, numeri reali tali che formula_23. Dall'equazione cartesiana si possono ricavare le coordinate del centro:\nSuperficie.\nL'area della superficie di una sfera di raggio formula_25 \u00e8 data dall'equazione:\nDimostrazione analitica in coordinate cartesiane.\nLa sfera pu\u00f2 essere pensata come un solido di rotazione ottenuto ruotando attorno all'asse formula_27 il grafico della funzione\nche rappresenta una semicirconferenza di raggio formula_25. Pertanto, per il primo teorema di Guldino, la superficie laterale \u00e8 data da:\nDimostrazione analitica in coordinate polari.\nLa superficie totale della sfera si pu\u00f2 ottenere, per il primo teorema di Guldino, tramite il seguente integrale:\nVolume.\nIl volume della sfera di raggio formula_25 \u00e8 dato dall'equazione (integrale in formula_33 della superficie):\nLa dimostrazione di questa formula pu\u00f2 essere ottenuta in modo immediato usando il metodo degli indivisibili oppure con gli strumenti nell'analisi matematica.\nDimostrazione analitica.\nSi pensi di sommare tutte le aree dei cerchi che si ottengono sezionando la sfera con dei piani orizzontali. Il raggio di questi cerchi varier\u00e0 con una funzione formula_35 della distanza del piano orizzontale dal centro della sfera e dato che l'area di un cerchio equivale a formula_36 per il raggio al quadrato:\ndove formula_38 appunto \u00e8 la distanza del piano dal centro della sfera.\nRaggio alla distanza formula_27\nDunque, dal teorema di Pitagora, formula_35 vale:\nche, sostituita nell'equazione del volume, si trova:\nAllo stesso modo si pu\u00f2 calcolare il volume formula_44 di un segmento di sfera di altezza formula_45\nDimostrazione tramite infinitesimi.\nLa sfera pu\u00f2 anche essere intesa come l'insieme di numerose piramidi infinitesime, tutte con il vertice nel centro della sfera e con i poligoni di base delle piramidi che poggiano sulla superficie della sfera: queste infinite piramidi elementari riempiranno tutto e solo il volume della sfera. Il volume di ogni piramide \u00e8:\nmentre il volume complessivo \u00e8 pari a\ndal quale si desume il significato della formula per il volume della sfera.\nAltre propriet\u00e0.\nLa sfera \u00e8 la figura tridimensionale con il minimo rapporto superficie/volume: ci\u00f2 spiega perch\u00e9 a tale forma tendono molti oggetti fisici, dalle gocce di liquido ai corpi celesti. Ad esempio, le bolle sono sferiche perch\u00e9 la tensione superficiale tende a minimizzare l'area a parit\u00e0 di volume.\nIl cilindro circoscritto ha un volume che \u00e8 formula_51 quello della sfera, ed una superficie laterale che \u00e8 la stessa di quella della sfera. Questo fatto, e le formule scritte sopra, erano gi\u00e0 noti ad Archimede.\nCon l'aumentare del raggio, il volume della sfera cresce pi\u00f9 della superficie. Infatti il rapporto fra queste due quantit\u00e0 \u00e8 formula_52.\nUna sfera pu\u00f2 anche essere definita come formata da un semicerchio che ruota intorno al suo diametro. Se si usa una ellisse, si ottiene un ellissoide di rotazione.\nTerminologia.\nDue punti della superficie sferica che stanno sulla stessa retta passante per l'origine sono detti antipodali, e una tale retta \u00e8 detta \"asse\", poich\u00e9 \u00e8 un asse di simmetria della sfera.\nUn cerchio massimo \u00e8 una circonferenza avente lo stesso centro della sfera, ottenuta quindi intersecando la superficie sferica con un piano passante per l'origine.\nSe un punto della superficie sferica \u00e8 identificato come polo nord, il suo antipodale \u00e8 il polo sud e l'equatore \u00e8 il cerchio massimo equidistante dai due poli. I cerchi massimi passanti per i poli sono i meridiani, mentre la linea retta passante per l'origine ed i due poli \u00e8 l\"'asse\". Questa terminologia \u00e8 usata anche per i corpi celesti come la terra, anche se non perfettamente sferici.\nGeneralizzazioni ad altre dimensioni.\nLa sfera pu\u00f2 essere generalizzata in altre dimensioni. Per ogni numero naturale formula_53, una sfera formula_53-dimensionale \u00e8 l'insieme dei punti nello spazio euclideo formula_55-dimensionale formula_56 che hanno una distanza fissata formula_57 da un certo punto dello spazio.\nAd esempio:\nLe sfere di dimensione &gt; 2 sono chiamate anche ipersfere. La sfera formula_53-dimensionale di raggio unitario, centrata nell'origine, viene indicata con formula_62.\nGeneralizzazioni in spazi metrici.\nPi\u00f9 in generale, in uno spazio metrico formula_63, la sfera di centro formula_27 e raggio formula_57 \u00e8 l'insieme \nUna sfera in uno spazio metrico pu\u00f2 essere un oggetto molto diverso dalla sfera usuale. Ad esempio, pu\u00f2 essere vuota: se consideriamo formula_67 con la metrica euclidea, una sfera di raggio formula_1 \u00e8 vuota se e solo se formula_69 non pu\u00f2 essere scritto come somma di formula_53 quadrati.\nFormule.\nDove con formula_1 si intende il raggio della sfera, con formula_45 l'altezza del segmento di sfera o della calotta sferica, con formula_73 l'ampiezza in steradianti della calotta.\nIngegneria.\nPer quanto si sia avvicinato, l'uomo non \u00e8 ancora riuscito a produrre alcun oggetto dalla sfericit\u00e0 matematicamente perfetta. Finora il miglior risultato \u00e8 stato raggiunto dall\"'Australian Centre for Precision Optics\", di Lindfield (Australia). La sfera \u00e8 stata ottenuta attraverso una levigazione ad altissima precisione di una barra di silicio 28 (un isotopo del silicio) ed \u00e8 frutto del Progetto Avogadro, che si propone di arrivare alla definizione del chilogrammo perfetto, basata sulla conoscenza dell'esatto numero di atomi che compongono tale sfera. Il suo diametro \u00e8 di 9,36 centimetri e come uniche imperfezioni presenta una rugosit\u00e0 di 0,3 nanometri e piccole deviazioni di sfericit\u00e0 di circa 60-70 nanometri. In precedenza, il miglior risultato era stato ottenuto dalla NASA, che per la sonda Gravity Probe B, costruita per degli studi gravitazionali in orbita, ha creato dei giroscopi con deviazioni inferiori ai 100 nanometri.\nFilosofia.\nParmenide paragona l'Essere a una sfera perfetta, sempre uguale a se stessa nello spazio e nel tempo, chiusa e finita (per gli antichi greci il finito era sinonimo di perfezione). La sfera \u00e8 infatti l'unico solido geometrico che non ha differenze al suo interno, ed \u00e8 uguale dovunque la si guardi; l'ipotesi collima suggestivamente con la teoria della relativit\u00e0 di Albert Einstein che nel 1900 dir\u00e0: \u00abSe prendessimo un binocolo e lo puntassimo nello spazio, vedremmo una linea curva chiusa all'infinito\u00bb in tutte le direzioni dello spazio, ovvero, complessivamente, una sfera (per lo scienziato infatti l'universo \u00e8 finito sebbene illimitato, fatto di uno spazio tondo ripiegato su se stesso)."}
{"id": "2258036", "revid": "599", "url": "https://it.wikipedia.org/wiki?curid=2258036", "title": "Poliedri platonici", "text": ""}
{"id": "2258037", "revid": "3115", "url": "https://it.wikipedia.org/wiki?curid=2258037", "title": "Franco La Polla", "text": "Dal 2004 al 2007 \u00e8 stato professore di storia del cinema e direttore del Dipartimento di Musica e Spettacolo (DAMS) dell'Universit\u00e0 di Bologna.\nBiografia.\nNato a Faenza nel 1943, per 30 anni professore universitario di storia e letteratura nordamericana in vari atenei.\nTra i suoi libri pi\u00f9 importanti \"Introduzione al cinema di Hollywood\", \"Sogno e realt\u00e0 nel cinema di Hollywood\" (vincitore di un Efebo d'oro nel 1988), \"Stili americani\", \"L'et\u00e0 dell'occhio\", \"Intertextual identity\" (sugli ebrei americani). Tra le monografie: l'adorato Sydney Pollack a Stanley Donen/Gene Kelly (Ed. Il Castoro), Joseph Mankiewicz, Steven Spielberg (sempre per il Castoro), la trilogia su Star Trek (\"Il cielo \u00e8 il limite\" per Lindau; \"Foto di gruppo con Astronave\" e \"Star Trek al cinema\" per Punto Zero); \"Minority Report\" (e Philip K. Dick), Vittorio De Sica e Fran\u00e7ois Truffaut. E poi i libri-cataloghi dedicati a Joe Dante e Angelo Novi per la retrospettiva di Locarno e la mostra del 2007 a Bologna. La Polla \u00e8 stato anche conferenziere, consulente di festival (Venezia, Verona, Roma, Bologna, Locarno, il Nightmare di Ravenna) e di commissioni ministeriali, interfaccia universitaria italo-californiana.\nTeorico e specialista di fama internazionale, La Polla era stato, con Guido Fink, Giovanna Grignaffini e Piera Detassis tra gli animatori della rivista Cinema &amp; Cinema, nata nel 1974 per declinare, con pi\u00f9 passione marxista e modernit\u00e0 di sguardo, l'analisi del linguaggio cinematografico e del suo contesto mitico-storico, inaugurata da Cinema Nuovo e appesantita da metodologie sempre pi\u00f9 dogmatiche. Ha collaborato a varie riviste culturali, Il Verri, Paragone, Il Ponte, Studi Americani, affiancando sempre il dinamismo teorico alla profondit\u00e0 pratica, come operatore culturale, radiofonico (deliziose e profetiche le sue parodie, a Hollywood Party, su Radiotre, dell'agguerrito e indomito critico cinematografico di Bollywood Biryani Rawalpindi). Ha collaborato con vari quotidiani, fra i quali Il Resto del Carlino, Nazione, L'Unit\u00e0, Il Giorno.\nA partire dal 2010 a La Polla \u00e8 stato intitolato dal Future Film Festival di Bologna un premio per la migliore tesi di laurea sul cinema di fantascienza.\nPaolo Virz\u00ec ha annunciato fra le novit\u00e0 riguardanti il Torino Film Festivall, dal dicembre del 2012 sotto la sua direzione, una retrospettiva sulla stagione cinematografica della New Hollywood intitolata idealmente a Franco La Polla: \"Immaginiamo una trentina di titoli, e la vorremmo dedicare idealmente a quel grande critico e studioso di cinema americano che era Franco La Polla, che per primo e in modo intelligente, libero e autorevole dedic\u00f2 a quella stagione delle pubblicazioni imprescindibili\" ha commentato il regista.\nCommemorazione.\nL'universit\u00e0 lo ricorda cos\u00ec:\nSaggi e articoli di carattere letterario e cinematografico dal 1995.\nBertolucci: la strategia dell'inconscio, a cura di F. Mariotti, Roma, ANCCI, 1996, pp. 35-42. "}
{"id": "2258038", "revid": "1602064", "url": "https://it.wikipedia.org/wiki?curid=2258038", "title": "Municipalit\u00e0 locale di Jozini", "text": "Jozini \u00e8 una municipalit\u00e0 locale (in inglese Jozini Local Municipality) appartenente alla municipalit\u00e0 distrettuale di Umkhanyakude della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 184.049 abitanti.\nLa sede amministrativa e legislativa \u00e8 la citt\u00e0 di Jozini e il suo territorio si estende su una superficie di ed \u00e8 suddiviso in 17 circoscrizioni elettorali (\"wards\"). Il suo codice di distretto \u00e8 KZN272.\nGeografia fisica.\nLa Municipalit\u00e0 locale di Jozini si estende sulla parte meridionale dei Monti Lebombo, nel nord-ovest della provincia del KwaZulu-Natal al confine con l'eSwatini.\nConfini.\nLa municipalit\u00e0 locale di Jozini confina a nord e a ovest con l'eSwatini, a nord con il Mozambico,a est con quelle di Umhlabuyalingana e Big 5 False bay, a est con il District Management Areas KZDMA27,a sud con quella di Hlabisa e a ovest con quella di uPhongolo e Nongoma (Zululand)."}
{"id": "2258039", "revid": "599", "url": "https://it.wikipedia.org/wiki?curid=2258039", "title": "Poliedro di Keplero", "text": ""}
{"id": "2258041", "revid": "599", "url": "https://it.wikipedia.org/wiki?curid=2258041", "title": "Poliedro di Poinsot", "text": ""}
{"id": "2258046", "revid": "423521", "url": "https://it.wikipedia.org/wiki?curid=2258046", "title": "Internacion\u00e1l Slovnaft Bratislava", "text": ""}
{"id": "2258050", "revid": "125870786", "url": "https://it.wikipedia.org/wiki?curid=2258050", "title": "Sanming", "text": "Sanming () \u00e8 una citt\u00e0 con status di prefettura della provincia di Fujian, in Cina.\nStoria.\nNel 1940 fu istituita la \"Contea di Sanyuan\"; nel 1956 le contee di Mingxi e Sanyuan vennero unite per formare la \"Contea di Sanming\", che nel 1960 fu trasformata in citt\u00e0.\nGeografia antropica.\nSuddivisioni amministrative.\nLa prefettura di Sanming \u00e8 a sua volta divisa in 2 distretti, 1 citt\u00e0 e 9 contee."}
{"id": "2258051", "revid": "115549", "url": "https://it.wikipedia.org/wiki?curid=2258051", "title": "Sklo Union Teplice", "text": ""}
{"id": "2258052", "revid": "12290", "url": "https://it.wikipedia.org/wiki?curid=2258052", "title": "Tribunale vivente", "text": ""}
{"id": "2258053", "revid": "83531", "url": "https://it.wikipedia.org/wiki?curid=2258053", "title": "NGC 3432", "text": "NGC 3432 \u00e8 una galassia a spirale situata nella costellazione del Leone Minore.\nIl 3 maggio 2000 vi \u00e8 esplosa la supernova 2000ch."}
{"id": "2258057", "revid": "1543377", "url": "https://it.wikipedia.org/wiki?curid=2258057", "title": "Municipalit\u00e0 locale di Umhlabuyalingana", "text": "Umhlabuyalingana \u00e8 una municipalit\u00e0 locale (in inglese Umhlabuyalingana Local Municipality) appartenente alla municipalit\u00e0 distrettuale di Umkhanyakude della provincia di KwaZulu-Natal in Sudafrica. Il suo nome in lingua isiZulu significa letteralmente \"lo stesso paesaggio\", e si riferisce al fatto che gran parte del territorio \u00e8 costituito da un'ampia pianura, la cosiddetta \"Makatini Flat\". \nIn base al censimento del 2001 la sua popolazione \u00e8 di 140.956 abitanti.\nLa sede amministrativa e legislativa \u00e8 la citt\u00e0 di Manguzi e il suo territorio si estende su una superficie di ed \u00e8 suddiviso in 13 circoscrizioni elettorali (\"wards\"). Il suo codice di distretto \u00e8 KZN271.\nGeografia fisica.\nConfini.\nLa municipalit\u00e0 locale di Umhlabuyalingana confina a nord con il Mozambico, a est e a sud con il District Management Areas KZDMA27 e a ovest con quella di Jozini."}
{"id": "2258068", "revid": "1305772", "url": "https://it.wikipedia.org/wiki?curid=2258068", "title": "Fonti storiche sulla prima crociata", "text": "Le fonti storiche sulla prima crociata possono essere dedotte anche da fonti contemporanee o quasi. Sebbene alcune di queste fonti siano state pubblicate singolarmente, l'unica raccolta \u00e8 il \"Recueil des Historiens des Croisades\", pubblicato a Parigi nel 1844.\nLe fonti principali.\nLe fonti pi\u00f9 importanti per conoscere gli avvenimenti della prima crociata sono quelle greche e latine. Stranamente la crociata \u00e8 praticamente assente nelle fonti arabe.\nLe fonti greche.\nL'unica fonte greca di fondamentale importanza \u00e8 l'Alessiade, opera scritta dalla figlia dell'imperatore Alessio I Comneno: Anna Comnena.\nDonna intelligente e coscienziosa, Anna scrisse il libro circa 50 anni dopo gli avvenimenti che questo narra, quando era ormai in et\u00e0 avanzata: il testo si basa sul materiale raccolto durante la vita di suo padre Alessio in previsione di scriverne una biografia. Probabilmente ingannata dalla memoria, la cronologia degli eventi presentata da Anna \u00e8 talvolta confusa.\nL'opera \u00e8 spesso svalutata dagli storici: Anna intende dimostrare infatti la saggezza del padre e tende a sopprimere tutto ci\u00f2 che secondo lei avrebbe potuto essere interpretato a discredito dell'imperatore e dei suoi uomini. Anna, che nutriva seri pregiudizi nei confronti dei crociati, \u00e8 inoltre chiaramente inattendibile quando tratta di avvenimenti accaduti fuori dai confini dell'Impero Bizantino. Secondo il grande storico delle crociate Steven Runciman l'Alessiade \u00e8 comunque una fonte fondamentale per quanto riguarda gli avvenimenti che ebbero luogo a Costantinopoli: Anna infatti godeva della piena fiducia del padre ed ebbe diretta conoscenza di molti personaggi e dei fatti di cui scrive.\nNon sono rimasti documenti ufficiali bizantini riguardanti la crociata, tranne le lettere scritte da Alessio I ai principi e agli ecclesiastici occidentali, delle quali esistono traduzioni latine poco accurate.\nLe fonti latine.\nLe fonti latine sono le pi\u00f9 numerose ed offrono la maggior parte delle informazioni in nostro possesso. Raimondo di Aguilers cominci\u00f2 a scrivere la sua \"Historia francorum qui ceperunt Jherusalem\" durante l'assedio di Antiochia e termin\u00f2 alla fine del 1099. Raimondo si era aggregato alla crociata al seguito di Ademaro di Monteil, vescovo di Le Puy, e ben presto era diventato cappellano di Raimondo IV di Tolosa (Raimondo di Saint-Gilles): la sua cronaca interessa soprattutto la spedizione di quest'ultimo. Apertamente avverso ai greci, Raimondo non risparmia critiche al suo signore proprio per la sua politica filo-bizantina.\nFulcherio di Chartres \u00e8 invece l'autore delle \"Gesta francorum Jherusalem peregrinantium\" (note anche come \"Historia Hierosolymitana\"), scritte in tre diversi periodi. Fulcherio, presente al Concilio di Clermont quando fu bandita la crociata, part\u00ec per l'oriente al seguito di Stefano II di Blois per poi passare al servizio di Baldovino di Boulogne; \u00e8 il pi\u00f9 colto ed attendibile dei cronisti latini e, bench\u00e9 fosse fermamente devoto al suo signore, la sua visione delle cose \u00e8 notevolmente obiettiva.\nIl pi\u00f9 popolare resoconto contemporaneo alla crociata fu per\u00f2 un'opera anonima nota come \"Gesta francorum et aliorum hierosolimitanorum\". L'autore fu probabilmente un seguace di Boemondo I d'Altavilla. Il successo di questa opera, che termina con il racconto dell'assedio di Ascalona, \u00e8 dovuto probabilmente proprio agli sforzi di Boemondo che lo considerava la sua apologia e che la diffuse nella Francia meridionale durante la visita che vi fece nel 1106.\nLe \"Gesta\" furono riscritte parecchie volte. Un prete del Poitou che era stato crociato, Petrus Tudebondus, la riscrisse, con l'aggiunta di alcuni ricordi personali, con il titolo di \"De hierosolymitano itinere\". Nel 1109 Guiberto di Nogent vi aggiunse informazioni personali e passi copiati da Fulcherio; nel 1110 l'arcivescovo di Dol, Baudry di Bourgueil, cerc\u00f2 di migliorarne la forma letteraria; nel 1122 Roberto di Reims ne pubblic\u00f2, sotto il titolo \"Historya hierosolymitana\", una versione popolare e romantica che incontro notevole successo; 1130 apparve invece la versione fatta da un monaco di Montecassino, integrata da alcune fonte ora perdute e tradizionali leggende correnti, dal titolo \"Historia belli sacri\". Le \"Gesta francorum\" ispirarono anche la breve ed anonima \"Expedio contra turcos\".\nEkkehard, abate di Aura, fu l'autore della \"Hierosolymita\", parte di una cronaca universale scritta nel 1115; sebbene Ekkehard avesse visitato la Palestina con i crociati tedeschi nel 1101, la sua cronaca \u00e8 composta da racconti fatti a lui o al suo amico Frutholf di Saint Michelsberg da membri della prima crociata. Radulfo di Caen \u00e8 invece l'autore delle \"Gesta Tancredi Siciliae regis in expeditione herosolymitana\". Lo stile \u00e8 quello di un uomo ignorante e molto presuntuoso: il manoscritto, mai terminato, contiene pochi frammenti di informazioni originarie dell'eroe a cui \u00e8 consacrato e per lo pi\u00f9 segue le opere precedenti.\nLa pi\u00f9 completa relazione contemporanea alla prima crociata \u00e8 sicuramente il \"Liber christianae expeditionis pro ereptione, emundatione et restituzione sanctae hierosolymitanae ecclesiae\" di Alberto di Aquisgrana, scritto nel 1130. Si tratta di un'opera di compilazione, non essendo mai stato Alberto in oriente, in cui sono messe assieme, senza senso critico ed omettendo le fonti, relazioni di testimoni oculari, resoconti chiaramente inattendibili e materiale leggendario.\nGuglielmo di Tiro, secondo molti il pi\u00f9 grande degli storici crociati, scrisse la straordinaria \"Historia rerum in partibus transmarinis gestarum\" circa settant'anni dopo la prima crociata. L'opera \u00e8 fondamentale per la conoscenza degli eventi seguenti la conquista di Gerusalemme.\nUn punto di vista diverso ci viene infine dal genovese Caffaro di Rustico da Caschifellone, autore degli \"Annales Ianuenses\", riferiti al periodo 1100-1163, e del \"De liberazione civitatum Orientis Liber\", del 1155.\nLe fonti secondarie.\nLe fonti francesi e tedesche.\nI cronisti dell'Europa occidentale contemporanei alla crociata la menzionano ovviamente tutti, basandosi per\u00f2 esclusivamente sulle fonti latine viste nel precedente paragrafo. Una delle poche cronache originarie riguarda la crociata dei tedeschi: la \"Cronaca di Zimmern\".\nLa crociata in occidente produsse opere di carattere epico, importanti da un punto di vista letterario ma prive di valore storico: unica eccezione la \"Chanson d'Antioche\", facente parte del ciclo della crociata di Riccardo il Pellegrino, il quale sembra effettivamente aver preso parte all'assedio della citt\u00e0.\nCome gi\u00e0 visto per le fonti greche, pochissimi documenti ufficiali sono giunti fino a noi: alcune lettere inviate dal papa Urbano II, i decreti papali che regolano la crociata, due appelli di ecclesiastici d'Oriente, alcuni dispacci dei capi militari della crociata ed alcune lettere indirizzate da questi alle loro famiglie in occidente.\nLe fonti arabe.\nLe fonti arabe, numerosissime e di grande importanza per le ultime crociate, non ci forniscono particolari informazioni sulla prima. Come per le fonti greche e latine, non disponiamo di documenti ufficiali. Le opere dei cronisti dell'epoca sono giunte a noi soltanto in modo molto frammentario e spesso attraverso citazioni di scrittori posteriori.\nLe fonti armene.\nUna sola fonte armena, peraltro di inestimabile valore, \u00e8 nota per il periodo della prima crociata: la Cronaca di Matteo di Edessa. L'opera tratta della storia della Siria tra il 952 ed il 1136. Matteo era un uomo ingenuo che odiava i greci e non amava troppo neanche i suoi compatrioti di religione ortodossa: sebbene le informazioni sulla crociata non siano di prima mano, la Cronaca \u00e8 molto precisa per quanto riguarda gli avvenimenti della citt\u00e0 natale dell'autore e della regione circostante.\nGli autori armeni successivi, come Samuele di Ani o Ciriaco di Gantzag, trattano solo brevemente la prima crociata, servendosi della Cronaca di Matteo e di una seconda fonte andata perduta, scritta da un certo Giovanni il Diacono. In queste opere \u00e8 presente una forte animosit\u00e0 nei confronti dell'imperatore Alessio I Comneno.\nLe fonti siriache.\nL'unica opera siriaca che tratti della prima crociata giunta sino a noi \u00e8 la cronaca di Michele il Siro, patriarca giacobita di Antiochia tra il 1166 ed il 1199. Michele si serv\u00ec di cronache siriane precedenti, ora perdute, e di fonti arabe: le sue informazioni sono per\u00f2 di scarso valore fino al momento in cui non parla di cose avvenute durante la sua vita."}
{"id": "2258073", "revid": "287204", "url": "https://it.wikipedia.org/wiki?curid=2258073", "title": "Edward Turner", "text": "Biografia.\nDedicatosi alla progettazione di motori motociclistici monocilindrici, gi\u00e0 nel 1925 la rivista \"The Motorcycle\" pubblic\u00f2 i suoi primi disegni e nel 1927 costru\u00ec il suo primo modello di motocicletta artigianale; il progetto richiam\u00f2 l'attenzione di Val Page, capo progettista della Ariel Motorcycles che lo assunse l'anno successivo.\nPer la casa motociclistica britannica progett\u00f2 la Ariel Square Four, dotata di motore a quattro cilindri in quadrato destinata a restare in produzione per oltre 25 anni.\nNel 1936 venne nominato direttore generale e responsabile design della Triumph, dove negli anni successivi realizz\u00f2 molti modelli che hanno fatto la storia del marchio inglese, come la \"Speed Twin\", la \"Tiger T100\", la \"Thunderbird\" e la \"Bonneville T120\".\nNel 1939 rimase vedovo e nel 1942 pass\u00f2 temporaneamente alla BSA dove rimase un solo anno prima di tornare alla Triumph\nNel primo dopoguerra fu tra gli artefici dell'espansione del mercato della Triumph negli Stati Uniti d'America mentre quando nel 1951 la Triumph viene acquisita dalla BSA, Turner ne ebbe un buon ritorno economico. Alcuni anni dopo, nel 1956, venne messo a capo dell'intero settore automobilistico/motociclistico del gruppo e ampli\u00f2 le sue attivit\u00e0 anche al settore delle 4 ruote, progettando ad esempio la Daimler SP250. Per cercare nuovi sviluppi di mercato nel settore motociclistico progett\u00f2 anche degli scooter come il Triumph Twenty One e il Triumph Tina che ebbero per\u00f2 scarso successo di vendite.\nRitiratosi da direttore esecutivo nel 1962, rest\u00f2 nella direzione del gruppo sino al 1967 quando si ritir\u00f2 dalle attivit\u00e0 all'et\u00e0 di 66 anni; il suo ultimo progetto vide per\u00f2 la luce 3 anni dopo, nel 1970 con la presentazione della Triumph Bandit. Mor\u00ec nella sua abitazione di Dorking il 15 agosto 1973.\nNel 2009 \u00e8 stata apposta una targa commemorativa nel suo quartiere di nascita di Southwark."}
{"id": "2258079", "revid": "1305772", "url": "https://it.wikipedia.org/wiki?curid=2258079", "title": "'l mal de' fiori", "text": "'L mal de' fiori \u00e8 un poema pubblicato per la prima volta nel 2000 e composto da Carmelo Bene che viene subito acclamato \u00abpoeta dell'impossibile\u00bb dalla Fondazione Schlesinger, istituita da Eugenio Montale, la cui presidenza onoraria era tenuta allora da Rita Levi-Montalcini. L'estesa introduzione, quasi un'esegesi, \u00e8 di Sergio Fava.\nCaratteristiche dell'opera.\nBisogna precisare prima di tutto che non c'\u00e8, comunque, nessun riferimento a \"Les fleurs du mal\" di Charles Baudelaire, nonostante Carmelo Bene ne sia un grande estimatore. Come si deduce dal titolo della copertina, si tratta di un poema e non di una raccolta di poesie. In esso sono ravvisabili una commistione di lingue e dialetti, oltre che di idioletti, che vanno dall'italiano pi\u00f9 o meno antico, al provenzale, al francese arcaico, al milanese, al fiorentino, al salentino, al veneto, oltre ad essere frequentemente corrotto con inserzioni castigliane, anglosassoni... C'\u00e8 dunque questo nomadismo linguistico che pervade l'intera opera. Lo stesso Carmelo Bene, in un'intervista rilasciata a Caff\u00e8 letterario, dice...\nEsempi di lingue, dialetti, insert, idioletti, contaminazioni.\nLingua francese.\nAd ogni modo si tratta sempre di \"lingue minori\", nell'accezione deleuziana, corrotte, anche quando ci troviamo di fronte a una lingua italiana o francese. Spesso in questo peregrinare linguistico, eccedendo i limiti dello spazio-tempo, si ritrovano riferimenti a \"topoi\" delle sue opere teatrali, come \"Pentesilea\", \"Pinocchio\", ecc., anche se sovente non espressamente esplicitate.\nPer esempio espliciti sono i versi iniziali che riecheggiano identici \"Pentesilea\"...\nO implicitamente pinocchio..."}
{"id": "2258082", "revid": "1904508", "url": "https://it.wikipedia.org/wiki?curid=2258082", "title": "Giorgio di Grecia", "text": "Biografia.\nGiovinezza.\nA partire dal 1883 Giorgio visse a Palazzo Bernstorff, vicino a Copenaghen, assieme al principe Valdemaro di Danimarca, fratello minore di suo padre; il Re aveva infatti condotto il giovane in Danimarca per arruolarlo nella marina reale danese e lo consegn\u00f2 alle cure di Valdemaro, che era ammiraglio nella flotta danese. Sentendosi abbandonato dal padre in questa occasione, in seguito Giorgio avrebbe descritto alla sua fidanzata il profondo attaccamento che svilupp\u00f2 per lo zio a partire da quel momento: \u00abDa quel giorno, da quel momento in poi, io lo amai e non ebbi alcun altro amico a parte lui [...] Lo amerai anche tu, quando lo incontrerai\u00bb.\nNel 1891 Giorgio accompagn\u00f2 il cugino zarevic di Russia, il futuro Nicola II, nel suo viaggio in Asia, e lo salv\u00f2 da un tentativo di attentato avvenuto in Giappone, quello che venne poi definito l'Incidente di \u014ctsu.\nIncarichi in Grecia.\nGiorgio, assieme ai fratelli Costantino e Nicola, venne coinvolto nell'organizzazione dei Giochi della I Olimpiade del 1896 ad Atene; egli in particolare prest\u00f2 servizio come presidente della sub-commissione per gli sport nautici.\nBench\u00e9 la maggior parte della Grecia moderna si fosse resa indipendente gi\u00e0 a partire dagli anni 1820, Creta rimase in mani ottomane; per tutto il resto del XIX secolo ci furono numerose ribellione e proteste sull'isola. Un'armata greca giunse nel 1897 sull'isola per annetterla ed intervennero anche le grandi potenze, occupando l'isola e dividendola in quattro aree d'influenza: britannica, francese, russa ed italiana.\nNel 1898 le truppe turche vennero espulse e venne organizzato un governo nazionale, ancora nominalmente sotto la sovranit\u00e0 ottomana; il principe Giorgio, non ancora trentenne, venne creato alto commissario ed un'assemblea parlamentare islamico-cristiana venne in parte eletta ed in parte nominata. Questo non fu comunque sufficiente per soddisfare le richieste dei nazionalisti cretesi.\nEleutherios Venizelos fu il leader del movimento che propugnava di riunire Creta alla Grecia; aveva combattuto nelle prime rivolte ed era ora un membro dell'assemblea, fungendo tra l'altro da Ministro della giustizia per il principe Giorgio. Ben presto si trovarono per\u00f2 in disaccordo perch\u00e9 Giorgio, un convinto monarchico, assunse potere assoluto, mentre Venizelos si opponeva duramente a questo. Nel 1905 Venizelos convoc\u00f2 quindi un'assemblea rivoluzionaria illegale a Theriso, sulle colline vicino alla Canea, allora capitale dell'isola. Durante la rivolta la neo-creata Gendarmeria Cretese rimase fedele al Principe; cos\u00ec non si poteva dire degli isolani che alle elezioni del 1906 votarono in 38\u00a0127 per il partito a favore di Giorgio di Grecia ed in 33\u00a0279 supportarono il partito pro-Venizelos. Infine i diplomatici britannici negoziarono un compromesso e nel settembre 1906 Giorgio venne rimpiazzato dal precedente premier greco, Alexandros Zaim\u012bs, e lasci\u00f2 Creta. Nel 1908 l'Assemblea Cretese dichiar\u00f2 unilateralmente l\"'en\u014dsis\" con la Grecia.\nNell'ottobre 1912 Giorgio ritorn\u00f2 ad Atene da Parigi, in modo da poter affiancare il ministero della marina dato che la Grecia si stava preparando ad una guerra contro i turchi; in seguito prest\u00f2 quindi servizio come aiutante di campo di re Giorgio I che, per\u00f2, venne assassinato nel marzo 1913. Il principe Giorgio si rec\u00f2 quindi a Copenaghen per sistemare gli affari finanziari del padre in quanto egli non aveva mai cessato di essere un principe di Danimarca.\nFidanzamento e matrimonio.\nNel settembre del 1906 re Giorgio ed il principe Rolando Napoleone Bonaparte si incontrarono per un pranzo a Parigi ed entrambi si accordarono circa la prospettiva di un matrimonio tra i loro figli; in seguito Giorgio di Grecia pot\u00e9 vedere la figlia di Rolando, la principessa Maria (2 luglio 1882 \u2013 21 settembre 1962), ed il 19 luglio 1907 egli la incontr\u00f2 nella residenza parigina dei Bonaparte. Bench\u00e9 non appartenesse al ramo imperiale della dinastia Bonaparte, ella era per\u00f2 l'erede, per parte di madre, della fortuna dei Blanc, proprietari del casin\u00f2 di Montecarlo.\nGiorgio la corteggi\u00f2 per ventotto giorni, confidando nel fatto che aveva affrontato delusioni ben maggiori quando i suoi ruoli nell'Incidente di Otsu e nel governatorato cretese vennero fraintesi e poco apprezzati, sia da personaggi che da governi che riteneva avrebbero dovuto conoscerlo meglio. Ammise inoltre, contrariamente a quelli che sapeva essere i desideri della fidanzata, che non poteva permettersi di vivere in Francia permanentemente dal momento che doveva essere sempre pronto a ricoprire incarichi reali in Grecia o a Creta se fosse stato chiamato a svolgerli. Una volta che la proposta di matrimonio venne, timidamente, accettata, il futuro suocero si stup\u00ec della decisione di Giorgio di rinunciare a qualsiasi clausola contrattuale che gli garantisse indennit\u00e0 o eredit\u00e0 da Maria; ella avrebbe mantenuto e gestito la sua propria fortuna (un fondo fiduciario del valore di 800\u00a0000 franchi l'anno), e solo i loro futuri figli avrebbero ricevuto in eredit\u00e0 tale patrimonio.\nGiorgio spos\u00f2 civilmente Maria a Parigi il 21 novembre 1907 e nel dicembre dello stesso anno segu\u00ec la cerimonia greco-ortodossa, durante la quale Valdemaro di Danimarca fece il \"koumbaros\" (testimone). In marzo Maria era gi\u00e0 incinta e, come concordato, la coppia fece ritorno in Francia per risiedervi. Quando Giorgio di Grecia accompagn\u00f2 la moglie a Bernstorff per la prima visita in famiglia, la moglie di Valdemaro, Maria d'Orl\u00e9ans, si trov\u00f2 in difficolt\u00e0 nel tentare di spiegare alla nipote acquisita il legame che univa zio e nipote. Questa intimit\u00e0 era tanto profonda che al termine di ognuna delle molte visite di Giorgio in Danimarca quest'ultimo scoppiava in lacrime ed il principe Valdemaro si ammalava; le due donne impararono perci\u00f2 a pazientare e a non intromettersi nei momenti di incontro dei mariti.\nDurante la prima di queste visite, Maria Bonaparte e Valdemaro andarono immediatamente d'accordo ed iniziarono un rapporto molto stretto che lei desiderava di poter avere anche con il marito, il quale stava ad osservarli, seduto o sdraiato accanto ai due; in una delle visite successive Maria inizi\u00f2 anche un appassionato \"flirt\" con il principe Aage, il figlio maggiore di Valdemaro. In nessuno dei casi Giorgio mostr\u00f2 di avere obiezioni circa il comportamento della moglie o si sent\u00ec obbligato a dare peso alla questione. Ciononostante Giorgio trov\u00f2 il modo di esprimere alla moglie le proprie critiche sul comportamento della zia, la quale, secondo le sue accuse, beveva troppo ed aveva una relazione con lo stalliere del marito; Maria, d'altronde, non trov\u00f2 nessuna colpa in Maria d'Orl\u00e9ans, anzi ne ammir\u00f2 la pazienza e l'indipendenza in circostanze che, nel suo caso, le causavano sentimenti di smarrimento e straniamento dal marito.\nDal 1913 ai primi mesi del 1916 la moglie di Giorgio port\u00f2 avanti una amicizia, che poi si trasform\u00f2 in una relazione extraconiugale fino al maggio 1919, con il primo ministro francese Aristide Briand; nel 1915 egli scrisse a Maria che, avendo conosciuto il principe Giorgio ed avendolo ritenuto simpatico, si riteneva colpevole per la loro segreta passione. Giorgio di Grecia tent\u00f2 di persuaderlo che la sua nazione, ufficialmente neutrale durante la Prima guerra mondiale (ma sospettata di nutrire simpatie per le potenze centrali), sperava in realt\u00e0 in una vittoria degli alleati; si ritiene che egli avrebbe potuto influenzare Briand a supportare la disastrose spedizione alleata contro i turchi a Salonicco.\nQuando, nel luglio 1915, il Principe e la Principessa fecero ritorno in Francia dopo una visita al malato Costantino I in Grecia, la relazione di Maria con Briand divenne nota e Giorgio dimostr\u00f2 una gelosia contenuta. Nel dicembre 1916 la flotta francese stava bombardando Atene ed a Parigi si sospettava Briand alternativamente di aver sedotto Maria in un futile tentativo di portare la Grecia dalla parte degli Alleati, oppure di essere stato sedotto per ottenere aiuto a deporre Costantino ed installare Giorgio sul trono greco.\nBench\u00e9 fosse in termini di amicizia con il mentore della moglie, Sigmund Freud, nel 1925 Giorgio chiese a Maria di abbandonare il suo lavoro di psicanalista e di dedicarsi interamente alla vita famigliare, ma ella non accett\u00f2.\nNel 1938, quando Giorgio apprese dai quotidiani che il proprio unico figlio maschio aveva sposato una donna non nobile, Giorgio gli proib\u00ec di far ritorno a casa e si rifiut\u00f2 di incontrarne la moglie.\nUltimi tempi e morte.\nIl 21 febbraio 1957 i principi Giorgio e Maria celebrarono le nozze d'oro; il 25 novembre dello stesso anno mor\u00ec all'et\u00e0 di 88, divenendo cos\u00ec il membro del Casato degli Oldenburg della sua generazione a morire in et\u00e0 pi\u00f9 avanzata. Venne sepolto nel cimitero reale di Tatoi con le bandiere danese e greca, la fede nuziale, un ricciolo dei capelli ed una foto del principe Valdemaro e della terra di Bernstorff.\nIn suo onore venne battezzata Georgioupoli una localit\u00e0 costiera tra La Canea e Retimo.\nDiscendenza.\nGiorgio di Grecia e Maria Bonaparte ebbero due figli, Pietro ed Eugenia. Pietro (1908-1980) fu un antropologo e rinunci\u00f2 ai propri diritti dinastici sul trono greco per sposare una donna comune. Eugenia (1910-1989) spos\u00f2 nel 1939 il principe Dominic Radziwi\u0142\u0142, dal quale divorzi\u00f2 nel 1948; suo secondo marito fu il principe Raimondo della Torre e Tasso, duca di Castel Duino, sposato nel 1949 da cui si separ\u00f2 nel 1965."}
{"id": "2258083", "revid": "1154737", "url": "https://it.wikipedia.org/wiki?curid=2258083", "title": "Apparizione (Genova)", "text": "Apparizione (\"Paiscion\" in ligure) \u00e8 un quartiere residenziale di 2.615 abitanti del comune di Genova, compreso nel Municipio IX Levante. Un tempo comune autonomo, nel 1926 venne aggregato alla Grande Genova.\nNella ripartizione amministrativa del comune fu inglobata inizialmente nella circoscrizione Valle Sturla; nella nuova ripartizione in vigore dal 2005 \u00e8 un'unit\u00e0 urbanistica del Municipio IX Levante, che oltre agli altri centri della ex circoscrizione Valle Sturla (Bavari, San Desiderio e Borgoratti), comprende i quartieri di Sturla, Quarto, Quinto e Nervi.\nL'unit\u00e0 urbanistica di Apparizione si estende su un'area di 3,32\u00a0km\u00b2, di cui solo 0,85 urbanizzati.\nGeografia fisica.\nL'area di Apparizione confina a nord con quella di San Desiderio, a ponente con Borgoratti, a sud con l'unit\u00e0 urbanistica Castagna della ex circoscrizione di Quarto, a levante, lungo il crinale del monte Fasce, con Quinto e Nervi.\nTerritorio.\nApparizione occupa una porzione del versante sinistro della valle del torrente Sturla, culminante con la vetta del monte Fasce (834\u00a0m s.l.m.).\nOggi essenzialmente centro residenziale, era un tempo un borgo rurale, i cui abitanti erano dediti all'olivicoltura e all'allevamento, situato lungo una delle mulattiere che collegavano la costa con l'interno passando per il monte Fasce. Una di queste vie, quella diretta nella val Fontanabuona \u00e8 oggi percorsa da una strada carrozzabile costruita negli anni sessanta del Novecento (SP 67 del Monte Fasce), che percorrendo il crinale montuoso porta a Uscio e Gattorna, offrendo ampi panorami su Genova, i suoi forti e le due riviere.\nLa piazza principale del paese \u00e8 intitolata a Luigi Pitto, un medico condotto che ha operato per molti anni nel paese; un'altra piazza degna di nota \u00e8 piazza Don Attilio Canepa, sulla quale hanno il capolinea le linee AMT 87, 88, 88/ e 687 che collegano Apparizione con la stazione di Genova Brignole, San Desiderio, Borgoratti e il centro di Genova.\nOrigini del nome.\nIl nome del paese deriva dall'antico toponimo \"Costa di Parisone\" (di origine incerta ma documentato fin dal 1070), anche se la tradizione popolare lo fa risalire ad una leggendaria apparizione mariana del 1315.\nStoria.\nAmministrato dalla Repubblica di Genova, dapprima nella podesteria del Bisagno e poi nel successivo capitaneato (1606), per secoli fu un importante centro di via, in posizione strategica lungo le mulattiere che dal levante genovese risalivano la valle del torrente Sturla, per raggiungere, attraverso la Sella di Bavari, la val Bisagno, la val Trebbia e la valle Scrivia, oppure, salendo ai Piani di Fasce per l'antico borgo di Carrupola, ridiscendevano nella val di Lentro o nell'alta val Fontanabuona.\nGli antichi tracciati medievali, ancora riconoscibili nella parte bassa della valle, dove prendevano forma di \"cr\u00eauze\" acciottolate, verso i monti diventavano semplici sentieri, che oggi si perdono tra la vegetazione. Sono tuttavia ancora visibili i resti di antichi ospitali, come quello dedicato a san Giacomo nella localit\u00e0 Pozzolo.\nLa zona di Apparizione fu teatro di accaniti scontri nel 1747, durante l'assedio posto dagli austriaci a Genova (nel quadro degli avvenimenti della guerra di successione austriaca) e nel 1800, quando gli austriaci e i francesi comandati da Massena si contesero con alterne fortune il monte Fasce.\nCon gli avventi napoleonici di fine settecento, e la conseguente caduta della repubblica genovese in favore della Repubblica Ligure, la costituita municipalit\u00e0 di Apparizione fu inglobata nel dipartimento del Bisagno (1797) con capoluogo San Martino d'Albaro; l'anno successivo fu inserita nel VI cantone di Nervi della giurisdizione del Bisagno e ancora inserita, dal 1803, nel V cantone di San Martino d'Albaro nella I giurisdizione del Centro. Annesso al Primo Impero francese, dal 13 giugno 1805 al 1814 fu inserito nel Dipartimento di Genova.\nAlla caduta di Napoleone Bonaparte il Congresso di Vienna del 1814 assoggett\u00f2 il territorio ligure nel Regno di Sardegna (1815). A partire dal 1861 il comune di Apparizione fu parte integrante del neo costituito Regno d'Italia. Dal 1859 al 1926 il territorio fu compreso nel II mandamento di Nervi del circondario di Genova facente parte dell'allora provincia di Genova. Nel 1926 il comune fu soppresso e aggregato nella Grande Genova.\nNel 1878 fu costruita la strada carrozzabile che univa Apparizione a Borgoratti. Nel secondo dopoguerra l'antico borgo rurale divenne un centro residenziale, con il trasferimento di numerosi cittadini nelle antiche case rurali ristrutturate.\nInfrastrutture e trasporti.\nStrade.\nApparizione \u00e8 raggiungibile da Genova attraverso il quartiere di Borgoratti, Via G. Tanini, Via Monaco Simone, Via A. Olivieri. Questa strada (SP 67 \"del monte Fasce\") risale poi al monte Fasce, proseguendo sul crinale dei monti fino alla localit\u00e0 Calcinara e al colle Caprile, da dove si pu\u00f2 scendere a Gattorna, nella val Fontanabuona, oppure a Recco, attraversando Uscio.\nMobilit\u00e0 urbana.\nLa localit\u00e0 \u00e8 regolarmente servita dalle linee 87,88,88/,687 di AMT e dal servizio integrativo (SI 18) per via Lanfranco e via Montefasce della stessa societ\u00e0 di trasporti."}
{"id": "2258097", "revid": "130040", "url": "https://it.wikipedia.org/wiki?curid=2258097", "title": "Riccardo de Lucy", "text": ""}
{"id": "2258098", "revid": "4252", "url": "https://it.wikipedia.org/wiki?curid=2258098", "title": "Fontana dello Zodiaco", "text": "La fontana dello Zodiaco (cinese: \u6d77\u664f\u5802; pinyin: Haiyantang) si trovava a Pechino in uno dei giardini dell'Antico Palazzo d'Estate.\nDescrizione.\nLa fontana era un orologio progettato in base ai 12 segni zodicali dell'oroscopo cinese. Ogni animale aveva il corpo in pietra e la testa in bronzo. Ogni due ore l'acqua spruzzava automaticamente dalla statua dell'animale corrispondente a quel periodo di tempo. A mezzogiorno in punto l'acqua spruzzava contemporaneamente da tutte e 12 le statue.\nStoria.\nLa fontana e le 12 statue di corredo rappresentanti animali furono realizzate nel 1744 per l'imperatore Qianlong su progetto di missionari Gesuiti francesi; essi seguirono nel dettaglio anche la fusione delle 12 teste.\nLe teste dei 12 animali furono trafugate dall'Antico Palazzo d'Estate durante la Seconda guerra dell'oppio nel 1860.\nRecupero delle teste.\nIl recupero delle 12 teste \u00e8 diventata negli ultimi anni una priorit\u00e0 per la Cina. Lo stato attuale dei recuperi \u00e8 il seguente:"}
{"id": "2258099", "revid": "287204", "url": "https://it.wikipedia.org/wiki?curid=2258099", "title": "Dimachaerus", "text": "Il Dimachaerus (dal greco \"\u03b4\u03b9\u03bc\u03ac\u03c7\u03b1\u03b9\u03c1\u03bf\u03c2\", che porta due spade) era una delle tante categorie gladiatorie dell'antica Roma; anteposta a ogni altra \"scuola gladiatoria\".\nIl suo equipaggiamento era molto semplice e leggero: non aveva quindi considerevoli difese. L'elemento che caratterizzava tale gladiatore era l'utilizzo contemporaneo di due armi bianche, solitamente due gladi o, in alternativa, due pugnali, uno in ogni mano; non indossava alcun elmo. Ci\u00f2 gli consentiva attacchi molto rapidi, resi possibili proprio grazie al peso ridotto dell'equipaggiamento portato.\nIn Wizard101 Dimachaerus \u00e8 il boss segreto del dungeon Olimpo (mitologia) nel Giardino delle Esperidi."}
{"id": "2258100", "revid": "1950485", "url": "https://it.wikipedia.org/wiki?curid=2258100", "title": "Alan De Luca", "text": "Carriera.\nGli inizi.\nInizia la carriera come DJ in varie radio napoletane, tra cui Radio Kiss Kiss e radio Marte. Vince due concorsi nazionali come speaker deejay, con novella 2000 ed Eva express. Dopo alcune esperienze come animatore, si trasferisce a Roma e pi\u00f9 volte \u00e8 ospite al Maurizio Costanzo Show. Nel 1990 conduce il programma \"Caccia al biglietto\" insieme ad Alessandra Canale su RAI 1 ed \u00e8 ospite di \"Stasera mi butto\" su RAI 2.e nel 1990 con Pippo Baudo su Rai uno nel programma GRAN PREMIO.\nL'incontro con Lino D'Angi\u00f2.\nLa svolta della carriera avviene nei primi anni novanta, quando viene invitato a condurre la trasmissione Fischia la notizia sull'emittente Napoli Canale 21. In quella occasione contatta per la prima volta l'imitatore e comico Lino D'Angi\u00f2, che lo affianca nel suo nuovo lavoro televisivo.\nNel 1996 pensa con lo stesso D'Angi\u00f2 la trasmissione che poi gli d\u00e0 un'elevata notoriet\u00e0: TeleGaribaldi su Teleoggi-Canale 9), il programma pi\u00f9 seguito in tutta la Campania nella fine degli anni '90.\nDopo due anni di picchi degli ascolti e aver fatto per due anni di fila il \"tutto esaurito\" a teatro con i loro spettacoli \"Natale in casa Bassolindo\" e \"Spasso dopo spasso in casa Bassolindo\", la coppia (dopo una partecipazione al programma comico di Rai 2 La posta del cuore con Sabina Guzzanti) si trasferisce su Telenapoli 34 per condurre stavolta Avanzi popolo! per due stagioni (1999-2000).\n\u00c8 stato regista, sceneggiatore e attore, sempre in coppia con Lino D'Angi\u00f2, nel film \"Non lo sappiamo ancora\" del 1999, prodotto da Rodeo Drive in collaborazione con la Rai.\nLa rottura con D'Angi\u00f2.\nNella primavera del 2000 si rompe il sodalizio con Lino D'Angi\u00f2 (la separazione artistica durer\u00e0 otto anni), e Alan De Luca per vari anni ha partecipato come presentatore ad altri programmi televisivi, tra cui la quinta stagione di TeleGaribaldi (solo per alcuni mesi), il Maradona Show, presentato con Alessandro Siani, e Licola dei Famosi, questi ultimi in onda su Telecapri.\nIl ritorno della coppia D'Angi\u00f2-De Luca.\nDalla fine del 2008 a maggio 2009 ha condotto di nuovo TeleGaribaldi (denominata \"TeleGaribaldi Celebration\"), ancora insieme con Lino D'Angi\u00f2.\nNel 2017 la coppia D'Angi\u00f2-De Luca conduce su un'emittente locale, Pi\u00f9Enne, un programma simile a Telegaribaldi intitolato \"Made in China\", che nel 2018 andr\u00e0 in onda su Canale 8.\nCinema e televisione.\nNel 1999 Per la regia di Antonio Capuano In \u201cpolvere di Napoli\u201d con Silvio Orlando.\nNel 2000 \u201cnon lo sappiamo ancora\u201d il film che lo vede attore interprete e regista con Lino D\u2019Angi\u00f2.\nNel 2015 per la regia di Guido Lombardi \u00e8 attore in \u201ctake five\u201d al cinema.\nNel 2016 per la regia di Maurizio Zaccaria e con Sergio Castellitto in \u201cil sindaco pescatore su Rai 1\u201d.\nNel 2018 \u00e8 tra i protagonisti di \u201cSan Valentino stories\u201d al cinema.\nI personaggi interpretati da Alan De Luca.\nNel corso della sua carriera, Alan De Luca ha interpretato numerosi personaggi, alcuni molto noti come l'impresario Aniello Guardascione, il professor Pacifico Cirillo, il cantante neomelodico Ciruzzo Tozzi; oltre ad essi si ricordano il tifoso del Napoli Borghetti (De Luca \u00e8 un gran tifoso del Napoli), il napoletano ritiratosi in Tibet don Vincenzo, il giornalista Fiorazzo, Stanlio e Ollio (in coppia con Angelo Di Gennaro), lo scrittore-poeta-chansonier-camorrista Mauro Califano, il signor Ruocco (in coppia con Genny Ruocco che ne interpreta il figlio), il proprietario di un camping di Licola Michele Pezzella."}
{"id": "2258104", "revid": "106456", "url": "https://it.wikipedia.org/wiki?curid=2258104", "title": "Predicazione della prima crociata", "text": "La predicazione della crociata.\nLe relazioni fra la cristianit\u00e0 orientale e quella occidentale giunsero ai minimi nel 1087.\nAlessio I Comneno aveva ereditato, con il trono imperiale, anche la scomunica che papa Papa Gregorio VII aveva inflitto al suo precedessero Niceforo III.\nAlessio aveva comunque scritto al papa per assicurarsi il suo aiuto contro l'aggressione di Roberto il Guiscardo, senza per\u00f2 ottenere alcuna risposta. Anzi il papa aveva incoraggiato avventurieri senza scrupoli ad attaccare i bizantini.\nIl rancore ed il risentimento erano evidenti da ambedue le parti ed il rischio di uno scisma non era trascurabile. Soltanto statisti molto abili avrebbero potuto salvare l'unit\u00e0 della cristianit\u00e0 e questi furono Alessio I Comneno e papa Urbano II, salito al soglio di Pietro nel marzo del 1088. La distensione tra occidente ed oriente fu facilitata anche dalla morte di Roberto il Guiscardo e dalla volont\u00e0 del suo erede alla guida dei normanni, Ruggero di Sicilia, di non offendere l'imperatore.\nIl Concilio di Melfi III (settembre 1089).\nUrbano II indisse il concilio di Melfi III, con inizio il 10 settembre 1089, molto importante perch\u00e9 \u00e8 il momento ed il luogo in cui il Pontefice band\u00ec la prima Crociata. Urbano II gett\u00f2 le basi, insieme ai Capi Normanni, per costituire una lega, allo scopo di liberare dai musulmani la Terra Santa. Subito dopo il Sinodo, il Papa inizi\u00f2 la predicazione per la spedizione, che sar\u00e0 formalmente indetta qualche anno dopo a Clermont ed alla quale parteciperanno i Normanni comandati da Boemondo d\u2019Altavilla. Urbano II ritir\u00f2, in occasione dello stesso Sinodo, la scomunica ad Alessio I Comneno.\nL'Imperatore, in un successivo sinodo a Costantinopoli, ripristin\u00f2 il nome del Papa nei dittici delle chiese patriarcali della capitale.\nGli ambasciatori dell'imperatore in Italia, il metropolita di Trani e l'arcivescovo di Rossano, non furono entusiasti del riavvicinamento tra il papa e l'imperatore, per le mire del primo riguardo ai loro territori ed avrebbero preferito che Alessio sostenesse la causa dell'antipapa Clemente III (Guiberto di Ravenna).\nAlessio aveva per\u00f2 compreso che Urbano era l'uomo migliore per i suoi piani ed era abbastanza realista da accettare la perdita dell'Italia bizantina.\nIl Concilio di Piacenza (1-5 marzo 1095).\nQuello di Piacenza fu il primo grande concilio del pontificato di Urbano II. Nella citt\u00e0 emiliana il clero riunito approv\u00f2 decreti contro la simonia, il matrimonio tra ecclesiastici e contro alcune sette eretiche; venne discusso anche il caso dell'adulterio del re Filippo I di Francia, anche se a proposito il concilio non prese provvedimenti In questa sorta di corte suprema della cristianit\u00e0 occidentale, il papa incontr\u00f2 anche la consorte dell'imperatore Enrico IV, Adelaide di Kiev (suo nome originario: Prassede o Eufrasia), che venne a riferire sul trattamento indegno che doveva subire da parte del marito.\nTra gli osservatori laici del concilio vi erano anche gli inviati dell'imperatore Alessio I Comneno. La situazione nell'impero d'Oriente era stabile: le guerre contro i turchi proseguivano bene e uno sforzo tempestivo avrebbe permesso di segnare il definitivo declino della potenza selgiuchide. Per passare alla definitiva controffensiva Alessio I Comneno aveva per\u00f2 bisogno di soldati: egli dipendeva largamente da mercenari stranieri, dai reggimenti formati dai Peceneghi e da altre popolazioni delle steppe, dalla Guardia variaga e da compagnie di avventurieri occidentali. L'attivit\u00e0 di protezione del lungo confine danubiano, il controllo delle recalcitranti popolazioni serbe e bulgare, il pericolo dell'aggressione normanna dall'Italia e ovviamente la guerra in Asia Minore esauriva completamente le sue risorse militari. Alessio intendeva utilizzare l'influenza del papa per trovare i soldati che gli mancavano: per questo motivo i suoi rappresentanti presero parola al concilio.\nSebbene non sia no noti i termini esatti del discorso tenuto dagli ambasciatori bizantini, sappiamo che questi sottolinearono con particolari enfasi le sofferenze che i cristiani d'Oriente dovevano sopportare a causa degli infedeli.\nOvviamente i vescovi ed il papa furono colpiti da queste parole. Mentre si recava a Cremona, per incontrare e ricevere l'omaggio di Corrado di Lorena, Urbano II inizi\u00f2 a maturare un'idea per la pacificazione del mondo occidentale.\nIl concilio di Clermont (18-28 novembre 1095).\nUrbano II giunse in Francia nella tarda estate del 1095. Il pontefice intendeva realizzare una riforma della chiesa che ne ricostruisse l'unit\u00e0 inscindibile attraverso tre elementi costitutivi: catholia, casta et libera In particolare le pag. Durante il suo viaggio si occup\u00f2 degli affari della chiesa francese, organizzando e correggendo, elogiando e biasimando quando era necessario. A Cluny pot\u00e9 incontrare uomini interessati al flusso di pellegrini sia verso Santiago di Compostela che verso Gerusalemme: da questi vide confermate le parole degli ambasciatori bizantini. Fu informato delle insormontabili difficolt\u00e0 che i pellegrini diretti in Palestina dovevano affrontare a causa dell'autorit\u00e0 turca e di come di fatto la Terra Santa vera e propria fosse praticamente chiusa.\nIl Concilio di Clermont dur\u00f2 dal 18 al 28 novembre. Come nel precedente concilio piacentino, gli argomenti trattati dai trecento ecclesiastici riuniti furono diversi e complessi; furono ripetuti i decreti contro l'investitura laica, la simonia ed il matrimonio del clero. Inoltre fu sostenuta la Tregua di Dio, vennero scomunicati Filippo I di Francia per adulterio, il vescovo di Cambrai per simonia e fu stabilita la supremazia della sede di Lione su quelle di Reims e di Sens. Il concilio forn\u00ec a Urbano l'occasione per annunciare l'idea che aveva iniziato a maturare dopo il concilio piacentino ed elaborato durante il viaggio in Francia: per il 27 novembre annunci\u00f2 una seduta pubblica per un grande annuncio.\nIl giorno stabilito il trono papale fu posto sopra una piattaforma in un campo aperto, vicino alla porta orientale della citt\u00e0, davanti ad una moltitudine impaziente. Come gi\u00e0 per gli ambasciatori bizantini, le esatte parole che Urbano rivolse a queste persone non ci sono note. I cinque cronisti stessi che hanno riportato il discorso del papa ammettono che la loro versione non \u00e8 rigorosamente esatta: ognuno di loro scrisse il discorso che pensava che il papa avrebbe dovuto fare, arricchendolo dei loro artifici retorici.\nUrbano parl\u00f2 sicuramente con fervore e con tutta l'arte oratoria di cui era capace: rifer\u00ec di come la cristianit\u00e0 d'Oriente aveva invocato aiuto contro gli invasori turchi che profanavano i santuari, ricord\u00f2 il carattere di citt\u00e0 sacra proprio di Gerusalemme, raccont\u00f2 delle umiliazioni e le sofferenze dei pellegrini. Poi lanci\u00f2 il grande appello: la cristianit\u00e0 occidentale doveva marciare sotto la guida di Dio per soccorrere quella orientale e liberare i luoghi dove Cristo aveva compiuto la sua parabola di mortale. Chi fosse morto in battaglia avrebbe avuto l'assoluzione e la remissione di tutti i peccati.\nL'appello di Urbano II significher\u00e0 l'inizio di un movimento secolare ed una svolta profonda nella storia medioevale, senza che il papa in quel momento ne avesse l'idea n\u00e9 l'intenzione. La sua idea originaria era di pacificare il mondo occidentale attraverso l'allontanamento di elementi guerrieri difficilmente controllabili in un servizio che fosse atto di penitenza\nIl primo ad aderire al progetto, appena terminato l'appello, fu i Ademaro di Monteil, vescovo di Le Puy, mentre il cardinale Gregorio intonava ad alta voce il Confiteor. Tutti i presenti risposero con il grido \u201cDio lo vuole !\u201d.\nL'entusiasmo francese e italiano.\nL'entusiasmo che incontr\u00f2 l'idea della Guerra Santa fu maggiore di quanto lo stesso papa si fosse aspettato. Il concilio approv\u00f2 un decreto in cui si stabiliva che tutti i beni dei partecipanti durante la loro assenza sarebbero stati posti sotto la protezione della chiesa, che ogni membro della spedizione doveva portare il segno della Croce come simbolo della consacrazione, che chi prendeva la croce doveva far voto di andare a Gerusalemme; che gli ecclesiastici e di monaci non dovevano prendere la croce senza il permesso del loro vescovo o abate, che i vecchi ed i malati erano dissuasi dall'intraprendere la spedizione e che comunque nessuno era autorizzato a partire senza aver consultato il suo direttore spirituale. Si stabil\u00ec che la crociata non era una guerra di conquista ma di liberazione e che ogni citt\u00e0 tolta agli infedeli doveva essere restituita alla chiesa d'Oriente. I partecipanti dovevano essere pronti per la festa dell'Assunzione dell'anno successivo: il 15 agosto 1096. Il papa chiese a tutti i vescovi di predicare la crociata.\nVolendo mettere in chiaro che la spedizione era sotto il controllo della Chiesa, Urbano nomin\u00f2 a suo capo un ecclesiastico: quell'Ademaro di Monteil che subito aveva aderito alla crociata. Il primo dei grandi signori francesi che chiese di partecipare alla spedizione fu Raimondo IV di Tolosa (Raimondo si Saint-Gilles). Nel luglio 1096 Urbano riceve un messaggio di re Filippo I in cui annunciava la totale sottomissione nella questione dell'adulterio e l'informava dell'adesione alla crociata di suo fratello Ugo I di Vermandois. La Repubblica di Genova, contatta su consiglio di Raimondo, acconsent\u00ec a fornire alla spedizione dodici galee e navi da trasporto. In Francia si preparavano a partire anche Roberto II delle Fiandre, il duca Roberto II di Normandia (detto il Corto o Cortacoscia) e Stefano II di Blois. Tra gli uomini devoti all'imperatore Enrico IV che aderirono alla crociata i pi\u00f9 importanti tra coloro, anche per il ruolo che si trovarono a svolgere, furono sicuramente Goffredo di Buglione, duca della Bassa Lorena, ed i suoi fratelli Eustachio e Baldovino.\nIn Italia l'entusiasmo non fu minore, tanto che Urbano si vide costretto a scrivere ai cittadini di Bologna per ringraziarli del loro zelo ed ammonirli a non partire per l'Oriente senza il permesso dei loro sacerdoti. Nell'Italia meridionale il progetto incontr\u00f2 subito il favore dei Normanni: Boemondo I d\u2019Altavilla, figlio di Roberto il Guiscardo, ostacolato nelle sue ambizioni dai diritti parentali, ader\u00ec subito alla crociata, nella speranza di riuscire ad ottenere un principato\n. L'esercito normanno sar\u00e0 il migliore dell'intero schieramento crociato.\nPietro l'Eremita.\nNonostante che Urbano avesse chiesto ai vescovi di predicare la crociata, la predicazione pi\u00f9 efficace fu fatta da uomini umili come Roberto d'Arbrissel, fondatore dell'Ordine di Fontevrault, e il monaco itinerante Pietro d'Amiens, meglio conosciuto come Pietro l'eremita.\nQuest'ultimo era un uomo di bassa statura, di carnagione scura, con una faccia lunga e magra che camminava a piedi nudi, non mangiava n\u00e9 carne n\u00e9 pesce ed indossava uno sporco mantello da eremita. Nonostante il suo umile aspetto, Pietro aveva il potere di commuovere gli uomini e da lui emanava una forte autorit\u00e0. La predicazione di Pietro, che probabilmente non pot\u00e9 assistere di persona all'appello del Papa, incontr\u00f2 particolare successo nelle regioni nord-occidentali dell'Europa, soprattutto tra i ceti pi\u00f9 poveri. Quando nell'aprile del 1096 Pietro giunse a Colonia i suoi seguaci erano circa quindicimila.\nLo straordinario successo della sua predicazione era dovuto a molti fattori: il principale di questo era sicuramente la vita povera ed incerta dei contadini delle regioni dove predic\u00f2, ben disposti a lasciare le loro miserie per le terre dove, secondo le Sacre Scritture, scorrevano latte e miele.\nIn Germania Pietro riusc\u00ec ad attirare all'idea della crociata alcuni membri della piccola nobilt\u00e0, come il conte Ugo da Tubingia, il conte Enrico di Schwarzenberg, Gualtiero di Teck e tre figli del conte di Zimmern. La predicazione di Pietro ebbe anche una spiacevole conseguenza: una crociata ai danni delle comunit\u00e0 ebraiche dell'Europa centrale."}
{"id": "2258105", "revid": "287204", "url": "https://it.wikipedia.org/wiki?curid=2258105", "title": "Provocator", "text": "Il Provocator era una delle tante categorie gladiatorie dell'antica Roma;\nNasce come evoluzione-specializzazione del sannita.\nIl sannita combatteva contro reziario, mirmillone e contro se stesso.\nVisto la sua predominanza sull'arena si evolve in secutor contro reziario, trace contro mirmillone e provocator.\nInfatti il provocator combatteva solo contro un altro provocator, \nAveva un equipaggiamento leggero e portava gli attacchi molto rapidamente.\nIl suo armamento consisteva in un'arma da taglio di media o corta lunghezza (tipo l'odierno pugnale o daga), tuttavia spesso utilizzava il pugio. Il suo equipaggiamento d'offesa si completava con uno scudo di forma rettangolare delle dimensioni di 70-80 cm x 40-50 cm. Indossava inoltre un elmo, una manica (protezione per il braccio che impugnava il pugio), uno schiniere sulla gamba sinistra, un cardiophilax (pettorina) e in alcuni casi anche cosciali.\nIl combattimento \u00e8 molto simile a quello tra due pugili del giorno d'oggi, utilizzando le armi allo stesso modo dei pugni."}
{"id": "2258113", "revid": "6923", "url": "https://it.wikipedia.org/wiki?curid=2258113", "title": "Milutin \u0160o\u0161ki\u0107", "text": "Carriera.\nGiocatore.\nClub.\nDebutta da professionista nel 1955 con il , dove rimarr\u00e0 per undici stagioni, vincendo quattro campionati della RSF di Jugoslavia e una Coppa di Jugoslavia. Raggiunge anche la finale della Coppa dei Campioni 1965-1966, persa contro il .\nNel 1965 si trasferisce nella Germania occidentale, al , dove nel 1971 chiude la carriera da giocatore, non prima di aver vinto una Coppa di Germania.\nNazionale.\nCon la Nazionale jugoslava vanta 50 presenze, e la partecipazione ai Mondiali del 1962 e agli Europei del 1960, dove conquist\u00f2 il secondo posto alle spalle dell'Unione Sovietica.\nDopo la prestazione al Mondiale cileno e il precedente oro vinto ai Giochi olimpici del 1960 di Roma), nel 1963 ottiene la convocazione nella formazione del Resto del Mondo per la partita contro l'Inghilterra, disputata a Wembley, in occasione del Centenario della federazione calcistica inglese; la squadra mondiale perde 2-1.\nAllenatore.\nDopo una breve apparizione alla guida dell'OFK Belgrado, fu, dal 1979 al 1990, vice-allenatore del .\nDal 1994 al 2006 ha ricoperto il ruolo di allenatore dei portieri nella Nazionale statunitense.\nCollegamenti esterni.\n "}
{"id": "2258115", "revid": "318453", "url": "https://it.wikipedia.org/wiki?curid=2258115", "title": "John Ono Lennon", "text": ""}
{"id": "2258116", "revid": "287204", "url": "https://it.wikipedia.org/wiki?curid=2258116", "title": "Milutin Soskic", "text": ""}
{"id": "2258123", "revid": "1901340", "url": "https://it.wikipedia.org/wiki?curid=2258123", "title": "Venationes", "text": "Le venationes (sing. venatio, ital. caccia) erano una forma di divertimento negli anfiteatri romani che implicavano la caccia e l'uccisione di animali selvatici. Le bestie selvatiche ed esotiche venivano portate a Roma dai lontani confini dell'Impero romano e le \"venationes\" si svolgevano durante la mattina, prima del principale evento pomeridiano, i duelli gladiatori.\nDescrizione.\nQueste cacce si tenevano nel Foro romano, nei Saepta e nel Circo Massimo, sebbene nessuno di questi luoghi offrisse protezione alla folla dagli animali selvatici presenti nell'arena. Speciali precauzioni, come l'erezione di barriere e lo scavo di fossati, venivano prese per impedire agli animali di scappare da questi luoghi. Pochissimi animali scampavano a queste cacce, sebbene talvolta sconfiggevano il gladiatore \"bestiarius\", ovvero il cacciatore delle bestie selvagge. Migliaia di animali selvatici venivano massacrati in un giorno. Per esempio, durante i giochi tenuti da Traiano quando divenne imperatore, pi\u00f9 di 9.000 animali vennero uccisi.\nNon tutti gli animali erano feroci, sebbene la maggior parte lo fosse. Tra gli animali apparsi nelle \"venationes\" ci sono leoni, tigri, leopardi, elefanti, orsi, cervi, capre selvatiche e cammelli.\nRispettato per la sua ferocia, il leone era estremamente popolare durante le \"venationes\" e gli spettacoli gladiatori. Durante la sua dittatura, Cesare sbalord\u00ec tutti utilizzando circa 400 leoni nel Circo (importati soprattutto dal Nordafrica e dalla Siria), la cui inusuale presenza aggiunse dell'emozione ai suoi spettacoli. Pompeo stabil\u00ec un macabro record facendo uccidere ben 600 leoni. Comunque, le immagini del leone selvaggio non appartenevano esclusivamente all'arena. Le sculture dei leoni che divoravano la preda furono spesso usate nei sepolcri come simbolo della voracit\u00e0 della morte.\nL'utilizzo del leone, fiera amata per gli spettacoli, era anche una questione di immagine: Cesare confisc\u00f2 a Cassio i leoni che intendeva usare per uno spettacolo in Grecia, evento che spinse Cassio ad allearsi con Bruto nella rivolta finale contro il dittatore. Questi leoni, tuttavia, non restarono a lungo nelle mani di Cesare: quando la citt\u00e0 di Megara fu occupata dagli uomini di Cesare, i cittadini liberarono i leoni sperando che attaccassero gli invasori. Invece i leoni sbranarono i cittadini per poi sparire nella foresta.\nI lupi, invece, sebbene fossero presenti in gran numero in Italia e Europa, a causa della loro sacralit\u00e0 per i romani (la lupa che salv\u00f2 Romolo e Remo) non potevano essere utilizzati nelle venationes, mentre potevano essere usati nelle damnatio ad bestias.\nSeguendo l'ordine degli eventi quotidiani dopo le \"venationes\" si svolgevano le esecuzioni capitali di cittadini romani di basso rango, gli \"humiliores\". Le forme pi\u00f9 comuni di esecuzione includevano la morte sul rogo, la crocifissione (\"damnatio in crucem\"), o la \"damnatio ad bestias\", ovvero la condanna del prigioniero a essere divorato vivo dalle belve nell'arena. Gli antichi scrittori lasciano intendere che, durante queste esecuzioni, la maggior parte degli uomini e donne rispettabili andavano a pranzo invece di stare a guardare.\nGli imperatori romani condannavano spesso i veri criminali\u00a0\u2013 che in seguito divennero anch'essi noti come \"bestiarii\" \u2013 ad incontri fatali con le bestie nel Colosseo, un'antica forma di condanna a morte. L'esecuzione era organizzata come fosse una sorta di spettacolo teatrale, che si concludeva con il protagonista fatto a pezzi da una belva contro cui combatteva senza armi o armatura. Si trattava della classe sociale pi\u00f9 bassa di partecipanti ai giochi.\nDrammi cos\u00ec sanguinosi ebbero frequentemente luogo durante il programma che l'Imperatore Tito organizz\u00f2 per inaugurare il Colosseo nell'anno 80. Quello spettacolo munifico dur\u00f2 100 giorni. Durante tutti i festeggiamenti vennero massacrati pi\u00f9 di 10.000 prigionieri e di 9.000 animali.\nOttenere gli animali dagli angoli pi\u00f9 lontani dell'impero era un'ostentazione di ricchezza e di potenza dell'imperatore o del \"munus\" verso la popolazione, e stava anche a significare il potere romano su tutto il mondo umano ed animale e intendeva mostrare alla plebe romana quegli animali esotici che probabilmente loro non avrebbero altrimenti mai visto.\nI romani non si facevano scrupoli a catturare e trucidare gli animali perch\u00e9 per loro la caccia non era solo un sadico divertimento: serviva soprattutto a ribadire il dominio dei romani sul mondo, anche sulla natura. Uccidere gli animali per loro era importante quanto uccidere gli altri popoli, dovevano mostrare la loro \"superiorit\u00e0\". Proprio per questo, gli scontri tra bestiari/venatori erano spesso una farsa: quando venivano gettati nell'arena gli animali erano reduci da giorni se non settimane senza cibo (o al massimo nutriti quanto bastava per non farli morire e ai predatori veniva data solo carne umana, non certo il miglior alimento per loro). Nel corso dell'attesa, gli animali inoltre venivano continuamente bastonati e frustati dai loro custodi per assicurarsi che fossero inferociti e saltassero addosso al nemico appena nell'arena dal momento che per un leone o un altro predatore non era naturale attaccare un uomo senza essere provocato, soprattutto di fronte a una folle urlante. Infatti, una volta liberati, gli animali erano spesso spaventati dal suono della folla, migliaia di persone che gli gridavano addosso all'unisono e gli lanciavano cibo. Spesso si rinchiudevano in un angolo terrorizzati e non attaccavano e allora degli uomini li incitavano a farlo colpendoli con tizzoni ardenti o con lance (ma se anche questo non funzionava e gli animali erano veramente troppo spaventati per attaccare, allora il loro proprietario veniva ritenuto responsabile e condannato a morte). Allora perfino i condannati erano istruiti sul come agire in modo da istigare le belve ad attaccare (con la promessa che in questo modo si sarebbero garantiti una morte veloce). Inoltre, nessuno si curava dell'interesse degli animali e tanto meno esistevano veterinari che si sincerassero delle loro condizioni. Durante la cattura e la prigionia in gabbie ristrette, sporche, costantemente colpiti e feriti dai loro proprietari, costretti spesso a dividere lo spazio con altre belve, gli animali finivano spesso per ammalarsi o ferirsi prima della lotta. Infine, prima dell'evento, venivano rinchiusi nei sotterranei degli anfiteatri dove non li raggiungeva nemmeno un raggio di luce e passavano diversi giorni al buio totale prima di essere liberati e trovarsi sotto il sole cocente di Roma. Accecati dal sole, confusi da una situazione per loro innaturale, spaventati dalle grida della folla, spesso gi\u00e0 feriti ed esausti per la fame, gli animali erano un bersaglio facile per combattenti armati fino ai denti nel pieno delle forze. Ma non sempre andava cos\u00ec. A volte erano i bestiari e i venatori ad essere fatti a pezzi da animali infuriati e pi\u00f9 in forma di altri. Cicerone racconta di un leone che uccise pi\u00f9 di 200 cacciatori.\nNon tutto il mondo antico, tuttavia, acclamava questi massacri. Nel 55 a.C. Pompeo organizz\u00f2 uno spettacolo con gli elefanti e le grida dei pachidermi disperati spinsero la folla a piangere per loro e ad aggredire verbalmente l'organizzatore costringendolo a sospendere la caccia. Lo stesso Cicerone protestava contro di essi: \"Che piacere pu\u00f2 trarre un uomo di cultura quando una splendida creatura \u00e8 trafitta da una lancia agonizzante?\" e proibiva infatti la cattura di animali per i giochi nelle terre da lui governate. Il re Juba II di Mauritania, affascinato dalla natura che amava osservare e studiare (scrisse infatti diversi trattati sulla fauna locale) proib\u00ec ai romani di cacciare gli animali nelle sue terre, lotta che venne portata avanti dalla sua discendenza. I discepoli di Pitagora si opponevano alla caccia seguendo gli insegnamenti del filosofo. Anche il filosofo Seneca (tra l'altro vegetariano) disprezzava le venationes. Varro era a sua volta contro la caccia: \"Eccoti mentre insegui cinghiali per la montagna infilzando a morte povere bestie che non ti hanno mai fatto alcun male. Che splendida arte!\"."}
{"id": "2258126", "revid": "343572", "url": "https://it.wikipedia.org/wiki?curid=2258126", "title": "Tucles", "text": ""}
{"id": "2258143", "revid": "111325", "url": "https://it.wikipedia.org/wiki?curid=2258143", "title": ".rar", "text": ""}
{"id": "2258146", "revid": "1543377", "url": "https://it.wikipedia.org/wiki?curid=2258146", "title": "Municipalit\u00e0 locale di Hlabisa", "text": "La municipalit\u00e0 locale di Hlabisa (in inglese Hlabisa Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Umkhanyakude, nella provincia di KwaZulu-Natal. In base al censimento del 2001 la sua popolazione era di 176.890 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Big Five False Bay per costituire la municipalit\u00e0 locale di Big Five Hlabisa.\nLa sede amministrativa e legislativa era la citt\u00e0 di Hlabisa e il suo territorio si estendeva su una superficie di ed era suddiviso in 19 circoscrizioni elettorali (\"wards\"). Il suo codice di distretto era KZN274.\nGeografia fisica.\nConfini.\nLa municipalit\u00e0 locale di Hlabisa confinava a nord con quella di Jozini, a nord e a est con quella di Big 5 False bay, a est con quella di Mtubatuba, a est e a ovest con il District Management Areas KZDMA27, a sud con quella di Mbonambi (UThungulu) e a ovest con quella di Nongoma (Zululand)."}
{"id": "2258150", "revid": "1552438", "url": "https://it.wikipedia.org/wiki?curid=2258150", "title": "Milan Gali\u0107", "text": "Carriera.\nDebutta da professionista nel 1955 con il Proleter Zrenjanin, prima di trasferirsi al , dove rimarr\u00e0 per nove stagioni, vincendo quattro campionati della RSF di Jugoslavia. Raggiunge anche la finale della Coppa dei Campioni 1965-1966, persa contro il .\nNel 1966 si trasferisce in Belgio, allo , dove conquista due campionati belgi e una Coppa del Belgio.\nNel 1970, passa alla squadra francese dello Stade de Reims, dove dopo tre stagioni chiude la carriera.\nCon la Nazionale jugoslava vanta 51 presenze e 37 reti, e la partecipazione ai Mondiali del 1962, agli Europei del 1960, dove conquist\u00f2 il secondo posto alle spalle dell'Unione Sovietica, e di cui fu anche capocannoniere (segnando anche un gol nella finale persa) insieme a Fran\u00e7ois Heutte, Valentin Ivanov, Viktor Ponedelnik e Dra\u017ean Jerkovi\u0107.\nFu inoltre membro della spedizione jugoslava che vinse la medaglia d'oro alle Olimpiadi del 1960. Con 8 reti Gali\u0107 fu il capocannoniere del torneo davanti al connazionale Kosti\u0107 (l'anno appresso approdato al Lanerossi Vicenza), il danese e futuro bolognese Harald Nielsen, l'ungherese Fl\u00f3ri\u00e1n Albert, di l\u00ec a breve Pallone d'Oro, e i giovanissimi Rivera e G\u00e9rson."}
{"id": "2258153", "revid": "247222", "url": "https://it.wikipedia.org/wiki?curid=2258153", "title": "Trapano", "text": "Il trapano \u00e8 una macchina utensile (anche detto trapanatrice). Nel caso di apparecchi portabili o di piccole dimensioni a movimento elettrico si parla di \"elettroutensile\". \u00c8 utilizzato per eseguire fori o lavorazioni che richiedano l'utilizzo di utensili rotanti, come ad esempio le punte elicoidali, gli alesatori, i lamatori, i maschi e le filiere. \nStoria.\nL'invenzione del primo trapano elettrico \u00e8 accreditata ad Arthur James Arnot e William Blanch Brain nel 1889 a Melbourne, Australia.\nMentre Wilhelm Emil Fein, fondatore della C. &amp; E. Fein invent\u00f2 il trapano elettrico portatile nel 1895 a Stoccarda, Germania. Nel 1917 Duncan Black e Alonzo Decker, titolari dell'azienda che prese il nome dai loro cognomi, la Black &amp; Decker, brevettarono e produssero un trapano elettrico portatile con un interruttore a grilletto montato su un'impugnatura a pistola.\nFunzionamento.\nIl trapano utilizza come utensile una punta elicoidale. L'asportazione di truciolo avviene attraverso moto di taglio rotatorio dell'utensile e moto di alimentazione traslatorio dello stesso utensile. Il moto di lavoro, ottenuto dalla composizione del moto di taglio e del moto di alimentazione, \u00e8 di tipo elicoidale.\nLa forma del truciolo dipende dal tipo di materiale lavorato e dall'utensile utilizzato. In generale materiali duttili (ad esempio acciaio) danno trucioli pi\u00f9 lunghi e uniti, mentre materiali pi\u00f9 fragili danno trucioli pi\u00f9 sbriciolati.\nTipologie.\nI trapani esistono sia in versioni fisse che portatili.\nA colonna.\nIl trapano a colonna \u00e8 composto da un basamento sul quale \u00e8 fissata una colonna; su questa \u00e8 applicato il piano di lavoro, ovvero una tavola in ghisa dove si fissano i pezzi da lavorare. Sul piano \u00e8 possibile fissare una morsa; esso pu\u00f2 scorrere in senso verticale e ruotare. Il meccanismo di azionamento pu\u00f2 essere a cremagliera o idraulico. Le versioni piccole si posizionano su un tavolo da lavoro, mentre quelle grandi hanno il basamento che poggia a terra. All'estremit\u00e0 superiore della colonna vi \u00e8 la testata del trapano, dove sono collocate tutte le parti meccaniche in movimento. Vi \u00e8 il gruppo cambio velocit\u00e0, che pu\u00f2 essere a cinghie o ad ingranaggi; solitamente la trasmissione a cinghia \u00e8 utilizzata per trapani con avanzamento manuale oppure con punte di diametro inferiore a 30\u00a0mm, mentre la trasmissione ad ingranaggi si utilizza solitamente su trapani con avanzamento automatico, oppure l\u00e0 dove le punte superano il diametro di 30\u00a0mm (questo perch\u00e9 la trasmissione a cinghia sfrutta principalmente una forma di attrito volvente e tende a \"slittare\" se sottoposta a carichi molto alti). Un motore elettrico genera la forza motrice trasmessa tramite cinghia o ingranaggi al mandrino, cio\u00e8 l'albero rotante sul quale si fissano gli utensili. Il mandrino si muove verticalmente ed \u00e8 collegato ad un timone, che mosso dall'operatore in senso circolare permette all'utensile di alzarsi o abbassarsi.\nRadiale o a bandiera.\nI trapani radiali vengono utilizzati per eseguire fori, asole, scanalature su pezzi grandi e pesanti che difficilmente si potrebbero posizionare sul bancale di ordinarie macchine utensili.\nIn questo tipo di macchine \u00e8 infatti l'utensile che si porta in posizione sul pezzo. I trapani radiali sono costituiti da un basamento sul quale \u00e8 fissata una robusta colonna, sulla quale a sua volta \u00e8 scorrevole un fodero cilindrico che porta un braccio, da cui la denominazione di bandiera, con delle guide orizzontali sulle quali scorre un carrello con la testa del trapano e tutti gli altri organi collegati.\nDi norma la testata di questi trapani \u00e8 molto simile a quella delle fresatrici medie di uso generale, ovvero contiene una scatola con cambio di velocit\u00e0, solitamente almeno 4, che mediante appositi alberi di rinvio con ingranaggi sempre in presa, permettono di ridurre o aumentare ulteriormente il regime di rotazione dell'albero del mandrino in funzione del diametro di foratura o delle specifiche lavorazioni da effettuare.\nLa particolare costruzione di tali trapani fa s\u00ec che utilizzando opportune maschere o attrezzature di staffaggio, adattate opportunamente al pezzo, si possono effettuare lavorazioni di maschiatura, fresatura, alesatura, barenatura in piccola serie con buoni risultati, compatibilmente alle tolleranze dimensionali del pezzo e del grado di rugosit\u00e0 richiesto alla superficie finale dopo la lavorazione.\nA percussione.\nMolti trapani portatili dispongono della funzione di \"percussione\", praticamente indispensabile per forare pietra e cemento: utilizzando punte elicoidali specifiche, attivando questa funzione, il mandrino aggiunge al moto rotatorio un rapido moto battente, assiale alla punta, comportandosi come un martello avente una massa equivalente a quella del trapano. Sono disponibili mandrini autoserranti di precisione, sostitutivi di quelli in dotazione, molto comodi nell'uso, per una maggiore forza di serraggio della punta senza bisogno di chiave; con questi, per\u00f2, \u00e8 bene evitare la funzione percussione, che porterebbe ad una prematura usura del mandrino. Un accorgimento da adottare con i mandrini a chiave, e in particolare con punte di grande diametro, consiste nell'effettuare il serraggio su tutti e tre i punti di innesto della chiave. Data la loro bassa forza di serraggio, la punta tende a ruotare facilmente tra le ganasce del mandrino. Avendo queste la superficie cementata o temperata, ovvero estremamente dura, il codolo della punta, se questa \u00e8 di bassa qualit\u00e0, subirebbe una tornitura, rovinandone la superficie. Questo fenomeno non avviene nelle punte di elevata qualit\u00e0, costituite interamente in acciaio super rapido; in questo caso il codolo resiste all'abrasione delle ganasce. L'unica conseguenza della rotazione fra queste \u00e8 il cambio di colore del codolo, dovuto all'elevata temperatura raggiunta per attrito.\nPer lavori impegnativi, sia di bricolage che professionali, sono disponibili tipi di trapani portatili adatti a perforare cemento armato e pietra. Per la posa in opera di tasselli metallici in strutture in cemento armato, solitamente si impiega un trapano definito \"tassellatore\". Per realizzare fori di grosso diametro nel cemento armato, come nel caso in cui si debba far passare tubi dell'acqua attraverso una parete portante, \u00e8 preferibile utilizzare un attrezzo definito \"demolitore\"; la tecnologia di questo attrezzo consiste in due funzioni distinte selezionabili sul momento: scalpello demolitore o trapano a percussione, l'efficienza dell'attrezzo, ovvero la rapidit\u00e0 di perforazione, conseguenza della forza battente, \u00e8 riportata nelle specifiche dichiarate dal costruttore, espressa in Joule. Questi tipi di trapani adottano punte a forare conformate diversamente dalle normali, sia nel codolo di innesto che nella forma e angolazione nel tagliente, il quale pu\u00f2 essere a inserti multipli, pertanto non compatibili con quelle del trapano normale. Gli standard pi\u00f9 diffusi sono due, \"SDS plus\" per inserti destinati a lavorazioni di medio impegno e \"SDS max\" per inserti destinati a lavorazioni pi\u00f9 impegnative, i mandrini e gli inserti sono ovviamente incompatibili tra di loro, l'uso del tagliente multiplo rispetto alla classica piastrina a doppio tagliente conferisce al foro eseguito una cilindricit\u00e0 pi\u00f9 uniforme. Per praticare fori di diametro ancora maggiore, viene usato un attrezzo chiamato carotatrice, impiegato esclusivamente in ambito professionale, il quale adotta come elementi da taglio, utensili cilindrici disponibili in vari diametri e lunghezze, chiamati foretti o corone dentate.\nModelli portatili.\nSono versioni maneggevoli, dotati di un motore azionato dalla corrente di linea o da batterie autonome. I trapani portatili si dividono in due categorie: la prima dispone di un motore azionato dalla corrente di rete, la seconda dispone di un motore alimentato da batterie autonome.\nI primi, con potenze che variano da poche centinaia di watt a oltre 2 kilowatt, sono adatti per forature impegnative su metallo, pietra e cemento. Sono disponibili versioni con velocit\u00e0 di lavoro variabile, caratteristica quasi indispensabile nei casi in cui si preveda un uso generico dell'attrezzo. Due esempi sull'uso della velocit\u00e0 minima e massima: la foratura dell'acciaio inossidabile, data l'estrema tenacit\u00e0 di questa lega, obbliga a mantenere lento l'avanzamento del tagliente della punta, perch\u00e9 anche se questa \u00e8 in HSS (acciaio super rapido) al cobalto e la zona del taglio viene lubrificata con olio, il valore dell'attrito \u00e8 tale che velocit\u00e0 elevate portano facilmente alla fusione della punta; all'estremo opposto, vi \u00e8 la foratura del legno, in cui maggiore \u00e8 la velocit\u00e0 di rotazione della punta, minore \u00e8 il rischio di scheggiature sul bordo del foro. Per l'uso hobbistico sono disponibili supporti da banco, adatti a permetterne l'uso come fossero trapani a colonna: i pi\u00f9 economici adottano il sistema a leva, mentre i supporti a cremagliera, pi\u00f9 precisi e agevoli nell'uso, sono pi\u00f9 costosi.\nLe parti principali da cui \u00e8 costituito un trapano portatile sono: l'involucro esterno detta carcassa, un motore formato da un indotto o rotore e uno statore, un interruttore, una parte meccanica formata dagli ingranaggi ed un mandrino.\nI trapani a batteria, meno potenti, hanno il vantaggio di non aver bisogno di una presa elettrica per funzionare. Dispongono di una batteria a sostituzione rapida che, in base alla capacit\u00e0 di accumulo, permette di lavorare per un certo tempo. A carica esaurita la batteria va sostituita con una carica, e le batterie sono solitamente ricaricabili tramite un apposito alimentatore fornito in dotazione al trapano. Un dato indiretto per valutare la potenza e la durata di lavoro della batteria \u00e8 il suo valore di tensione, che pu\u00f2 variare tra 9, 12, 18 e 24 V. Un elevato valore di tensione fornisce maggiore potenza e permette di lavorare pi\u00f9 a lungo prima di dover sostituire la fonte di energia. Non sviluppando forze molto grandi, dispongono tutti di mandrino autoserrante, ovvero non occorre una chiave per serrare la punta. Una funzione quasi sempre presente \u00e8 la reversibilit\u00e0 di rotazione, utile, usando gli inserti appropriati, per svitare viti da legno, che \u00e8 attivabile tramite una levetta o un pulsante, i quali, azionando un deviatore, invertono la polarit\u00e0 della corrente inviata al motore, facendolo quindi ruotare nel verso opposto.\nUn'ultima importante considerazione da farsi su tutti gli utensili elettrici e quindi anche per i trapani: normalmente viene dichiarato dal produttore che un determinato utensile o un trapano ha una potenza, per esempio, di 1000W (watt). Questa indicazione \u00e8 formalmente errata poich\u00e9, in effetti la caratteristica che ci viene mostrata non \u00e8 la potenza bens\u00ec l'assorbimento dell'utensile; la potenza reale resa si aggira intorno al 50% della potenza assorbita, tranne in qualche caso.\nCapacit\u00e0 di massima foratura.\nLa capacit\u00e0 di massima foratura indica in mm il diametro massimo del foro che il trapano pu\u00f2 eseguire con la punta specifica per la sua applicazione. Ad esempio, la capacit\u00e0 di foratura massima di un trapano con potenza di 550 W della Black &amp; Decker \u00e8 descritta come segue:"}
{"id": "2258154", "revid": "287204", "url": "https://it.wikipedia.org/wiki?curid=2258154", "title": "Milan Galic", "text": ""}
{"id": "2258159", "revid": "62748", "url": "https://it.wikipedia.org/wiki?curid=2258159", "title": "Municipalit\u00e0 locale di Mtubatuba", "text": "Mtubatuba \u00e8 una municipalit\u00e0 locale (in inglese Mtubatuba Local Municipality) appartenente alla municipalit\u00e0 distrettuale di Umkhanyakude della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 33.610 abitanti.\nLa sede amministrativa e legislativa \u00e8 la citt\u00e0 di Mtubatuba e il suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 KZN275.\nGeografia fisica.\nConfini.\nLa municipalit\u00e0 locale di Mtubatuba confina a nord e a est con il District Management Areas KZDMA27, a sud con quella di Mbonambi (UThungulu) e a ovest con quella di Hlabisa."}
{"id": "2258173", "revid": "1632387", "url": "https://it.wikipedia.org/wiki?curid=2258173", "title": "Carbone", "text": "Il carbone (o carbon fossile) \u00e8 un combustibile fossile o roccia sedimentaria estratto da miniere sotterranee o a cielo aperto, o prodotto artificialmente. La formazione del carbone risale a circa 345 milioni di anni fa, quando un clima caldo e umido e un'elevata concentrazione di CO2 favorirono la crescita di alberi giganti: dopo la loro morte, provocata da inondazioni, si veniva a creare un ampio strato di legname, che non veniva degradato a causa dell'assenza di funghi e batteri specifici ancora non sviluppati, coperto poi da vari strati di altri sedimenti che lo sottoponevano a pressioni elevate e all'assenza di ossigeno. Questo continuo processo ha portato alla formazione di quelli che conosciamo come carboni fossili.\n\u00c8 un combustibile pronto all'uso, formatosi entro rocce sedimentarie di colore nero o bruno scuro. \u00c8 composto principalmente da carbonio e contiene tracce di idrocarburi, oltre a vari altri minerali assortiti, compresi alcuni a base di zolfo. Esistono vari metodi di analisi per caratterizzarlo. L'inizio del suo massiccio sfruttamento \u00e8 spesso associato alla Rivoluzione industriale, e ancora oggi rimane un combustibile importante: viene prodotta usando il carbone un quarto dell'elettricit\u00e0 mondiale, circa la met\u00e0 dell'elettricit\u00e0 negli Stati Uniti e circa il 10% in Italia. In passato era utilizzato anche per alimentare alcuni mezzi di trasporto, quali le locomotive e le navi a vapore, per azionare le macchine a vapore delle industrie (nel corso dell'Ottocento e della prima parte del Novecento) e per il riscaldamento degli edifici.\nL'uso del carbone per la produzione di energia \u00e8 globalmente uno dei fattori principali dell'emissione antropica di anidride carbonica nell'atmosfera terrestre, principale causa dell'effetto serra e del surriscaldamento globale. Dal carbone si pu\u00f2 ottenere il carbone attivo usato in chimica. Inoltre dal lavaggio del gas di carbone si ottiene come sottoprodotto il catrame di carbone.\nEtimologia.\nLa parola \"carbone\" deriva dal latino \"carbo, -onis\" (accusativo \"carbonem\" &gt; volgare: \"carbone(m)\"), simile al greco \"karpho\" (\u03ba\u03b1\u03c1\u03c6\u03c9), che significa \"rendere asciutto, arido\". La radice indoeuropea \"car\" significa \"ardere\". Il carbone non fu estratto che a partire dal tardo Medioevo.\nFormazione geologica.\nIl carbone \u00e8 composto da materiali carboniosi. Si stima che questi materiali compongano oltre il 50% del suo peso e oltre il 70% del suo volume. Il carbone \u00e8 il risultato della trasformazione di resti vegetali che sono stati compressi, alterati chimicamente e trasformati da calore e pressione nel corso dei tempi geologici.\nDalle osservazioni paleontologiche, stratigrafiche e sedimentarie si \u00e8 concluso che il carbone si sia formato prevalentemente a partire da piante cresciute in ecosistemi paludosi. Quando queste piante morirono, la loro biomassa si deposit\u00f2 in ambienti subacquei anaerobici in cui il basso livello di ossigeno presente prevenne il loro decadimento, imped\u00ec l'ossidazione, la decomposizione e il rilascio di biossido di carbonio. La nascita e la morte di generazioni successive di piante formarono spessi depositi di materia organica lignea non ossidata, in seguito ricoperti da sedimenti e compattati in depositi carbonacei come torba, bitume o antracite. Indizi sul tipo di piante che hanno originato un deposito possono essere rintracciati nelle rocce scistose o nell'arenaria che lo ricopre o, con tecniche particolari, nel carbone stesso.\nL'era geologica durante la quale si form\u00f2 la maggior parte dei depositi di carbone attualmente conosciuti nel mondo \u00e8 il Carbonifero, fra i 280 e i 345 milioni di anni fa. Si tratta dell'era che vide l'esplosione della vita vegetale sulla terraferma e che ha preso il nome proprio per l'abbondanza di questi giacimenti originatisi rinvenibili entro formazioni geologiche appartenenti a questo periodo.\nUtilizzo del carbone.\nIl carbone \u00e8 una delle principali fonti di energia dell'umanit\u00e0. Nel 2010 circa il 40% dell'energia elettrica mondiale \u00e8 stata prodotta bruciando carbone e le riserve accertate ammontavano ad almeno 300 anni di produzione.\nDal carbone \u00e8 possibile ottenere altri tipi di combustibile pi\u00f9 facilmente trasportabili e con un maggior rendimento; i processi normalmente utilizzati per raffinarlo sono la gassificazione e la liquefazione.\nGassificazione.\nIn passato il carbone veniva convertito in gas, poi distribuito per mezzo di tubature ai clienti per essere bruciato per illuminazione, riscaldamento e cucina. Oggi vengono usati gas naturali, come il metano, perch\u00e9 pi\u00f9 sicuri. La gassificazione rimane comunque una possibilit\u00e0 per un utilizzo futuro del carbone, visto che in genere il gas brucia a temperature pi\u00f9 alte ed \u00e8 pi\u00f9 pulito del carbone convenzionale.\nLiquefazione.\nIl carbone pu\u00f2 essere convertito anche in combustibili liquidi come benzina o gasolio, attraverso svariati procedimenti. Il processo Fischer-Tropsch di sintesi indiretta di idrocarburi liquidi fu usato nella Germania nazista e per svariati anni in Sudafrica; in entrambi i casi la motivazione fu l'isolamento politico di questi regimi che erano impossibilitati ad acquistare petrolio greggio sui mercati internazionali. Il carbone veniva gassificato in modo da produrre \"syngas,\" una mistura purificata e bilanciata di CO e H2, che veniva poi fatto condensare utilizzando un catalizzatore Fischer-Tropsch per produrre idrocarburi leggeri, poi trasformati in benzina e gasolio. Inoltre il Syngas pu\u00f2 essere convertito in metanolo, un ulteriore combustibile o additivo per carburanti, che pu\u00f2 essere ulteriormente riconvertito in benzina tramite il processo M-gas della Mobil.\nEsiste anche un processo di liquefazione diretta chiamato processo Bergius (liquefazione attraverso idrogenazione), mai usato al di fuori della Germania che lo sfrutt\u00f2 durante la Prima e la Seconda guerra mondiale. In Sudafrica fece qualche esperimento in questa direzione la compagnia SASOL.\nUn ulteriore procedimento per ottenere idrocarburi liquidi dal carbone \u00e8 la \"low temperature carbonization\" (LTC), o carbonizzazione a bassa temperatura. Il carbone viene trasformato in coke a temperature fra i 450 e i 700 \u00b0C, invece degli 800-1000\u00ba del coke utilizzato in metallurgia. Questa temperatura facilita la produzione di catrami pi\u00f9 ricchi di idrocarburi leggeri dei catrami normali. Il catrame viene poi trasformato in combustibile. Questo processo fu sviluppato da Lewis Kerrick, un tecnico specializzato in argilliti petrolifere, all'ufficio minerario degli Stati Uniti negli anni 1920.\nTutti questi metodi di produzione di combustibile liquido rilasciano CO2 (anidride carbonica). L'isolamento della CO2 \u00e8 auspicabile, per evitare che venga rilasciata nell'atmosfera contribuendo all'effetto serra. Visto che la produzione di CO2 \u00e8 uno dei flussi principali del processo, la sua separazione \u00e8 pi\u00f9 facile di quanto non sia possibile partendo dai gas prodotti dalla combustione del carbone con l'aria, nei quali la CO2 \u00e8 miscelata con azoto e altri gas.\nLa liquefazione del carbone \u00e8 una delle tecnologie che limitano la crescita del prezzo del petrolio. Le stime del costo della produzione di carburanti liquidi partendo dal carbone suggeriscono che essa diventi competitiva quando il prezzo del petrolio superi una certa soglia. Avendo tecnologie commercialmente mature, il vantaggio economico della liquefazione indiretta del carbone, rispetto a quella diretta, fu reso noto da William e Larson, nel 2003.\nGrafitazione.\nLa grafitazione \u00e8 un processo chimico di elettro-induzione che trasforma il carbone amorfo in grafite artificiale. Il processo avviene in forni alimentati in corrente continua ad altissima intensit\u00e0.\nTipi di carbone.\nCarboni fossili.\nLa qualit\u00e0 dei combustibili, cio\u00e8 la composizione chimica dei carboni \u00e8 strettamente collegata al tempo trascorso per la loro formazione.\nTorba.\nLa torba non \u00e8 un vero e proprio carbone fossile, in quanto deriva da piante erbacee che hanno subito una trasformazione parziale. Ha un aspetto spugnoso o addirittura filamentoso e un colore scuro. Si trova in giacimenti superficiali detti torbiere, da cui viene estratta con una draga (macchina da scavo). Contiene molta acqua e ha un alto contenuto di ceneri. Viene usata soprattutto in agricoltura per arricchire il suolo con sostanze ricche di humus.\nSi \u00e8 formata dalla decomposizione di vegetali in zone paludose con clima umido temperato o freddo poich\u00e9 in climi caldi la velocit\u00e0 di evaporazione dell'acqua e la decomposizione veloce e totale non consentono la formazione di torba ad alte temperature. Alcune di queste zone sono la Terra del Fuoco, l'Irlanda, le Falkland, l'Islanda, la Germania, i Paesi Bassi e l'Austria.\nAnche in Italia ci sono giacimenti di torba: sulle Alpi, in particolare colle del Moncenisio, passo del San Gottardo, colle del Piccolo San Bernardo, nelle valli del Brenta, del Piave, ad Alice Superiore presso Ivrea, a Iseo, Varese, Verona, Udine; alle foci di fiumi come Po, Adige, Arno, Tevere, essi ammontano a circa 36 milioni di tonnellate.\nLa percentuale di acqua appena estratta \u00e8 piuttosto alta, circa 70\u201390%; essa pu\u00f2 scendere per essiccamento all'aria per alcuni giorni fino a circa 50%, lasciando per settimane si arriva al massimo al 30%. Ottenerla artificialmente non \u00e8 conveniente perch\u00e9 si consumano pi\u00f9 di 20,3\u00a0MJ/kg (4850\u00a0kcal/kg) per produrre torba secca, ottenendo un prodotto con potere calorifico non superiore a 23,0\u00a0MJ/kg (5500\u00a0kcal/kg).\n\u00c8 poco usata come combustibile, se non in loco; il principale utilizzo \u00e8 come fertilizzante, dato che si impregna facilmente con i concimi.\nLignite.\nIl nome deriva dal latino \"lignum\" \u00ablegno\u00bb con il suffisso scientifico \u00ab-ite\u00bb, indicante minerale. Ha un contenuto di carbonio di circa 70% e un potere calorifico di 18,8-25,1\u00a0MJ/kg (4500-6000 kcal/kg); la sua formazione risale a circa 80 milioni di anni fa. Questo carbone presenta ancora la struttura del legno da cui ha avuto origine. I giacimenti si trovano prevalentemente in superficie e pertanto viene estratto in miniere a cielo aperto. Non \u00e8 un buon combustibile e quindi economicamente poco conveniente; viene di solito utilizzata per alimentare centrali elettriche o per produrre gas, ammoniaca, petrolio sintetico.\nLa lignite \u00e8 un carbone fossile di formazione relativamente recente, originatosi da foreste del secondario e del terziario.\n\u00c8 un sedimento fossile, organico e combustibile; si presenta con colore da bruno a nero e pertanto viene chiamato anche carbone marrone.\nLa lignite possiede un'umidit\u00e0 relativa piuttosto elevata, mediamente superiore al 21% (pu\u00f2 superare anche il 45%) e la sua carbonificazione non \u00e8 mai del tutto completa, ci\u00f2 ne fa un combustibile di limitato pregio.\nHa un potere calorifico superiore intorno a 23,9\u00a0MJ/kg (5700\u00a0kcal/kg), considerando la sostanza senza ceneri.\nIl tenore di umidit\u00e0 \u00e8 quello che si stabilisce ad una temperatura di 30\u00a0\u00b0C per un'umidit\u00e0 relativa dell'aria del 96%.\nQuesto combustibile \u00e8 stato ampiamente utilizzato in tutta Italia fino agli anni cinquanta e sessanta, soprattutto per la produzione dell'energia elettrica necessaria alla nascente industria italiana.\n\u00c8 difficile da immagazzinare e trasportare perch\u00e9 presenta un forte rischio di combustione, e all'aria aperta tende a polverizzarsi.\nIl calore generato dalla lignite varia fra i 9 e i 17 milioni di Btu/ton (da 10 a 20\u00a0MJ/kg), per materiale umido e privo di componenti minerali. Il calore generato da lignite degli Stati Uniti \u00e8 in media di 13 milioni di Btu/ton (15\u00a0MJ/kg).\nLe ligniti sono di tre tipi:\nAlcune loro caratteristiche sono illustrate in tabella:\nGrazie all'essiccamento all'aperto sotto tettoie si possono raggiungere concentrazioni di acqua del 20\u201325%.\nL'uso principale \u00e8 come combustibile, in focolai a griglie adatti a combustibili in pezzatura minuta o in impianti a combustibile polverizzati.\nPer distinguere la lignite dal litantrace esistono alcuni saggi:\nLitantrace.\nIl litantrace \u00e8 il carbone fossile inteso nel senso vero e proprio del termine. Il termine ha origine dal greco: \u03bb\u03af\u03d1\u03bf\u03c2 (l\u00ecthos) \u00abpietra\u00bb e \u1f04\u03bd\u03d1\u03c1\u03b1\u03be (\u00e0nthrax) \u00abcarbone\u00bb.\nHa un contenuto di carbonio tra il 75% e il 90% e un potere calorifico di 29,3-35,6\u00a0MJ/kg (7000-8500 kcal/kg); la sua formazione risale a circa 250 milioni di anni fa e si trova in strati compressi tra rocce di composizione diversa. \u00c8 il carbone pi\u00f9 diffuso in natura e il pi\u00f9 utilizzato a livello industriale e per la produzione di energia elettrica. Da esso si ottiene anche il coke, un carbone artificiale compatto e resistente impiegato negli altiforni.\nDuro e compatto, presenta in genere una percentuale di umidit\u00e0 molto bassa, dell'ordine del 2-3%, con un tenore di ceneri abbastanza piccolo, che di solito \u00e8 del 3-7% e solo raramente raggiunge valori pi\u00f9 elevati.\nAumentando il tempo di fossilizzazione, diminuisce la quantit\u00e0 di acqua: questo \u00e8 un aspetto molto importante perch\u00e9 la presenza di acqua fa aumentare i costi di trasporto e diminuire il potere calorifico del carbone.\nSecondo Gruner, le litantracee sono classificate in cinque grandi categorie in base a due propriet\u00e0 fondamentali:\nIl termine sostanze volatili indica quella frazione che in seguito al riscaldamento necessario per ottenere il coke viene eliminata sotto forma di composti gassosi.\nLa lunghezza della fiamma \u00e8 in relazione con il tenore delle sostanze volatili che durante la combustione in parte distillano e poi bruciano, originando appunto a seconda della quantit\u00e0 fiamme pi\u00f9 o meno lunghe.\nI litantraci pi\u00f9 pregiati sono i grassi a corta fiamma e i grassi propriamente detti da cui si pu\u00f2 ricavare un coke relativamente poco poroso e dotato di elevata resistenza meccanica alla compressione.\nEsso trova largo impiego nella produzione della ghisa a partire dai minerali di ferro e viene perci\u00f2 chiamato \"coke siderurgico.\"\nLitantrace bituminoso.\nIl litantrace bituminoso \u00e8 un carbone denso, generalmente nero, a volte marrone scuro, spesso con strisce ben definite di materiale chiaro e friabile, usato principalmente nelle centrali elettriche a turbina e in quantit\u00e0 non trascurabili per riscaldamento e in impianti di produzione per ottenere coke. Produce fumo durante la combustione e si decompone facilmente se esposto all'aria.\nIl litantrace bituminoso \u00e8 il carbone pi\u00f9 prodotto negli Stati Uniti. Il suo tasso di umidit\u00e0 \u00e8 inferiore al 20%, quando non addirittura del 12% per la qualit\u00e0 \"seaborne trade\", .\nIl suo potere calorifico varia dai 21 ai 30 milioni di Btu/ton (da 24 a 35\u00a0MJ/kg) per il materiale puro. Questa qualit\u00e0 di carbone negli Stati Uniti genera in media 24 milioni di Btu/ton (28\u00a0MJ/kg), allo stato grezzo.\nLitantrace sub-bituminoso.\nLe propriet\u00e0 di questo materiale sono intermedie fra quelle della lignite e del litantrace bituminoso. Viene utilizzato prevalentemente come combustibile nelle centrali elettriche a turbina, bruciando genera molto fumo e si polverizza abbastanza lentamente. Pu\u00f2 variare a seconda del livello al quale viene estratto: cedevole al tatto, friabile, marrone scuro o nerastro negli strati inferiori, oppure pi\u00f9 chiaro, legnoso e relativamente duro negli strati superiori.\nIl litantrace sub-bituminoso pu\u00f2 contenere umidit\u00e0 dal 20 al 30% del suo peso. Il calore generato da questo materiale varia dai 17 ai 24 milioni di Btu/ton (dai 20 ai 21\u00a0MJ/kg), partendo da materiale grezzo. La maggior produzione di litantrace sub-bituminoso degli Stati Uniti \u00e8 il bacino del Powder River, nello Stato del Wyoming.\nAntracite.\nIl nome deriva dal greco \u1f04\u03bd\u03d1\u03c1\u03b1\u03be (\u00e0nthrax) \u00abcarbone\u00bb con il suffisso scientifico \u00ab-ite\u00bb, indicante minerale. \u00c8 il pi\u00f9 antico carbone proveniente da resti vegetali preistorici; contiene una percentuale di carbonio pari al 90% e ha un potere calorifico di 35.6\u00a0MJ/kg (8500\u00a0kcal/kg). Questo tipo di carbone risale a circa 400 milioni di anni fa. Ha colore nero e lucentezza metallica, \u00e8 un carbone duro e fragile e pi\u00f9 pesante degli altri. D\u00e0 una fiamma corta, con poco fumo, sviluppa molto calore, essendo il carbone pi\u00f9 antico \u00e8 il pi\u00f9 ricco di carbonio, ma viene utilizzato molto poco perch\u00e9 assai costoso, essendo difficilmente reperibile.\nLantracite \u00e8 il carbone di qualit\u00e0 superiore, usato principalmente per il riscaldamento domestico. \u00c8 duro, fragile e nero lucido, contiene un'alta percentuale di carbonio fissato e una bassa percentuale di materia volatile. L'umidit\u00e0 contenuta nell'antracite appena estratta \u00e8 in genere inferiore al 15%. Il potere calorifico specifico dell'antracite pura varia dai 22 ai 28 milioni di Btu/ton (da 26 a 33\u00a0MJ/kg). L'antracite consumata negli Stati Uniti contiene in media 25 milioni di Btu/ton (29\u00a0MJ/kg).\nA partire dal 1980 gli scarti e i detriti di antracite vengono usati per la generazione di energia elettrica. Questo combustibile in media fornisce 15 milioni di Btu/ton (17\u00a0MJ/kg), o meno.\nGiaietto.\nIl giaietto \u00e8 un mineraloide ossia una forma naturale e compatta di lignite che perlopi\u00f9 viene lucidata e utilizzata come pietra ornamentale sin dall'et\u00e0 del ferro.\nCarboni non fossili.\nCarbone vegetale.\nTipo di carbone prodotto da un processo di carbonizzazione della legna, tramite una carbonaia.\nCoke.\nIl coke \u00e8 un residuo solido carbonioso di litantrace bituminoso con bassi livelli di cenere e di solfuri, da cui le componenti volatili siano state estratte attraverso la cottura in forno alla temperatura di 1000\u00a0\u00b0C e in assenza di ossigeno. Questo procedimento permette di fondere il carbonio fisso con le ceneri.\n\u00c8 grigio, duro e poroso, e ha potere calorifico pari a 29,6\u00a0MJ/kg. I sottoprodotti della conversione del carbone in coke sono catrame o pece, ammoniaca, oli leggeri e \"carbone gassificato\", o \"gas di cokeria\".\nIl coke \u00e8 ottenuto da dei processi di raffinazione del petrolio e del litantrace in impianti chiamati cokerie, che solitamente fanno parte del complesso di un impianto siderurgico. La cokeria \u00e8 composta da forni costituiti da una serie di celle rivestite internamente di mattoni refrattari silicei o silico-alluminosi, disposte l'una di fianco all'altra in batteria. Le celle hanno una forma stretta e allungata; sono larghe circa 0,40/0,60\u00a0m, alte 4-6\u00a0m e profonde 10-16\u00a0m.\nIl carbone fossile viene chiuso ermeticamente nelle celle che vengono riscaldate dall'esterno con le fiamme di un gas che brucia nell'intercapedine tra una cella e l'altra. Il carbone rimane nelle celle alla temperatura di 1200-1300\u00a0\u00b0C per un tempo di 14-15 ore, durante il quale si libera di buona parte dello zolfo e delle materie volatili e acquista quelle caratteristiche di porosit\u00e0 e resistenza meccanica necessarie per il suo utilizzo nell'altoforno.\nMediamente per ogni 1000\u00a0kg di carbone fossile vengono ottenuti 300\u00a0Nm\u00b3 di gas, 700\u00a0kg di coke, 55\u00a0kg di idrocarburi pesanti e aromatici (naftalina, benzolo, catrame, acqua ammoniacale, coloranti, materie prime per l'industria farmaceutica, fertilizzanti, ecc.). Il gas \u00e8 un ottimo combustibile, dato che ha un potere calorifico di 17/21\u00a0MJ/Nm\u00b3, e dopo un'adeguata depurazione viene utilizzato nello stesso stabilimento siderurgico come combustibile per la cokeria, per i ricuperatori Cowper, per la centrale termoelettrica, ecc. Il carbone fossile non pu\u00f2 essere utilizzato in applicazioni metallurgiche, perch\u00e9 \u00e8 compatto, friabile, ricco di zolfo e di materie volatili.\nIn virt\u00f9 del suo alto potere calorifico, il coke \u00e8 utilizzato come combustibile e come agente riducente nei forni fusori dei minerali metalliferi (altoforni).\nStoria.\nCarbone di storta si forma sulle parti alte delle storte in cui avviene la distillazione di carbone fossile.\nRiserve mondiali di carbone.\nNel 1996 \u00e8 stato stimato che le riserve mondiali di carbone economicamente accessibile con le tecniche minerarie conosciute oggi ammontino a circa 15 bilioni di tonnellate, la met\u00e0 delle quali di antracite. L'energia contenuta nel carbone di tutto il mondo supera ampiamente i 10 trilioni di yottajoule. Con l'attuale ritmo di consumo si stima che le riserve dureranno poco meno di 300 anni. Il Dipartimento per l'Energia degli Stati Uniti stima le riserve nazionali in 1.081.279 milioni di tonnellate, corrispondenti a circa 4.786 BBOE (barili di petrolio equivalenti). La quantit\u00e0 di carbone bruciata nel corso del 2001 ammonta a 2,337 GTOE (gigatonnellate equivalenti di petrolio), corrispondenti a 46 MBOED (milioni di barili di petrolio equivalenti giornalieri). A questo andamento le riserve dureranno 285 anni. In confronto, nel corso del 2001, il gas naturale forn\u00ec 51 MBOED, e il petrolio 76 MBD (milioni di barili al giorno). La nazione con il maggior consumo di carbone \u00e8 la Cina, la cui produzione e consumo di petrolio \u00e8 in crescita continua dal 2000. Nel 2012 la Cina estraeva il 46% della produzione mondiale di carbone e consumava il 49% della produzione mondiale, in gran parte per produrre corrente elettrica necessaria al suo sviluppo economico. Pi\u00f9 in generale il 90% della produzione mondiale di carbone \u00e8 fornita da dieci paesi, con gli USA al secondo posto che estraggono il 12% del totale mondiale dietro la Cina; sul piano del consumo l'85% del carbone viene consumato da dieci paesi, di cui otto fanno parte del gruppo dei maggiori produttori, gli USA sono il secondo produttore consumando l'11% della produzione mondiale.\nPericolosit\u00e0 delle miniere.\nLe miniere a cielo aperto hanno un enorme impatto ambientale. Invece quelle tradizionali solitamente si spingono a pi\u00f9 di 200 metri di profondit\u00e0, in cunicoli polverosi e con temperature intorno ai 30\u00a0\u00b0C. Questo comporta, anche con le pi\u00f9 moderne tecnologie minerarie, forti rischi per la salute dei minatori e una considerevole mortalit\u00e0, sia per la possibilit\u00e0 di contrarre malattie come la silicosi, sia per il verificarsi di incidenti dovuti all'incendio dei gas prodotti dal carbone, innescati anche solo da una piccola scintilla. ; nonostante questo, alcuni enti elettrici continuano a favorire il lavoro dei minatori per poter cos\u00ec acquistare il carbone a un prezzo pi\u00f9 basso che nel resto del mondo. \nUtilizzo del carbone.\nIl carbone \u00e8 una fonte di carbonio naturale. La principale fonte rimane comunque il petrolio. Le tecnologie moderne sembrano dimostrare che da questo elemento si possano ricavare prodotti chiave per lo sviluppo, come le fibre di carbonio e le nanostrutture.\nDiversi utilizzi delle miniere.\nTecnologie non ancora collaudate consentirebbero di sfruttare le miniere di carbone esistenti per produrre combustibile in modi alternativi, ad esempio recuperando il metano generato dalla decomposizione del carbone. Questo consentirebbe di ottimizzare la quantit\u00e0 di carbonio estratto da una miniera e nel frattempo limitare il rilascio del gas nell'atmosfera e il conseguente effetto serra. Questo comporterebbe anche la custodia degli impianti dismessi, prevenendo l'innesco di giganteschi incendi sotterranei che oggi, in tutto il mondo, sono fonte considerevole di inquinamento, gas serra e gas tossici.\nAnalisi e valutazione tecnologica del carbone.\n\u00c8 possibile effettuare un'analisi elementare per valutare la composizione percentuale nei vari elementi costituenti (% di C, H, N, S, \u2026).\nUn altro tipo di analisi \u00e8 quella cosiddetta immediata, cui fanno riferimento i contratti commerciali e i requisiti di qualit\u00e0; tra queste ci sono la percentuale di acqua, di sostanze volatili e di ceneri.\nLa percentuale di acqua (% H2O) si determina come perdita in peso a 105\u00a0\u00b0C; la percentuale di sostanze volatili (% S.V.) si determina come perdita in peso a 950\u00a0\u00b0C; infine la percentuale di ceneri si determina come residuo dopo calcinazione. Si effettuano anche misure della plasticit\u00e0 e della resistenza meccanica quali l'indice di libero rigonfiamento, il potere agglutinante e il potere agglomerante.\nL'indice di libero rigonfiamento (i.l.r.) si misura dopo riscaldamento ad 820\u00a0\u00b0C confrontando il residuo con un profilo di riferimento.\nIl potere agglutinante (p.a.) si determina riscaldando il campione polverizzato e disperso in un materiale inerte; si ottiene un materiale cementato di cui si misura la resistenza meccanica: si misura l'attitudine del carbone a cementare a s\u00e9 materiali inerti. \u00c8 indice della compattezza e resistenza del coke ottenibile.\nIl potere cokificante \u00e8 l'attitudine del carbone, scaldato in assenza di aria, ad aumentare di volume formando una massa porosa. Si effettua scaldando il campione a 600\u00a0\u00b0C e valutando forma e consistenza del residuo.\nEsistono diversi tipi di carboni fossili che si differenziano a seconda dell'et\u00e0 (carbogenesi): il pi\u00f9 antico \u00e8 l'antracite, quindi litantrace, poi lignite e il pi\u00f9 giovane, la torba.\nLa composizione chimica elementare varia con l'et\u00e0, arricchendosi in carbonio e perdendo ossigeno:\nIl loro potere calorifico aumenta da torba ad antracite, mentre il rapporto H/C \u00e8 sempre pi\u00f9 piccolo:\nComportamento al riscaldamento in assenza di aria.\nInizialmente si ha una reazione endotermica (~ 150\u00a0\u00b0C) con perdita di acqua e formazione di una fase instabile M.\nTra 350 e 500\u00a0\u00b0C si ha la rottura dei legami intermolecolari, lo sviluppo di CH4 e H2 (fase G1) derivanti dalla rottura dei legami pendenti, formazione di radicali nel residuo solido e loro ricombinazione.\nSi formano quindi dei prodotti di decomposizione liquidi che fungono da lubrificante per il resto del solido: si forma il cosiddetto semicoke (R), un materiale rigonfiato che si forma per solidificazione della massa solida molle.\nTra 600 e 700\u00a0\u00b0C si ha un'altra depolimerizzazione, che continua fino a 900-1000\u00a0\u00b0C, con sviluppo di un secondo gas G2 (NH3 acquosa, catrame, altri prodotti) e formazione di un solido S, il coke.\nInfine si ha la risolidificazione di S, con sviluppo di calore, dovuta alla fusione totale con distruzione della struttura originaria del carbone: questa presenta unit\u00e0 aromatiche condensate disposte a strati, con formazione di piani paralleli a tratti.\nAll'inizio del processo di cokificazione (80% di C) si ha una \"struttura aperta\", caratterizzata da strati brevi, legami intermolecolari e struttura porosa. Durante il processo, quando gli idrocarburi lubrificano la massa, si ha una \"struttura liquida\" (89% C) con strati pi\u00f9 orientati e diminuzione dei legami intermolecolari e della porosit\u00e0. Alla fine si ha una \"struttura antracitica\" (94% C) che presenta strati pi\u00f9 estesi e pi\u00f9 orientati e pori di forma allungata tra pacchetti di strati.\nEffetti nocivi della combustione del carbone.\nLa combustione del carbone, come quella di ogni altro composto del carbonio, produce anidride carbonica (CO2), monossido di carbonio, anidride solforosa e ossidi di azoto. Per ridurre le emissioni sono state proposte tecniche di \"sequestro\" della CO2, anche se queste applicazioni sono ancora in fase di approfondimento e messa a punto in numerosi paesi avanzati (USA, Germania, U.K., Italia, Giappone, ecc.), causa l'elevato costo che queste tecnologie richiedono per un'applicazione in larga scala.\nL'anidride solforosa reagisce con l'acqua, formando acido solforoso. Quando l'anidride solforosa viene rilasciata nell'atmosfera, reagisce con il vapore acqueo ed eventualmente torna sulla terra in forma di pioggia acida. Per evitare questo, le moderne centrali sono equipaggiate con sistemi di desolforazione e denitrificazione, oltre che di filtrazione dei fumi post-combustione, per ridurre l'emissione di particolato in atmosfera.\nQueste tecnologie hanno spostato la pressione inquinante di questi impianti: non sono pi\u00f9 gli ossidi di azoto e di zolfo il problema pi\u00f9 rilevante, ma l'emissione di monossido di carbonio e di metalli pesanti. Infatti la combustione del carbone a basso tenore di ossigeno, nelle caldaie ipersupercritiche, riduce ulteriormente e alla fonte l'emissione di ossidi di zolfo (SOx) e azoto (NOx), incrementando per\u00f2 d'altra parte inevitabilmente l'emissione di monossido di carbonio, il cui ruolo nella genesi delle malattie cardiovascolari i \u00e8 oramai ben noto, e il volume di carbone che ogni anno \u00e8 possibile incenerire senza superare i limiti emissivi dei NOx e SOx.\nLe emissioni della combustione di carbone in centrali elettriche rappresentano cos\u00ec, oltre alla pi\u00f9 grande fonte artificiale di anidride carbonica, anche quella di monossido di carbonio.\nTra le emissioni della combustione del carbone ci sono i metalli pesanti. Il carbone minerale pu\u00f2 contenere, oltre allo zolfo, anche tracce di metalli pesanti quali nichel, cadmio, vanadio, piombo, mercurio, cromo e arsenico, di alogeni, in particolare fluoro, cloro e i loro composti, e di materiali naturalmente radioattivi. La combustione del carbone \u00e8 considerata tra le principali fonti di emissione antropogenica di Arsenico e Mercurio. Le ceneri leggere (fly ash) e altri rifiuti di una centrale a carbone rilascerebbero nell'area circostante una quantit\u00e0 di radiazioni 100 volte superiore a quella di un impianto nucleare a parit\u00e0 di energia prodotta.\nSecondo uno studio commissionato da Greenpeace all'istituto di ricerca indipendente non-profit SOMO, L'impatto ambientale della combustione del carbone \u00e8 indicato come responsabile di 366 morti premature ogni anno in Italia.\nSignificati nelle tradizioni popolari.\nIl carbone viene associato al segno astrologico del Capricorno.&lt;br&gt;Veniva portato indosso dai ladri come protezione dall'individuazione e come aiuto alla fuga durante gli inseguimenti.&lt;br&gt;Fa parte di rituali popolari associati alla notte di capodanno.&lt;br&gt;Sognare il carbone ha vari significati nella Smorfia napoletana secondo l'azione in cui \u00e8 coinvolto.&lt;br&gt;La Befana lascia un sacchetto di carbone, al posto dei regali, ai bambini che si sono comportati male durante l'anno."}
{"id": "2258184", "revid": "2184720", "url": "https://it.wikipedia.org/wiki?curid=2258184", "title": "Siamo tutti l\u00e0 fuori", "text": "Siamo tutti l\u00e0 fuori \u00e8 una canzone scritta ed interpretata da Dolcenera e prodotta da Lucio Fabbri per il primo album della cantante, \"Sorriso nucleare\".\nLa canzone.\nIl brano \"Siamo tutti l\u00e0 fuori\" \u00e8 una canzone che mescola lo stile folk pop con l'influenza dei ritmi della pizzica salentina, musica etnica tipica della terra d'origine di Dolcenera. Un'altra caratteristica \u00e8 la convivenza tra il rock e il pianoforte, suonato dalla stessa Dolcenera anche in occasione delle performance sul palco dell'Ariston.\nIl testo parla della voglia di evasione di una generazione giovane, che si ritrova al sabato sera in cerca di leggerezza ed emozioni dopo la noia di una settimana come tutte le altre.\nIn un'intervista rilasciata al quotidiano \"la Repubblica\", Dolcenera ha affermato di aver concepito il brano una sera, subito dopo essere tornata a casa da una passeggiata per le vie di Firenze, citt\u00e0 nella quale si era trasferita per gli studi universitari: \u00abMentre camminavo tra piazza Duomo e Santa Croce vedevo avanzare queste frotte di ragazzi come me a braccetto fra di loro, vedevo i loro sorrisi, sentivo i loro discorsi. Perch\u00e9 le parole che noi giovani ci diciamo di notte sono diverse da quelle del giorno: sono confessioni sussurrate, intime, che ti addolciscono e ti fanno star male\u00bb.\nIl brano \u00e8 stato molto amato dalla comunit\u00e0 gay, perch\u00e9, come dichiarato dalla stessa Dolcenera, \u00abraccontava della voglia di cercare la propria strada insieme, anche di notte, e questo si adatta bene allo stile di vita notturno del mondo gay e lesbico\u00bb.\nNel 2006 Dolcenera ha inciso una nuova versione di \"Siamo tutti l\u00e0 fuori\", in occasione della pubblicazione in Germania della raccolta \"Un mondo perfetto\", che prende il nome dal suo secondo album.\nIl brano a Sanremo.\nIl brano \u00e8 stato presentato per la prima volta durante il Festival di Sanremo 2003 nella categoria \"Nuove proposte\". Dolcenera si era aggiudicata l'accesso al festival grazie alla vittoria del concorso televisivo Destinazione Sanremo. La canzone si \u00e8 aggiudicata la vittoria nella propria categoria, ed ha ottenuto anche il premio \"Sala stampa Radio &amp; TV\".\nLa canzone \u00e8 inclusa anche nella compilation di Sanremo, intitolata \"Sanremo 2003\".\nTracce.\nIl CD singolo contiene anche il brano \"Solo tu\", che era gi\u00e0 stato pubblicato come singolo nel 2002, e la reinterpretazione \"Piccola stella senza cielo\", di Luciano Ligabue. Tutte le tracce sono contenute anche nell'album \"Sorriso nucleare\"."}
{"id": "2258196", "revid": "2079728", "url": "https://it.wikipedia.org/wiki?curid=2258196", "title": "Rotondi", "text": "Rotondi \u00e8 un comune italiano di 3442 abitanti della provincia di Avellino in Campania. Situato nella Valle Caudina, ai piedi dei Monti del Partenio \u00e8 attraversato dal fiume Isclero e Carmignano. Famoso per la presenza del Santuario della Madonna della Stella, per le bellezze naturali del Parco Nazionale del Partenio e per i numerosi eventi storici, religiosi, civili e folcloristici, tra i quali la Zeza e la Quadriglia, storiche manifestazioni carnevalesche; la processione della Madonna della Stella con lo sparo degli archibugi dei fucilieri della Stella, rievocazione storica e religiosa che si svolge a Pasqua e il Ciuccio di fuoco, un suggestivo spettacolo pirotecnico natalizio.\nStoria.\nRotondi ha origini incerte, si sa solo che nacque sotto il dominio dei Romani i quali, intorno al 300 a. C., conquistarono l\u2019Italia meridionale, sottomettendo anche il popolo sannita che nella Valle Caudina aveva creato un centro fiorente, il \u201cCaudium\u201d. In seguito, i Romani fondarono colonie e tracciarono, per i traffici tra Roma e il sud Italia, la via Appia, dove sorsero i primi villaggi dell\u2019et\u00e0 romana di Paolisi, Rotondi e Cervinara. Si tratt\u00f2 non di paesi, ma di ville. Le uniche testimonianze che abbiamo oggi sono le tombe sannite e romane che ogni tanto affiorano lungo questa strada, alcune non molto lontane dal centro abitato di Rotondi. Il nome Rotondi ha origine dalla famiglia feudataria De Rotundis , che ottenne il feudo nel 1245,\ne abit\u00f2 nel \u201ccastrum Rotondorum\u201d (una fortificazione probabilmente sotto l\u2019attuale Santuario della Madonna della Stella) fino al 1524, quando si trasferirono a valle, e lasciarono che il\ncastello si trasformasse in una chiesa,\ntenuta dal 1524 al 1560 dai cappuccini. Nel 1560,\nessendo troppo esposto alle incursioni dei briganti,\nil santuario fu abbandonato dai monaci (che si\ntrasferirono sulla collina d\u2019Arienzo) e affidato a un\neremita che venerava un\u2019effigie bizantina raffigurante la Madonna con a lato Ges\u00f9 bambino, oggi conservata nella chiesa parrocchiale. Nel 1705 essa fu poi sostituita dall\u2019attuale statua regalata dal Cardinale Orsini. Dopo la famiglia De Rotundis, il feudo di Rotondi pass\u00f2 ad Alfonso Della Leonessa, ma essendo questi un ribelle, il re Ferrante gli tolse il territorio e lo don\u00f2 a Carlo Carafa, Marchese di Montesarchio e, successivamente, pass\u00f2 ad Alfonso d'Avalos, successivamente nel 1799, Benevento, Avellino e i paesi vicini, tra cui Rotondi, vennero completamente occupati e saccheggiati dalle truppe francesi. Il 20 Gennaio 1799 a seguito di un saccheggio al Duomo di Benevento sotto gli occhi del Cardinale Orsini, a Campizze (frazione di Rotondi) fu combattuta una battaglia chiamata \"Strage di Campizze\". Questo luogo fu teatro di una sanguinosa battaglia tra le truppe francesi, di ritorno a Napoli, e i cittadini di Benevento, Montesarchio, Rotondi, Cervinara, Paolisi e San Martino Valle Caudina stufi dei continui saccheggi. Le forze napoleoniche furono inseguite e raggiunte, appunto, a Campizze, dai ribelli che nello scontro subirono numerosissime perdite. Nel 1810 grazie alle continue lotte dei ribelli e con l'abolizione dei diritti feudali durante la dominazione francese, il feudo di Rotondi divenne Comune ed entr\u00f2 a far parte del mandamento di Cervinara insieme a San Martino Valle Caudina, nell'ambito del Principato Ultra. Con la caduta del Principato Ultra, Rotondi entr\u00f2 a far parte del Regno delle Due Sicilie e venne inclusa nella provincia della Terra di Lavoro con capoluogo Avellino. Figura di spicco nella storia rotondese \u00e8 certamente Luciano Vaccariello, sindaco nel 1885 e nel 1887 che, oltre ad essere un uomo di cultura, scrittore di varie opere letterarie, si rese benemerito presso i concittadini per una serie di opere sociali ed umanitarie. Fu ucciso da colpi di arma da fuoco da Diodato Lanni, che fu incriminato per omicidio il 26 aprile 1893 e condannato a trent\u2019anni di carcere.\nDurante la Seconda guerra mondiale, dopo la caduta del Fascismo, Rotondi venne occupata e saccheggiata dai nazisti fino al 1944 quando fu liberata delle truppe americane e inglesi di passaggio per Roma.\nSociet\u00e0.\nEvoluzione demografica.\nNegli ultimi anni Rotondi \u00e8 cresciuto molto sotto il punto di vista demografico. Si \u00e8 passato dai 1382 abitanti nel 1861 a 3630 nel 2018. Negli ultimi 10 anni la popolazione a Rotondi \u00e8 aumentata di 330 abitanti. Oltre agli italiani a Rotondi si trovano anche varie minoranze come marocchini, rumeni, albanesi, cinesi, bulgari e ucraini.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune fa parte della Comunit\u00e0 montana Partenio - Vallo di Lauro."}
{"id": "2258197", "revid": "217830", "url": "https://it.wikipedia.org/wiki?curid=2258197", "title": "Gran Premio motociclistico di Gran Bretagna 1999", "text": "Il Gran Premio motociclistico di Gran Bretagna 1999 corso il 4 luglio, \u00e8 stato l'ottavo Gran Premio della stagione 1999 e ha visto vincere la Honda di \u00c0lex Crivill\u00e9 nella classe 500, Valentino Rossi nella classe 250 e Masao Azuma nella classe 125.\nClasse 500.\nNella gara della di questa classe, 11 piloti hanno tagliato il traguardo e, di conseguenza, hanno tutti conseguito punteggio valido per il mondiale."}
{"id": "2258198", "revid": "599013", "url": "https://it.wikipedia.org/wiki?curid=2258198", "title": "Artur Wichniarek", "text": "Carriera.\nClub.\nLech Pozna\u0144 e Widzew \u0141\u00f3d\u017a.\nWichniarek inizia la sua carriera professionistica nella stagione 1993-1994 nella squadra polacca del Lech Pozna\u0144. Inizialmente non trova molto spazio ma, nella stagione 1996-1997 riesce a conquistare il posto da titolare scendendo in campo per 30 volte e realizzando 4 reti, le quali saranno le prime e le ultime realizzate con il Lech Pozna\u0144.\nNella stagione 1997-1998 Wichniarek passa al .\nRester\u00e0 con la squadra per 2 stagioni conquistando un terzo ed un secondo posto e realizzando 28 reti in 57 presenze.\nArminia Bielefeld e Hertha Berlino.\nLe ottime prestazioni con il vengono notate da una squadra tedesca, l', che nella stagione 1999-2000 lo acquista. In 4 stagioni, Wichniarek e la sua nuova squadra, passeranno dalla Bundesliga alla seconda divisione dove, nella stagione 2001-2002 conquista il titolo di capocannoniere della seconda divisione e verr\u00e0 soprannominato dai tifosi \"King Arthur\".\nDopo aver realizzato 50 reti in 101 partite con l', nell'estate del 2003 passa all'. Non sar\u00e0 un'avventura facile perch\u00e9, anche se la squadra conquista il quarto posto e nella stagione successiva il sesto posto, Wichniarek non riesce a conquistare una maglia da titolare scendendo in campo 44 volte e realizzando solo 4 reti.\nDopo le 2 stagioni passate all' decide di fare ritorno All' nella stagione 2006-2007.\nNel giugno del 2009 Wichniarek ritorna all' dopo l'ottima stagione nell' che poi retroceder\u00e0.\nRitorno al Lech Pozna\u0144.\nAlla fine della stagione 2009-2010 ritorna in Polonia al Lech Pozna\u0144, ma Il 3 novembre 2010, dopo aver giocato 7 partite di campionato, rescinde consensualmente il contratto con la societ\u00e0 polacca.\nIngolstadt.\nDopo aver rescisso con il Lech Poznan, nel gennaio 2011 firma un contratto con l'Ingolstadt, club militante in seconda divisione tedesca. A giugno dello stesso anno, scaduto il contratto, Wichniarek si ritira dal calcio giocato.\nNazionale.\nWichniarek fa il suo esordio nella Nazionale di calcio polacca il 3 marzo 1999."}
{"id": "2258204", "revid": "287204", "url": "https://it.wikipedia.org/wiki?curid=2258204", "title": "Stipe votiva di piazza San Francesco", "text": "Nel 1959 si ritrov\u00f2 in maniera fortuita nella piazza San Francesco d'Assisi di Catania un deposito di ceramiche greche dedicato a Demetra, considerato uno dei pi\u00f9 importanti e ricchi complessi votivi dell'Occidente greco. I materiali rinvenuti coprono un arco cronologico che va dalla fine del VII a tutto il IV secolo a.C..\nScavo.\nLo scavo fu eseguito dal Comune di Catania per creare l'allacciamento fognario della piazza e si sviluppava a ridosso del lato est del monumento dedicato al Beato cardinale Dusmet che si erge al centro della stessa. Per difficolt\u00e0 legate alla natura del suolo fu necessaria la creazione di pareti cementizie per limitare i danni degli scivolamenti del terreno. La trincea si svilupp\u00f2 in direzione nord-sud per circa 27 metri di lunghezza, raggiungendo l'incrocio con via Vittorio Emanuele II, e raggiunse la profondit\u00e0 di tre metri, avente uno spessore di 50 centimetri. A circa 18 metri pi\u00f9 ad ovest (su via Gagliani) si continuavano a ritrovare reperti, qui alla profondit\u00e0 di 4,40 metri.\nIl recupero dei reperti si fece arduo a causa della presenza di una falda acquifera che, scorrendo ad un livello pi\u00f9 alto della stipe, inondava lo scavo, pertanto fu necessario l'uso costante di apposite macchine idrovore. Probabilmente la stessa falda fece scivolare in antico il deposito in quest'area, ivi portandolo dal sito originario.\nLo scavo si svolse in collaborazione con la sezione di archeologia dell'Universit\u00e0 degli Studi di Catania, fornendo cos\u00ec la possibilit\u00e0 di creare un campo sperimentale di ricerca per gli allievi dei corsi di tale sezione.\nManufatti.\nLa stipe votiva trovata ha restituito notevoli quantit\u00e0 di ceramiche ritenute dalla comunit\u00e0 archeologica di grande interesse, soprattutto per la possibilit\u00e0 di stabilire il flusso mercantile dell'antica Katane e le sue aree di influenza. I manufatti sono pertinenti alle diverse fasi dell'epoca greca, ma il gruppo prevalente \u00e8 certamente di epoca arcaica (dal VII al IV secolo a.C.). I reperti sono di vario genere, quasi la totalit\u00e0 fittili con una grande abbondanza di kotylai (un particolare tipo di coppa) e coppe, in maniera preponderante dalle officine di Corinto e dell'Attica, ma anche statuette figurate rappresentanti la dea Demetra (molto frequente il tipo \"col porcellino\") e frammenti di piatti. La presenza di un notevole nucleo di statuette di offerenti il porcellino d'et\u00e0 classica (fino al IV secolo a.C.) ha portato a fare un collegamento fra la suddetta stipe votiva e il santuario di Demetra e Kore descritto dalle fonti.\nLa quantit\u00e0 dei reperti \u00e8 impressionante: al 1998 erano stati inventariati, documentati e schedati oltre 12.000 pezzi (6.149 ceramiche e 6.794 terrecotte). Si sono potuti identificare diversi pittori, gruppi od officine collocati tra la fine del corinzio antico e il tardo corinzio II.\nI reperti sono oggi custoditi dal Parco archeologico greco-romano di Catania.\nSantuario.\nIl ritrovamento di tale stipe sembrerebbe voler confermare il passo di Cicerone in cui si fa riferimento al ricchissimo Tempio di Cerere che il \"proconsole\" Verre secondo l'accusa avrebbe vilmente saccheggiato. Del tempio oggi non si sa quasi nulla e le varie ipotesi degli studiosi del passato (tra cui Pietro Carrera o il principe di Biscari) sono spesso discordanti. Una leggenda vuole che il suddetto tempio fu distrutto dalla sola presenza del vescovo Leone il Taumaturgo. Il sito originario della stipe tuttavia non \u00e8 ancora stato localizzato, dato che i reperti ritrovati si sono depositati in una sorta di conca, trascinati da un'inondazione del terreno (forse a causa di un'esondazione dell'Amenano) di epoca antica che li ha sepolti conservandoli. Tuttavia secondo diversi studiosi non dovr\u00e0 essere distante da via dei Crociferi."}
{"id": "2258212", "revid": "599", "url": "https://it.wikipedia.org/wiki?curid=2258212", "title": "Poinsot Louis", "text": ""}
{"id": "2258215", "revid": "125239632", "url": "https://it.wikipedia.org/wiki?curid=2258215", "title": "Gian Lorenzo Bernini", "text": "Artista poliedrico e multiforme, Bernini \u00e8 considerato il massimo protagonista della cultura figurativa barocca. La sua opera conobbe un clamoroso successo e domin\u00f2 la scena europea per pi\u00f9 di un secolo dopo la morte; analogamente, l'influenza di Bernini sui contemporanei e sui posteri fu di enorme portata.\nBiografia.\nGiovinezza.\nGian Lorenzo Bernini nacque a Napoli il 7 dicembre 1598, primo figlio maschio di Pietro Bernini, scultore tardo-manierista toscano nativo di Sesto Fiorentino, e della napoletana Angelica Galante. Il giovane Gian Lorenzo trascorse i primissimi anni della propria fanciullezza a Napoli, dove il padre Pietro si era trasferito su invito del vicer\u00e9 per lavorare alla certosa di San Martino; Bernini si avvicin\u00f2 al mondo della scultura proprio nella citt\u00e0 partenopea, accompagnando pap\u00e0 Pietro al cantiere e guardandolo affascinato mentre si cimentava nei marmi.\nNel 1606 Pietro Bernini si trasfer\u00ec con la numerosa famiglia a Roma, dove l'aveva chiamato papa Paolo V.\nLa formazione del Bernini avvenne, nell'ambito artistico romano, sotto la guida del padre Pietro, in grado di valorizzare il precoce talento del figlio insegnandogli i primi rudimenti della scultura. In quegli anni Pietro Bernini era completamente assorbito nel cantiere della Cappella Paolina in Santa Maria Maggiore, voluta da papa Paolo V per ospitarvi il proprio monumento funebre e quello del predecessore Clemente VIII; qui era attiva una cospicua mole di pittori, scultori e decoratori, sapientemente coordinati dall'architetto Flaminio Ponzio. L'accorta regia di Ponzio offr\u00ec al giovane Gian Lorenzo spunti di riflessione concreti sull'organizzazione di un cantiere collettivo e sull'importanza di un efficiente lavoro di gruppo, da intendersi come un progetto unitario dove fondere architettura, pittura e scultura, e non come la somma di singoli interventi autonomi: in futuro Bernini avrebbe diretto numerosi cantieri, e quest'intuizione sarebbe stata vincente.\nNel frattempo Gian Lorenzo, inizialmente semplice discepolo di pap\u00e0 Pietro, ne divenne un fattivo collaboratore; padre e figlio lavorarono unitamente nel \"Priapo e Flora\" di Villa Borghese (dove Gian Lorenzo realizz\u00f2 le ceste di frutta, con una chiara attenzione al modello naturalista caravaggesco), nella decorazione della Cappella Barberini in Sant'Andrea della Valle e nel \"Fauno che scherza con i due amorini\", dove il retaggio dell'antichit\u00e0 viene rivisitato dai due in chiave moderna. I primi saggi della sua attivit\u00e0 di scultore sono da porsi invece fra il 1614 e il 1619, quando in completa autonomia Gian Lorenzo realizz\u00f2 il \"San Lorenzo sulla graticola\" (1614 circa) e il \"San Sebastiano\" (1617), dove si avverte una piena adesione ai motivi classici e una prepotente presa di distanze dal gusto tardo-manierista proprio di pap\u00e0 Pietro.\nIl sodalizio con Scipione Borghese.\nTramite il padre, che ben pubblicizzava il figlio, Gian Lorenzo entr\u00f2 in contatto con il suo primo committente, il cardinale fiorentino Maffeo Barberini, che gli commission\u00f2 dapprima alcuni interventi su una delle \"Piet\u00e0\" incompiute di Michelangelo Buonarroti e poi la realizzazione di quattro putti per la cappella di famiglia in Sant'Andrea della Valle.\nLa qualit\u00e0 delle sue opere si attir\u00f2 le attenzioni di un altro porporato, Scipione Caffarelli-Borghese, che nel 1618 decise di scommettere sul Bernini - all'epoca appena ventenne - affidandogli l'esecuzione di un piccolo busto raffigurante lo zio Paolo V. Acceso dalla genialit\u00e0 del giovane scultore, Scipione ne divenne un entusiasta mecenate, commissionandogli la realizzazione di opere che lo tennero impegnato dal 1618 al 1625. In questo lustro, infatti, Bernini diede prova della perizia raggiunta nelle sculture licenziando il gruppo raffigurante \"Enea, Anchise e Ascanio\" fuggitivi da Troia (1618-1619), il \"Ratto di Proserpina\" (1621-1622), il \"David\" (1623-1624) e l\"'Apollo e Dafne\" (1622-25); queste sculture andarono tutte a ornare la lussuosa villa di Scipione Borghese fuori Porta Pinciana, \u00aboggetto di stupore come una meraviglia del mondo\u00bb. Intanto, la fama del Bernini andava sempre pi\u00f9 consolidandosi:\nOltre che nella scultura di grandi dimensioni, Bernini negli anni venti raggiunse risultati notevoli anche nella produzione di \u00abritratti teste con busto\u00bb. In questo genere, Bernini realizz\u00f2 ritratti straordinariamente vivi, con le espressioni dei visi, i gesti dinamici dei corpi e le pose drammatiche che restituivano all'opera una propria individualit\u00e0 psicologica, in netta antitesi con i busti severi e compassati che circolavano all'epoca: \u00ab[bisogna] far che un marmo bianco pigli la somiglianza di una persona, che sia colore, spirito, e vita\u00bb, avrebbe poi detto trent'anni dopo.\nAltre realizzazioni di questo periodo furono il materasso che scolp\u00ec per l'\"Ermafrodito dormiente\" (1620), il restauro delle parti mutile del \"Fauno Barberini\" e alcuni interventi nella sezione inferiore dell\"'Ares Ludovisi\".\nIl mecenatismo illuminato di Urbano VIII.\n\u00ab [...] che Roma giunga a produrre un altro Michelangelo\u00bb.\nAltrettanto importante per l'affermazione artistica del Bernini fu l'ascesa al soglio pontificio del suo primissimo mecenate, Maffeo Barberini, nel 1623 divenuto papa con il nome di Urbano VIII, che subito convoc\u00f2 l'artista in Vaticano e gli si rivolse cos\u00ec: \u00ab\u00c8 gran fortuna la vostra, o Cavaliere, di vedere papa il cardinal Maffeo Barberini; ma assai maggiore \u00e8 la nostra, che il Cavalier Bernino viva nel nostro pontificato\u00bb. Bernini godette della familiarit\u00e0 del pontefice non solo per le sue radici toscane, essendo il padre nativo di Sesto (Urbano VIII, infatti, preferiva i fiorentini, sicch\u00e9 Gian Lorenzo arriv\u00f2 addirittura a firmarsi come \u00abCav.re Gio. Lorenzo Bernini Napoletano o Fiorentino come egli vuole\u00bb), ma soprattutto per le sue nette qualit\u00e0 artistiche, che gli consentirono di incominciare un lungo periodo di egemonia artistica su Roma, sia nella veste di esecutore sia in quella di imprenditore.\nIn seguito al sodalizio con Urbano VIII, si moltiplicarono per Bernini i riconoscimenti ufficiali: il 24 agosto 1623 gli vennero affidate le cariche di commissario e revisore dei condotti delle fontane di piazza Navona, il 1\u00ba ottobre gli venne accordata la direzione della Fonderia di Castel Sant'Angelo, mentre il 7 ottobre venne nominato soprintendente dei bottini dell'Acqua Felice. Alla morte del padre Pietro, nell'agosto 1629, Bernini, se da una parte perse un'importante figura di riferimento, dall'altra ne eredit\u00f2 la posizione di Architetto dell'Acqua Vergine. Per questo motivo, egli partecip\u00f2 alla costruzione di varie fontane a Roma, a tal punto da autoproclamarsi \u00abamico delle acque\u00bb: fra le varie fontane berniniane, si segnalano il \"Tritone\" (1642-43) e le \"Api\" (1644), mentre i suoi progetti per la fontana di Trevi non vennero mai eseguiti.\nUrbano VIII riconobbe in Bernini l'artista ideale per realizzare i suoi progetti urbanistici e architettonici e per dare forma ed espressione alla volont\u00e0 della Chiesa di rappresentarsi come forza trionfante, attraverso delle opere spettacolari, con uno spiccato carattere comunicativo, persuasivo e celebrativo. Imitando i papi rinascimentali, con Bernini Urbano VIII ambiva a consegnare alla storia un nuovo Michelangelo: era dai tempi di papa Giulio II, infatti, che il mondo artistico romano non assisteva a un mecenatismo tanto grande e illuminato. Riportiamo di seguito la testimonianza di Filippo Baldinucci: \nBernini \"uomo universale\".\nPer questo motivo, Urbano VIII commission\u00f2 al proprio \"prot\u00e9g\u00e9\" anche lavori di architettura e pittura, oltre che di scultura. La prima commissione ricevuta dal nuovo papa fu infatti di natura architettonica e fu legata alla ricostruzione della chiesa di Santa Bibiana, in occasione del ritrovamento delle reliquie della santa; Bernini ne scolp\u00ec anche la statua sull'altare, mentre la decorazione pittorica degli interni venne affidata a Pietro da Cortona. Il 5 febbraio 1629, invece, Bernini assunse la direzione dei lavori a San Pietro in Vaticano, succedendo a Carlo Maderno (che era morto sei giorni prima) nella prestigiosa e ambita carica. La basilica di San Pietro fu teatro di grandiosi interventi berniniani: il sepolcro di Urbano VIII, la statua del \"San Longino\", il monumentale baldacchino di San Pietro, parati, arredi, e tanto altro ancora.\nIl baldacchino, al quale l'artista lavorava gi\u00e0 dal 1624, \u00e8 in particolare una struttura in bronzo posta a protezione e indicazione della tomba di San Pietro, primo pontefice della Chiesa cattolica; l'impianto, sviluppato su quattro colonne tortili lungo le quali si dipanano racemi e motivi naturalistici, termina con quattro volute sorrette da angeli che si incurvano a dorso di delfino e culmina con il globo e la croce. Malgrado si tratti di un'invenzione sostanzialmente berniniana, alla realizzazione del baldacchino partecip\u00f2 anche l'architetto-assistente Francesco Borromini, che ide\u00f2 le volute a dorso di delfino poste a coronamento dell'aereo ciborio; il Bernini avrebbe poi avuto con Borromini un rapporto estremamente conflittuale, che mut\u00f2 in un'aperta ostilit\u00e0 sfociata nella leggenda. Oltre che alla scultura e all'architettura, dove raggiunse i risultati pi\u00f9 grandi e duraturi, Bernini in questi anni si dedic\u00f2 anche alla pittura, realizzando alcuni ritratti, autoritratti e due \"Santi\", e alla realizzazione di impianti scenografici per occasioni particolari (canonizzazione di Elisabetta del Portogallo, 1625; di Andrea Corsini, 1629; catafalco per Carlo Barberini, 1630); notevoli anche i risultati raggiunti nella commediografia, attivit\u00e0 della quale si parler\u00e0 nel paragrafo \"\u00a7 Bernini commediografo\".\nIl patronato di Urbano VIII fu assai possessivo. Per conto dei Barberini, infatti, Bernini esegu\u00ec numerosissime opere: pensiamo ai busti di Antonio e Camilla Barbadori, genitori del papa, dello zio monsignor Francesco, del prozio Antonio e del nipote Francesco, ma anche alla costruzione del palazzo Barberini e all'esecuzione delle fontane del Tritone e delle Api, che pure rispondono a delle precise esigenze di esaltazione dinastica. Le opere estranee alla glorificazione barberina, invece, furono decisamente esigue: se l'esecuzione dei busti di Carlo I d'Inghilterra e del cardinale Richelieu fu autorizzata solo per motivi d'opportunit\u00e0 politica, un interdetto papale proib\u00ec al Bernini di completare il busto di Thomas Baker e ragioni analoghe impedirono l'ultimazione della versione originaria del busto di Giordano Orsini. L'unica opera di carattere privato che sfugg\u00ec alla censura pontificia fu il busto ritraente Costanza Bonarelli, l'amante segreta del Bernini: per approfondire il tumultuoso rapporto sentimentale tra i due, si consulti la nota integrativa \u00abCostanza e Gian Lorenzo\u00bb.\nForse per consolarsi dell'amore tragico con Costanza, Bernini il 15 maggio 1639 spos\u00f2 Caterina Tezio (morta nel 1673): si tratt\u00f2 di un matrimonio assai felice, coronato dalla nascita di undici figli.\nL'eclissi con Innocenzo X.\nCon la morte dell'amico Urbano nel 1644 e l'avvento al trono di san Pietro di Innocenzo X Pamphilj, il prestigio di Bernini sub\u00ec una temporanea eclissi. I Barberini, caduti in disgrazia, emigrarono in Francia per l'ostilit\u00e0 della nuova corte e furono in molti ad approfittarsi del nuovo corso e a cercare di nuocere alla reputazione di Bernini con la maldicenza e con critiche maligne. Le committenze papali ormai non erano pi\u00f9 rivolte esclusivamente al Bernini, bens\u00ec vennero affidate anche ad Alessandro Algardi, Carlo Rainaldi e al rivale Borromini, al quale venne affidato il rinnovamento della basilica di San Giovanni in Laterano e la direzione della fabbrica di Sant'Agnese.\nAl Bernini, invece, toccarono nel 1645 diversi interventi commissionati dalla Congregazione della Reverenda Fabbrica, sempre relativi al cantiere di San Pietro: cinque anni dopo, infatti, vi sarebbero stati i festeggiamenti del Giubileo e quindi Innocenzo X ambiva a rendere la basilica ancora pi\u00f9 bella. Bernini decor\u00f2 sia la navata centrale sia le cappelle adiacenti, la pavimentazione, i rivestimenti delle pareti e le volte: questi interventi naturalmente non furono esenti da critiche, rivolte all'eccessivo sfarzo e ai costi giudicati troppo elevati (dal luglio 1646 al gennaio 1649 a San Pietro arrivarono enormi quantit\u00e0 di marmi). Il caso pi\u00f9 eclatante, tuttavia, fu quello delle torri campanarie di San Pietro, che Bernini gi\u00e0 edific\u00f2 nel 1637. Nel 1647, infatti, alla base del campanile sud vennero rilevate alcune crepe; i detrattori colsero l'occasione per sostenere che la struttura era stata concepita troppo pesante, e pertanto venne istituita una commissione d'inchiesta al riguardo. Quest'ultima stabil\u00ec che le lesioni erano imputabili a un assestamento della muratura e non a un'imperizia del Bernini; ci\u00f2 malgrado, Innocenzo X ritenne ugualmente Bernini responsabile del danno e ordin\u00f2 il 26 febbraio 1646 l'abbattimento dei campanili, per di pi\u00f9 a spese dell'architetto. L'avvenimento suscit\u00f2 scandalo e il Bernini - ricoperto da ingiurie e accuse infamanti da ogni parte - vide per la prima (e unica) volta la propria carriera mettersi in pericolo: si apr\u00ec in questo modo una ferita d'orgoglio che non verr\u00e0 mai pi\u00f9 risanata.\nSopraffatto da una grande prostrazione, per giustificarsi delle deficienze statiche dei campanili di San Pietro nel 1646 Bernini incominci\u00f2 senza committenza un gruppo marmoreo raffigurante la \"Verit\u00e0 scoperta dal Tempo\", lasciato incompleto per la mancanza della figura del \"Tempo\": il significato era inequivocabile e intendeva alludere all'ingiustizia delle persecuzioni contro di lui, che sarebbero svanite solo con il corso del tempo, che avrebbe consentito pertanto il trionfo della verit\u00e0. Non essendo pi\u00f9 oberato dalle committenze papali, inoltre, Bernini ebbe l'opportunit\u00e0 di realizzare una delle opere pi\u00f9 importanti della sua maturit\u00e0: la Cappella Cornaro della chiesa carmelitana di Santa Maria della Vittoria. In questo sfarzoso impianto scenico i membri della famiglia Cornaro, ritratti in mezzo busto e bassorilievi e collocati nelle loggette laterali, assistono all'evento mistico dell\"Estasi di santa Teresa d'Avila\" (donde il nome dell'opera), raffigurante la santa nel pieno del rapimento dell'estasi divina.\nNel 1651, un anno dopo la chiusura dell'anno giubilare, Bernini fu incaricato dal pontefice della realizzazione della fontana dei Quattro Fiumi a piazza Navona, in quella che era ormai divenuta l'\u00abinsula Pamphilia\u00bb. I dissidi con Innocenzo X, che mal vedeva gli amici dei Barberini, vennero composti secondo la tradizione grazie a un astuto stratagemma del Bernini, che prepar\u00f2 un modello d'argento della fontana e lo fece introdurre di nascosto nel palazzo pontificio; Innocenzo X ne sarebbe rimasto talmente affascinato da decidere di affidare l'incarico a Bernini, e non al Borromini (iniziale destinatario della commissione). Con la Fontana dei Quattro Fiumi, Bernini pot\u00e9 risollevare le sorti della propria carriera artistica, riuscendo a superare quella battuta d'arresto che aveva subito durante i primi anni del pontificato di Innocenzo X: la soluzione dello scoglio che riversa l'acqua nella vasca e che al contempo sostiene l'antico obelisco, rinvenuto nei pressi del Circo di Massenzio, e il concetto dei \u00abquattro fiumi\u00bb (il Nilo, il Gange, il Danubio e il Rio della Plata), in rappresentanza dei quattro continenti allora conosciuti, eccitarono infatti l'entusiasmo generale. Sempre in piazza Navona, inoltre, il Bernini risistem\u00f2 con la figura del \"Moro\" una vasca gi\u00e0 esistente, realizzata nel 1575-76 da Giacomo Della Porta sotto il pontificato di Gregorio XIII.\nAlessandro VII.\nIl papa urbanista.\nIl clima culturale romano conobbe una nuova svolta con la morte di Innocenzo X e l'ascesa al soglio pontificio di Fabio Chigi, divenuto papa con il nome di Alessandro VII. Con il nuovo pontefice, intenditore \u00abdi pitture, di sculture, di medaglie antiche, di archivi particolarmente\u00bb (come disse egli stesso) e amico di intellettuali come Kircher e Luca Olstenio, Bernini ritorn\u00f2 a essere l'artista preferito dalla corte papale; il maggiore artefice dei progetti chigiani, infatti, fu proprio il Bernini, che certamente soddisfece l'ambizione di Alessandro VII di riqualificare il tessuto viario romano.\nIl patronato dei Chigi, infatti, giunse ad assumere le forme di un vero e proprio rinnovamento urbanistico: Alessandro VII aspirava di fatto a conferire a Roma una prospettiva teatrale con l'adozione di sorprese, palcoscenici, architetture abbaglianti, in un continuo intreccio tra urbanistica e scenografia. L'occasione propizia per dare avvio a queste riorganizzazioni fu data dalla plateale conversione di Cristina di Svezia al Cattolicesimo. In suo onore, Bernini riprogett\u00f2 l'accesso a piazza del Popolo, l'ingresso settentrionale della citt\u00e0, con l'erezione delle due scenografiche \u00abchiese gemelle\u00bb nel lato rivolto verso via del Corso e l'esecuzione della facciata interna della Porta, ove venne apposta la scritta \u00abFELICI FAVSTO[QVE] INGRESSVI ANNO DOM[INI] MDCLV\u00bb (per un ingresso felice e fausto, Anno del Signore 1655), cos\u00ec da salutare la regina abdicataria e - successivamente - tutti i visitatori dell'Urbe.\nLe prime opere commissionate furono le statue di \"Daniele\" e \"Abacuc con l'Angelo\", poi collocate nella cappella di famiglia a Santa Maria del Popolo, ove decor\u00f2 anche la navata e il transetto; successivamente, realizz\u00f2 nei pressi del Pantheon l'obelisco della Minerva, dove un piccolo elefante di pietra regge sul dorso un obelisco (cos\u00ec da ricordare le virt\u00f9 di forza e sapienza) e progett\u00f2 il fabbricato detto della Manica Lunga, nel palazzo pontificio di Montecavallo (l'odierno Quirinale). Sempre in quegli anni, inoltre, Bernini progett\u00f2 tre chiese: San Tommaso di Villanova a Castel Gandolfo (1658-61), Sant'Andrea al Quirinale (1658-70) e infine Santa Maria dell'Assunzione all'Ariccia (1662-64).\nSan Pietro e la Francia.\nL'epicentro della maggior parte delle committenze chigiane, in ogni caso, ritorn\u00f2 rapidamente a essere San Pietro. Per la basilica vaticana Bernini progett\u00f2 la cattedra di San Pietro, cos\u00ec da custodire la cattedra vescovile appartenuta a san Pietro, cimelio venerato da moltitudini di fedeli e pellegrini. Al di fuori dell'edificio Bernini eresse un imponente e solenne colonnato ellittico, a simboleggiare l'abbraccio della Chiesa che raccoglie il mondo intero; si venne cos\u00ec a creare piazza San Pietro, che oltre a risolvere efficacemente lo snodo tra la chiesa e la citt\u00e0, istitu\u00ec un luogo fisico deputato alla devozione della comunit\u00e0 cristiana. I lavori a San Pietro terminarono con la costruzione della Scala Regia, l'ingresso ufficiale ai palazzi apostolici, e con la statua equestre di \"Costantino\", a perenne memoria della prima sanzione politica del Cristianesimo.\nBernini era ormai divenuto un artista di fama internazionale. A testimonianza della celebrit\u00e0 raggiunta, nel 1664 il ministro francese Jean-Baptiste Colbert per conto del re Luigi XIV convinse il papa a concedergli il suo artista prediletto, e cos\u00ec il 29 aprile 1665 l'ormai sessantaseienne Bernini part\u00ec per la Francia, con l'ambizioso intento, tra l'altro, di progettare la ristrutturazione del palazzo del Louvre. Prima della sua partenza aveva spedito due progetti. Dopo il suo arrivo redasse un terzo e definitivo progetto. Tuttavia, ben presto Bernini incominci\u00f2 a dimostrarsi insofferente al clima artistico francese, maturando un'ostilit\u00e0 dovuta a delle divergenze d'idea in materia architettonica, a problemi pratici e di costi e a gelosie corporative: l'artista, addirittura, arriv\u00f2 a pensare che in realt\u00e0 dietro la committenza regia del Louvre si celava l'intento di mortificare Alessandro VII, portandogli via l'artista pi\u00f9 importante di cui disponeva (tra la monarchia francese e il papato, in effetti, insistevano delle tensioni non indifferenti).\nFu per questi motivi che l'esperienza francese dur\u00f2 pochi mesi: il 20 ottobre Bernini fece ritorno a Roma, dopo comunque aver assistito alla posa della prima pietra del suo progetto, che non ebbe alcun seguito. Per conto di Luigi XIV, in ogni caso, Bernini realizz\u00f2 anche un monumento equestre, poi trasformato da Fran\u00e7ois Girardon in un \"Marco Curzio che si getta nella voragine\" e relegato in un angolo appartato del parco di Versailles, presso la \"Pi\u00e8ce d'Eau des Suisses\".\nUltimi anni.\nDi ritorno dalla Francia, Bernini aveva ormai esaurito le proprie energie creative, a causa della vegliarda et\u00e0: infatti, quando concluse nel 1678 il monumento all'amico pontefice Alessandro VII, era ormai ottantenne. Tra le opere degli ultimi anni vanno ricordate l\"'Estasi della beata Ludovica Albertoni\" in San Francesco a Ripa (1674), l'altare della cappella del Santissimo Sacramento a San Pietro con i due \"Angeli inginocchiati in adorazione\" (1673-74) e il busto di Gabriele Fonseca in San Lorenzo in Lucina. L'ultima grande impresa berniniana fu la realizzazione delle dieci statue degli \"Angeli con i simboli della Passione\" da collocare sul ponte Sant'Angelo; si tratt\u00f2 di una commissione voluta da papa Clemente IX, che in questo modo intendeva rappresentare la liturgia delle stazioni quaresimali della Via Crucis, cos\u00ec da trasformare il ponte in percorso di contemplazione.\nNegli ultimi anni della sua vita Gian Lorenzo, che era fervidamente credente, si dedic\u00f2 sempre pi\u00f9 alle esigenze dello spirito, con profondo interesse al problema della salvezza dell'anima dopo la morte terrena. Divenne cos\u00ec assiduo frequentatore della chiesa del Ges\u00f9 e dei circoli ivi gravitanti, ove la preparazione alla \"buona morte\" di un cattolico era oggetto di meditazione e preghiera. Frutto di queste riflessioni dello scorcio estremo della sua esistenza sono alcune delle opere finali di Bernini, come il \"Sanguis Christi\" e il \"Salvator Mundi\", che Gian Lorenzo fece per s\u00e9 stesso e che lo accompagnarono nel momento del trapasso.\nNel 1680 la salute di Bernini, gi\u00e0 declinante, si aggrav\u00f2 a causa di una paralisi al braccio destro; visse il suo malanno in maniera ironica e giocosa, riconoscendo che era giusto che la sua mano destra si riposasse dopo cos\u00ec tanto lavoro. La sua infermit\u00e0, tuttavia, peggior\u00f2, sino a condurlo a morte il 28 novembre 1680; nell'anno della sua dipartita, il soglio pontificio era occupato da Innocenzo XI, l'ottavo papa a vedere il Bernini all'opera. L'artista venne infine tumulato nella basilica di Santa Maria Maggiore a Roma, nella tomba terragna di famiglia. Per volere dello stesso Gian Lorenzo, autore di cos\u00ec tante tombe monumentali e scenicamente architettate, la sua sepoltura \u00e8 invece costituita da una modestissima lapide, posta a copertura di un gradino sul lato destro dell'altare maggiore.\nProduzione artistica.\nBernini scultore.\nLe sculture di Gian Lorenzo Bernini sono caratterizzate da un'elettrizzante dinamicit\u00e0 (con la quale viene sorpreso e fissato l'attimo di movimento delle forme), da un potente virtuosismo tecnico, da un'incontenibile esuberanza espressiva, da una vigorosa rappresentazione psicologica e da una scenografica teatralit\u00e0.\nPrima di eseguire materialmente l'opera, Bernini esternava il proprio progetto mediante l'esecuzione di rapidi schizzi e appunti, oppure modellando piccoli bozzetti di argilla, mezzo progettuale certamente pi\u00f9 affine allo spirito berniniano. L'argilla veniva maneggiata con una stecca dentata in osso alta dai 30 ai 45 centimetri; successivamente, il modellino veniva misurato con una scala calibrata suddivisa sul retro in sedici parti. Le dimensioni del bozzetto venivano poi riportate in proporzione sul blocco da scolpire, mediante la tracciatura di griglia quadrettata sui quattro lati di quest'ultimo: secondo un'osservazione di Orfeo Boselli, autore di alcune \"Osservazioni sulla scoltura antica\", \u00abil modello cos\u00ec aggiustato \u00e8 come un quadro graticolato per ben copiarlo, come usano li pittori negli originali di valore\u00bb. Questo metodo, osserva il Boselli, presentava tuttavia una criticit\u00e0, in quanto le grandezze ridottissime del bozzetto creavano una \u00abcerta difficolt\u00e0 a trasportarli dal modello piccolo nel marmo, e massime quando il sasso \u00e8 avventura venuto dalla cava troppo giusto, che ogni colpo soverchio \u00e8 mortale\u00bb.\nUna leggenda narra che molte sue opere furono rubate e distrutte.\nTerminata la modellazione, Bernini raschiava le superfici con l'utilizzo di raspe e lime, per poi levigarle con abrasivi di varia natura (quali la pietra pomice) e infine lucidarle con la \"tripoli\" (polvere di roccia silicea utilizzata a questo scopo) e paglia bruciata. Il marmo utilizzato, generalmente, era quello della cava carrarese del Polvaccio, considerato nel XVII secolo quello di maggiore fattura; Bernini, in ogni caso, aggrediva il blocco lapideo in tutte le direzioni, conservando al contempo il quadro complessivo della situazione. Tutti gli elementi decorativi venivano in questo modo magistralmente resi, con un'attenzione speciale rivolta agli incarnati, levigati sino alla perfezione.\nTra gli strumenti utilizzati dal Bernini, si possono citare la subbia (utilizzata per sbozzare il blocco), la gradina, lo scalpello, il ferrotondo, la raspa, l'unghietto, il trapano a corda e abrasivi, con un iter operativo che non ammetteva la possibilit\u00e0 di ripensamenti in corso d'opera o aggiustamenti successivi; da escludere, infine, che Bernini usasse patinature finali per rendere le superfici ulteriormente lisce, come confermato dalle analisi sulle sue sculture.\nTra le sue opere pi\u00f9 significative spiccano alcune fontane monumentali di Roma: la Fontana delle Api, la Fontana del Moro, la Fontana dei Quattro Fiumi e la Fontana del Tritone.\nBernini architetto.\nOltre che scultore, Bernini fu anche architetto, specialmente negli anni della maturit\u00e0. Risent\u00ec sia dell'influenza di Michelangelo, artefice di un'architettura \"plastica e chiaroscurale\", sia delle rimanenze strutturali della Roma imperiale, edifici che riuscivano a coprire spazi di immense dimensioni con l'impiego di superfici curvilinee (in netto contrasto con quelle rettilinee di greca memoria). Bernini avrebbe poi misto l'insegnamento michelangiolesco e romano con la sua inesauribile vena inventiva, conferendo alle proprie architetture un senso nuovo della decorazione e del pittoresco.\nNelle sue realizzazioni Bernini \"rilevava le masse\", studiandole in modo che avessero un'armonia visiva e strutturale, giocava con la prospettiva e il colore, impiegava la forza plastica del chiaroscuro e fondeva armoniosamente le strutture e le membrature delle sue creazioni; non mancava, inoltre, di dare un effetto teatrale e scenografico a tutto l'insieme, fondendo in un'unica spazialit\u00e0 il rigore fisico dell'architettura con la preziosit\u00e0 pittorica, il virtuosismo delle sculture e la sbrigliata fantasia dello scenografo, quale Bernini era.\nBernini applic\u00f2 la propria concezione dell'architettura in molte sue creazioni. Escludendo il baldacchino di San Pietro, opera pi\u00f9 scultorea che architettonica, gi\u00e0 nel palazzo di Propaganda Fide diede prova del suo gusto per un'architettura concepita plasticamente per masse e fortemente chiaroscurale. Il palazzo Barberini, invece, denota un pi\u00f9 deciso orientamento verso la classicit\u00e0, tanto che qui Bernini riprese la scansione in tre ordini di arcate del Colosseo e del teatro di Marcello, aggiungendovi gli artifici prospettici delle finestre della loggia suprema. Quando concep\u00ec i due campanili di San Pietro, Bernini si preoccup\u00f2 di accelerare dinamicamente la sensazione di elevazione verticale, mortificata dall'orizzontalit\u00e0 e compattezza della facciata; invece, nella Cappella Cornaro in Santa Maria della Vittoria Bernini confer\u00ec all'apparato una grande preziosit\u00e0 decorativa e scenografica utilizzando superfici curvilinee, spezzando i timpani, e muovendosi in un chiaroscuro significativamente accentuato dal colore dei marmi.\nGiunto dopo i cinquant'anni a una piena maturit\u00e0 architettonica, Bernini si attenne sempre pi\u00f9 volentieri agli schemi classici puri, pur interpretandoli con una certa libert\u00e0. Nel palazzo di Montecitorio, per esempio, ruppe la monotona orizzontalit\u00e0 e compattezza di quella fronte scandendola in cinque campate, con reminiscenze classiche avvertibili anche nell'alto zoccolo. Bernini torn\u00f2 alla concezione classica anche nel colonnato di piazza San Pietro, nel quale si sente l'eco dei portici curvi dei Fori Imperiali, per\u00f2 rivisitati con l'aggiunta tutta berniniana del coro di angeli e dell'effetto delle prospettive illusorie; quest'ultime, in particolare, furono riprese sempre in termini classici nella Scala Regia in Vaticano, cos\u00ec da amplificare agli occhi dell'osservatore la lunghezza del percorso.\nPer quanto riguarda le chiese, Bernini mutu\u00f2 dai Romani l'adozione di una disposizione concentrica cos\u00ec da accrescere l'effetto visivo degli ambienti liturgici, creando una sensazione di maggior respiro; speriment\u00f2 inoltre la pianta ovale in Sant'Andrea al Quirinale, rotonda nella Collegiata di Santa Maria Assunta di Ariccia, e a croce greca in Castel Gandolfo. Fu in particolare il Pantheon, luogo che ebbe modo di conoscere e apprezzare lavorando al servizio di Urbano VIII, a esercitare su di lui un'influenza forte e duratura. Lo spirito del Pantheon, infatti, rivive nella partizione interna e nel presbiterio di Sant'Andrea, nella cupola, nelle archeggiature e nel pronao dell'Ariccia, e nella cupola di Castel Gandolfo. Al ricordo del Pantheon, tuttavia, Bernini associ\u00f2 la teatralit\u00e0 delle ornamentazioni barocche, e trasform\u00f2 la pianta circolare in ovale, pur mantenendo inalterati gli schemi classici.\nBernini pittore.\nBernini fu anche pittore: a spronarlo a cimentarsi anche con il pennello fu Urbano VIII. Il sogno neo-rinascimentale con cui il papa Barberini voleva improntare il suo pontificato richiedeva che al suo fianco vi fosse un nuovo Michelangelo, paradigma dell\u2019artista universale capace di eccellere in tutte e tre le arti maggiori. Al Bernini, gi\u00e0 provetto scultore, gi\u00e0 architetto con il rifacimento di Santa Bibiana, mancava per l\u2019appunto la pittura.\nPer colmare la lacuna, Urbano VIII commission\u00f2 al Bernini un vasto ciclo di affreschi che avrebbe dovuto istoriare la loggia delle benedizioni della basilica di San Pietro. Gian Lorenzo tuttavia declin\u00f2 l\u2019offerta e in effetti mai in tutta la sua lunga carriera licenzi\u00f2 opere pittoriche finalizzate all'esposizione pubblica, destinazione al tempo riservata al genere denominato di \"istoria\", cio\u00e8 grandi componimenti di tema religioso o, se non destinati a edifici ecclesiastici, anche a soggetto storico-propagandistico o allegorico. Cionondimeno Bernini pittore lo fu comunque. Lo fu essenzialmente per diletto personale, concentrando la sua produzione in dipinti di piccolo formato, dall'esecuzione rapida e naturalistica che in gran parte - almeno con riguardo ai pochi quadri oggi ragionevolmente riconducibili al suo pennello - sono costituiti da ritratti e autoritratti.\nPur nella ristrettezza del catalogo pittorico attuale del Bernini, dalle sue opere note \u00e8 possibile evincere che se Gian Lorenzo non fece della pittura un mestiere, egli era egualmente molto interessato a quest\u2019arte, avendo riflettuto sulle opere dei maestri suoi contemporanei o delle generazioni precedenti. Nei suoi dipinti infatti si colgono influssi del Caravaggio e di Annibale Carracci, fino ad arrivare all'arte del grande Diego Vel\u00e1zquez che nel 1629-1630 aveva soggiornato a Roma.\nLe fonti biografiche attribuiscono al Bernini tra i centocinquanta e i duecento dipinti: anche al netto di possibili esagerazioni di questi numeri, il catalogo attuale dei quadri plausibilmente autografi si limita a una quindicina di opere: \u00e8 ragionevole pensare pertanto che della produzione pittorica berniniana ci sia ancora molto da scoprire.\nSe Bernini limit\u00f2 il suo personale intervento solo a piccoli dipinti di figura non commissionati da nessuno, in una certa misura e, per cos\u00ec dire, per interposta persona, egli ebbe comunque un ruolo di rilievo anche in alcune grandi commesse pubbliche. Gian Lorenzo infatti attrasse nella sua cerchia di aiuti e collaboratori, oltre che molti scultori, anche diversi pittori da lui utilizzati per la realizzazione di opere pubbliche da lui ideate, ma non personalmente eseguite (artisti che si occupavano anche del completamento pittorico di suoi lavori in campo scultoreo e architettonico, come nel caso degli affreschi della cappella Cornaro).\nRimarchevole in questo senso \u00e8 il caso di Carlo Pellegrini, pittore carrarese di cui altro non sappiamo se non della sua presenza nella bottega berniniana, cui Gian Lorenzo affid\u00f2 vari incarichi pittorici tra i quali il pi\u00f9 importante, per la prestigiosa destinazione, fu il \"Martirio di san Maurizio\", ideato (e al pi\u00f9 ritoccato) dal maestro ma messo su tela dall'aiuto. Il grande dipinto infatti era parte della serie di pale d\u2019altare, dovute ad alcuni dei migliori pittori allora attivi a Roma, con cui inizialmente vennero arredati gli altari della basilica di San Pietro (poi sostituite da ancor pi\u00f9 grandi, monumentali, copie in mosaico, pi\u00f9 adatte all'immensit\u00e0 della basilica).\nTra i pittori che operano a fianco del Bernini, mettendo il loro pennello a disposizione per la realizzazione di suoi progetti, il pi\u00f9 talentuoso fu senza dubbio Giovan Battista Gaulli: anche il suo capolavoro assoluto, tra i trionfi del barocco romano, cio\u00e8 gli affreschi della chiesa del Ges\u00f9, con ogni probabilit\u00e0 si giova di idee, suggerimenti e consigli di Gian Lorenzo Bernini.\nBernini commediografo e scenografo.\nIl Bernini applic\u00f2 il proprio talento anche al mondo del teatro, dal quale poi avrebbe tratto ispirazione per diverse sue opere, concepite per l'appunto come fastose scenografie. La prima attestazione dell'attivit\u00e0 teatrale del Bernini risale al 1633, quando il rappresentante del duca di Modena a Roma scrisse:\nLe commedie berniniane erano destinate a un pubblico ristretto e attingevano a piene mani dalla tradizione della Commedia dell'arte, ma hanno molte affinit\u00e0 con il genere contemporaneo della cosiddetta \"commedia ridicolosa\", fenomeno teatrale molto di moda nella Roma del Seicento. Nonostante il loro carattere \"amatoriale\", le opere teatrali del Bernini erano preparate con grande e minuziosa cura, e non mancavano di colpire per l'arditezza delle realizzazioni sceniche - di cui ideatore e artefice era naturalmente lo stesso artista - che spesso rendevano gli spettatori attori allo stesso tempo. In \"De' due teatri\", per esempio, il pubblico aveva l'impressione che esistesse una seconda platea immaginaria oltre a quella reale, siccome gli attori vestivano delle maschere che riproducevano i lineamenti degli spettatori; quest'illusione veniva enfatizzata nella fase del prologo, recitato da due attori che si rivolgevano l'uno verso la platea inesistente, e l'altro verso quella reale. Altro prodigio scenico di Bernini assai apprezzato fu quello della commedia \"L'incendio\", dove per l'appunto al transito di un carro carnevalesco divamparono spaventose fiamme che sembravano divorare ogni cosa. Un analogo effetto di \u00abmaraviglia\u00bb venne sortito dalla commedia \"L'inondazione del Tevere\", ispirata a un'alluvione del 1637, in cui venne simulata la rottura degli argini del fiume romano. Il figlio Domenico ci riporta l'audacia della trovata scenica:\nProfondamente colpito da \"L'inondazione del Tevere\", l'ambasciatore del duca di Modena comment\u00f2 che \u00abci furono tre scene da far stupire tutto l'universo\u00bb e che Bernini \u00absolo sa praticare opere tali e non tanto per la qualit\u00e0 delle macchine, quanto per il modo di far recitare\u00bb. Altra commedia berniniana, pervenutaci in stato frammentario, \u00e8 \"La fontana di Trevi\".\nIn qualit\u00e0 di scenografo Bernini fu molto attivo anche nella produzione di apparati effimeri per feste e commemorazioni laiche e religiose, alcune delle quali divennero rapidamente leggendarie per l'effetto strabiliante che ebbero sulla popolazione della Roma del tempo. Tra queste, sbalorditivo, anche per i giochi pirotecnici approntati da Bernini per l'occasione, fu l'allestimento dei festeggiamenti tenutisi a Roma nel 1661, a Trinit\u00e0 dei Monti, per la nascita del Delfino di Francia.\nLa bottega di Bernini.\nNel corso della sua carriera Bernini svilupp\u00f2 notevoli competenze organizzative e gestionali, richieste dato il cospicuo numero di committenze al quale si trov\u00f2 a carico, e le peculiari caratteristiche dei suoi lavori. Le opere berniniane, infatti, presentavano un'integrazione tra scultura, pittura e architettura che presupponeva l'aiuto di collaboratori e discepoli, malgrado molto spesso le committenze richiedessero che l'opera ordinata fosse autografa dell'artista (\u00abdi propria mano\u00bb, concetto alquanto aleatorio che per\u00f2 consentiva anche una semplice soprintendenza).\nBernini, insomma, veniva assistito nel suo lavoro da un concorso di aiuti e discepoli, in una bottega che per\u00f2 non aveva un organico permanente: tra gli assistenti certamente figuravano il padre Pietro e il fratello Luigi, cui Gian Lorenzo spesso delegava l'esecuzione delle parti meno impegnative dell'opera. Al di l\u00e0 dei parenti, in ogni caso, la cerchia di Bernini contava anche scultori come Andrea Bolgi, Pietro Naldini, Giulio Cartari e Antonio Raggi, che garantivano una cooperazione piuttosto continuativa, o presenze pi\u00f9 saltuarie come Ercole Ferrata.\nLa peculiarit\u00e0 della bottega del Bernini era il rapporto tra i vari collaboratori: non vi era una passiva subordinazione, come in diversi laboratori del tempo; al contrario i diversi aiutanti, malgrado il divario tra le differenti personalit\u00e0, lavoravano in una tale sintonia e coesione d'immagine che spesso le singole mani sono riconoscibili solo analizzando i dati d'archivio.\nL'uomo Bernini: descrizione fisica e carattere.\nPaul Fr\u00e9art de Chantelou fu il compagno e l'interprete del Bernini durante il soggiorno in Francia; visse con l'artista in contatto quasi quotidiano e registr\u00f2 gesti, azioni e pensieri del Bernini nel \"Journal de voyage du Cavalier Bernin en France\". In quest'opera, Chantelou ci offre un ritratto fisiognomico e caratteriale del Bernini assai dettagliato:\nDalla testimonianza di Chantelou, ma anche dai molteplici ritratti, sappiamo dunque che Bernini era di media altezza, piuttosto esile, di carnagione bruna e di capelli neri fluenti, divenuti bianchi e meno abbondanti con la vecchiaia; le sopracciglia erano lunghe e folte, e la fronte era ampia, \u00abincavata al centro e lievemente rilevata sopra gli occhi\u00bb.\nAveva un temperamento sanguigno, con un ardore e un entusiasmo che non di rado si tramutavano in scatti di collera e ira, come testimoniato da Domenico Bernini, figlio dell'artista, che descrisse il padre come \u00abaspro di natura, fisso nelle operazioni, ardente nell'ira\u00bb. Secondo il giudizio dello storico dell'arte settecentesco Francesco Milizia, infatti, Bernini era focoso, iracondo e fiero di sguardo, ma anche cordiale, caritatevole e nemico dell'invidia e della maldicenza; il poeta Fulvio Testi, invece, ne esalt\u00f2 l'intelligenza brillante e vivace, definendolo \u00abuomo da far impazzire le genti\u00bb.\nLa poliedrica personalit\u00e0 del Bernini era contrassegnata anche da una particolare inclinazione per la burla. Uno degli episodi pi\u00f9 famosi, rivelatori di questa sfaccettatura del suo carattere, si verific\u00f2 durante la realizzazione della Fontana dei Quattro Fiumi. A Roma incominci\u00f2 infatti a diffondersi la voce che l'opera non avrebbe retto al peso dell'obelisco appostovi e che vi era l'imminente pericolo che crollasse. Un giorno il Bernini si rec\u00f2 sul luogo e con aria serissima annod\u00f2 all'obelisco dei sottili fili di lana che fiss\u00f2 con un chiodo alle pareti di alcuni edifici di Piazza Navona, ostentando poi soddisfazione e sollievo per aver messo in sicurezza la fontana, ovviamente beffandosi, con acuta ironia, dei suoi critici."}
{"id": "2258217", "revid": "436907", "url": "https://it.wikipedia.org/wiki?curid=2258217", "title": "Piove (condizione dell'anima)", "text": "Piove (condizione dell'anima) \u00e8 una canzone scritta da Francesco Sighieri e Dolcenera, e prodotta da Lucio Fabbri per il terzo album di Dolcenera \"Il popolo dei sogni\" del 2006, dal quale il brano \u00e8 stato estratto come secondo singolo. La canzone ha fatto il suo esordio in radio venerd\u00ec 6 settembre 2006.\nVideo musicale.\nPer la canzone \u00e8 anche stato realizzato un videoclip, sotto la regia di Francesco Fei. Nel video Dolcenera si \u00e8 per la prima volta mostrata senza il pesante trucco nero agli occhi che aveva contraddistinto la sua immagine fino a quel momento.\nLa B-side.\nAll'interno del CD singolo \u00e8 presente una B-side: si tratta del brano \"In fondo alla notte\", realizzato per la colonna sonora del film horror La notte del mio primo amore di Alessandro Pambianco. Questo brano non \u00e8 stato incluso in nessun album di Dolcenera."}
{"id": "2258218", "revid": "287204", "url": "https://it.wikipedia.org/wiki?curid=2258218", "title": "NGC 3433", "text": "NGC 3433 \u00e8 una galassia a spirale situata nella costellazione del Leone."}
{"id": "2258223", "revid": "72265", "url": "https://it.wikipedia.org/wiki?curid=2258223", "title": "Anherbe", "text": ""}
{"id": "2258229", "revid": "767487", "url": "https://it.wikipedia.org/wiki?curid=2258229", "title": "Sposi", "text": "Sposi \u00e8 un film a episodi girato nel 1987 da Pupi Avati, Cesare Bastelli, Felice Farina, Antonio Avati, Luciano Manuzzi e con il finale di Luciano Emmer, dedicato postumo all'attore Nik Novecento, deceduto durante la fase di post produzione.\nTrama.\n1\u00ba episodio.\nLuca \u00e8 un presentatore televisivo in declino che trascorre una deprimente estate cercando disperatamente un ruolo come conduttore, anche se ne rifiuter\u00e1 uno, arrovellandosi sul modo di tornare alla ribalta. Per ritrovare la popolarit\u00e0 perduta viene consigliato dai suoi assistenti a contrarre matrimonio con accorgimenti che facciano scalpore sui rotocalchi. Rassegnato all'espediente, con disarmante cinismo propone la \"combine\" ad Assunta, una donna che cerca lavoro come segretaria, ma gi\u00e0 nota all'opinione pubblica come vittima di violenza carnale.\n2\u00ba episodio.\nMario \u00e8 un maturo e ricco uomo d'affari alle prese con la giovanissima amante Silvia, sua ospite in un lussuoso albergo bolognese. Nonostante la grande esperienza di cose della vita, Mario \u00e8 dibattuto tra la razionale analisi di un rapporto improbabile e la volont\u00e0 di trovare certezze nelle contraddittorie parole della ragazza e positivi significati nei capricci della sua et\u00e0.\n3\u00ba episodio.\nGiunto al porto di Fiumicino per una sconclusionata vendita di cavalli da corsa, Robby incontra casualmente l'ex moglie Federica, a dieci anni dal loro divorzio, dove la trova insieme al suo nuovo marito, ridotto in modo malconcio. Condivideranno un breve percorso, tra piacevoli nostalgie del passato e amare considerazioni sul presente.\n4\u00ba episodio.\nIl ventenne Davide \u00e8 maschera in un cinema della periferia di Roma. Ingenuo oltre il limite dello sprovveduto, tenta goffamente di sottrarsi al matrimonio riparatore cui \u00e8 chiamato dalla non pi\u00f9 giovane cassiera Giovanna, da lui messa incinta.\n5\u00ba episodio.\nGiacomo, partito in cerca di fortuna, dopo averla trovata torna a Cesena a bordo di una lussuosa automobile. La sua intenzione \u00e8 di convincere il bizzarro amico d'infanzia Nerone a fargli da testimone per le imminenti nozze con la fidanzata Tatiana, scatenando gelosie e sospetti.\nTitoli di coda.\nNei titoli di coda, diretti da Luciano Emmer, vengono rivelati gli epiloghi dei cinque racconti.\nProduzione.\nLa sceneggiatura \u00e8 composta da cinque storie, ognuna diretta da un regista diverso, le quali narrano le vicissitudini di cinque coppie in crisi che si svolgono in luoghi e con protagonisti diversi e sono accomunate solo dal compiersi nello stesso giorno: il 13 agosto.\nIl montaggio del film \u00e8 durato una sola settimana."}
{"id": "2258230", "revid": "983767", "url": "https://it.wikipedia.org/wiki?curid=2258230", "title": "Osmunda regalis", "text": "Osmunda regalis L., nota come felce florida, \u00e8 una felce di grandi dimensioni della famiglia Osmundaceae, diffusa in Europa, Africa, Asia, e nelle Americhe. \u00c8 l'unica specie europea del genere \"Osmunda\".\nDistribuzione e habitat.\n\"Osmunda regalis\", nonostante la riduzione degli areali dovuta alle bonifiche dei terreni acquitrinosi, \u00e8 largamente diffusa in tutta l'Europa occidentale, ma \u00e8 presente in stazioni isolate anche nell'est Europa, in Svezia, Polonia e Turchia.\nIn Italia questa felce \u00e8 discretamente diffusa; importanti stazioni si trovano ad esempio in Toscana nel lago di Massaciuccoli, nella \"Paduletta di Ramone\" all'interno del Padule di Fucecchio, nel lago di Sibolla, nei boschi igrofili nell'area del prosciugato padule di Bientina, in stazioni isolate nelle colline delle \"Cerbaie,\" sul monte Pisano e sul Monte Amiata. \u00c8 presente anche all'Elba e a Montecristo. In Italia meridionale, in particolare in Calabria, \u00e8 degna di nota la presenza lungo il corso della fiumara calabrese Ancinale e sulle rive dei laghi naturali presenti nel comune di Fagnano Castello.\nIn gran parte d'Europa \u00e8 in regresso a causa della riduzione delle zone umide, mentre in alcune zone di grande diffusione in Italia ha addirittura rischiato l'estinzione a causa del prelievo indiscriminato di pani di terreno contenenti l'apparato radicale della pianta per ricavarne la cosiddetta \"osmunda\", ovvero terreno per la coltivazione delle orchidee, ad opera di floricoltori.\nVegeta nei terreni umidi ed acidi, in particolare boschi igrofili, paludi, sfagnete.\nDescrizione.\nSi tratta di una pianta erbacea decidua con fronde separate fertili e sterili. I rami sterili raggiungono i 160\u00a0cm di altezza e una larghezza di 30\u201340\u00a0cm. Le fronde sono larghe, bipennate, con 7-9 coppie di pinne lunghe fino a 30\u00a0cm; ciascuna pinna possiede 7-13 pinnule lunghe 2,5-6,5\u00a0cm e larghe 1\u20132\u00a0cm. Le fronde fertili sono pi\u00f9 basse ma di portamento pi\u00f9 eretto, alte 20\u201350\u00a0cm con perlopi\u00f9 2-3 coppie di pinnule sterili alla base, e in cima 7-14 coppie di pinne fertili coperte di fitti accumuli di sporangi, detti \"sori\".\nVariet\u00e0.\nTradizionalmente si identificano tre-quattro variet\u00e0:\nAltre due specie molto simili sono note, \"Osmunda lancea\" e \"Osmunda japonica\". Recenti analisi genetiche (Metzgar et al, 2008) mostrano che le variet\u00e0 del nuovo mondo sono in un clade strettamente imparentata con le variet\u00e0 Europee asiatiche di \"Osmunda regalis\". Se questo fosse vero \"O. lancea\" and \"O. japonica\" dovrebbero essere quindi variet\u00e0 di \"O. regalis\", oppure al contrario, \"O. regalis var. spectabilis\" dovrebbe essere una specie separata, \"Osmunda spectabilis\" Willdenow. La var. \"brasiliensis\" dovrebbe essere considerata quindi \"Osmunda spectabilis\" Willdenow var. \"brasiliensis\" Hooker &amp; Greville.\nUsi.\nSi \u00e8 gi\u00e0 menzionato come l'apparato radicale venga utilizzato in floricoltura per la coltivazione di orchidee ed altre epifite.\nNella mitologia slavonica gli sporangi, chiamati \"Fiori di Perun\" possederebbero numerose capacit\u00e0 magiche, darebbero a chi ne impugna la capacit\u00e0 di scacciare demoni, di realizzare i propri desideri, scoprire segreti, e comprendere il linguaggio degli alberi. La raccolta dei fiori di Perun \u00e8 per\u00f2 un rituale complesso e pericoloso; dovevano essere raccolti la notte di \"Kupala\", poi, dopo l'avvento del Cristianesimo, durante la notte di Pasqua. I raccoglitori dovevano rimanere entro un circolo tracciato attorno alla pianta e sopportare minacce e scherni da parte di entit\u00e0 demoniache.\nCome avviene per molte altre felci, i giovani germogli della felce florida sono consumate come cibo, che si dice abbia un sapore simile a quello dell'asparago. Nella cucina reale coreana viene usata per preparare un piatto detto \"Namul\"."}
{"id": "2258231", "revid": "110157", "url": "https://it.wikipedia.org/wiki?curid=2258231", "title": "Partito Operaio Francese", "text": "Il Partito Operaio, poi Partito Operaio Francese (in francese: \"Parti Ouvrier Fran\u00e7ais\", POF) (1882-1902) fu un partito francese della Terza Repubblica, il primo partito marxista in Francia.\nPartito rivoluzionario, il suo scopo era di abolire il capitalismo e di fondare una societ\u00e0 socialista e comunista.\nStoria del Partito Operaio.\nOrigini.\nNel 1878 il Congresso operaio di Lione si costitu\u00ec in partito, la Federazione del Partito dei Lavoratori Socialisti di Francia (FPTSF). Una prima scissione avvenne nel 1881, quando \u00c9douard Vaillant, di ispirazione blanquista, fond\u00f2 il Comitato Rivoluzionario Centrale (CRC). Una seconda scissione avvenne nel 1882 in seguito al Congresso operaio di Saint-\u00c9tienne. La scissione oppose i \u00abpossibilisti\u00bb, socialisti riformisti di ispirazione proudhoniana, che andarono a formare la Federazione dei Lavoratori Socialisti, e i seguaci di Jules Guesde, di ispirazione marxista, i cui 23 delegati si ritirarono dal Congresso. Si riunirono a Roanne nel settembre 1882 per creare il Partito Operaio.\nCronologia.\nI principali bastioni del Partito furono il Nord, il Pas-de-Calais, la Loira e l'Allier."}
{"id": "2258233", "revid": "834", "url": "https://it.wikipedia.org/wiki?curid=2258233", "title": "King Buzzo", "text": ""}
{"id": "2258242", "revid": "438678", "url": "https://it.wikipedia.org/wiki?curid=2258242", "title": "Full-length", "text": ""}
{"id": "2258243", "revid": "767487", "url": "https://it.wikipedia.org/wiki?curid=2258243", "title": "Mochi Craft Dolphin 64'", "text": "Il Mochi Craft Dolphin 64' \u00e8 uno yacht prodotto dal cantiere navale italiano Mochi Craft.\nIl contesto.\nIl Dolphin 64', di colore verde acquamarina, \u00e8 stato presentato per la prima volta nel 2006 in occasione del Salone nautico di Genova e successivamente riproposto in versione \"flybridge\" al \"Festival International de la Plaisance\" di Cannes 2007.\nIn grado di ospitare fino a 16 persone, questo yacht di quasi 20 metri pu\u00f2 raggiungere 28 nodi di velocit\u00e0 di crociera e 32 di velocit\u00e0 massima con la motorizzazione MAN V12 da 1224 Mhp.\nIl Mochi Craft Dolphin 64' \u00e8 stato premiato ai World Yachts Trophies 2007 come \"Miglior yacht open fino a 24 metri\" nella categoria Interior Design.\nIl Dolphin 64' \u00e8 stato certificato da RINA con certificazione B + F + Aa."}
{"id": "2258247", "revid": "266224", "url": "https://it.wikipedia.org/wiki?curid=2258247", "title": "Pok\u00e9mon blu", "text": ""}
{"id": "2258248", "revid": "266224", "url": "https://it.wikipedia.org/wiki?curid=2258248", "title": "Pok\u00e9mon Diamante", "text": ""}
{"id": "2258249", "revid": "266224", "url": "https://it.wikipedia.org/wiki?curid=2258249", "title": "Pok\u00e9mon smeraldo", "text": ""}
{"id": "2258252", "revid": "63756", "url": "https://it.wikipedia.org/wiki?curid=2258252", "title": "Fiume Chicago", "text": ""}
{"id": "2258253", "revid": "63756", "url": "https://it.wikipedia.org/wiki?curid=2258253", "title": "Chicago River", "text": ""}
{"id": "2258255", "revid": "110157", "url": "https://it.wikipedia.org/wiki?curid=2258255", "title": "Ta\u00e7a de Ouro 1981", "text": "La Ta\u00e7a de Ouro 1981 (in italiano Trofeo d'Oro 1981) \u00e8 stata l'11\u00aa edizione del massimo campionato brasiliano di calcio.\nFormula.\nPrimo turno: 40 squadre divise in 4 gruppi di 10 club ciascuno. Ogni squadra affronta una volta tutte le componenti del proprio gruppo e si qualificano al secondo turno le migliori 7 di ogni raggruppamento.\nSecondo turno: alle 28 squadre qualificate nel turno precedenti si aggiungono le 4 prime classificate nel secondo turno della Ta\u00e7a de Prata. Le 32 squadre vengono divise in 8 gruppi di 4 squadre ciascuno, che affrontano in partite di andata e ritorno tutte le componenti del proprio girone. Si qualificano alla fase finale le migliori 2 di ogni raggruppamento.\nOttavi di finale, quarti di finale e semifinali e finale: gare a eliminazione diretta in partita di andata e ritorno. Gioca in casa la seconda partita la squadra meglio classificata dopo i turni precedenti, in caso di parit\u00e0 si qualifica al turno seguente la squadra con il miglior risultato nel turno precedente."}
{"id": "2258263", "revid": "1029394", "url": "https://it.wikipedia.org/wiki?curid=2258263", "title": "Agricoltura sinergica", "text": ""}
{"id": "2258290", "revid": "1833487", "url": "https://it.wikipedia.org/wiki?curid=2258290", "title": "Joseph Lanza", "text": "Lanza controllava tutto il porto ed il mercato del pesce di Lower Manhattan. Anche suo figlio Harry Lanza, nato il 4 maggio 1950, \u00e8 stato un esponente della Famiglia Genovese.\nAttivit\u00e0 criminale.\nNato a Palermo nel 1904, emigr\u00f2 negli Stati Uniti stabilendosi a New York, dove incominci\u00f2 a lavorare al porto di Manhattan, al \"Fulton Fish Market\", il pi\u00f9 grande mercato del pesce d'America. Sin dal 1923 Lanza divenne un importante sindacalista degli scaricatori di porto, ed \u00e8 proprio in quel periodo che diventa un \"uomo d'onore\" della Famiglia Masseria. Assunse il controllo del \"Local 359 USW\", il pi\u00f9 potente sindacato del porto. Lanza gestiva il racket minacciando i grossisti di ritardare o bloccare le operazioni di carico e scarico delle merci deperibili. Queste estorsioni fruttavano circa 20 milioni di dollari all'anno nel solo \"Fulton fish market\".\nNel 1938 Lanza controllava completamente il porto del Lower Manhattan. Nel 1940, con lo scoppio della seconda guerra mondiale, per paura di subire sabotaggi e attentati alle navi attraccate sui moli, e agli impianti circostanti, i servizi segreti e l'Office of Naval Intelligence della marina americana chiesero aiuto alla Mafia, che controllava tutti i porti di New York e d'America. Lanza si incontr\u00f2 segretamente con il comandante Charles Radcliffe Haffenden, e rifer\u00ec che avrebbe informato i suoi capi. Lanza parl\u00f2 infatti con il boss provvisorio della sua Famiglia, Frank Costello, che parl\u00f2 con Lucky Luciano, il capo dell'intera Famiglia (che si trovava in carcere), e con i rappresentanti delle altre Famiglie di New York. I boss mafiosi diedero l'ok e cos\u00ec i porti americani diventarono sicurissimi: tutti i lavoratori del porto controllavano e riferivano di ogni minimo segnale di pericolo o di qualsiasi faccia sospetta si aggirasse per i moli a Lanza e ad i suoi uomini.\nSebbene Lanza avesse contribuito alla sicurezza dei porti di Manhattan, alla fine degli anni 1940 viene condannato per estorsioni e racket sindacali. La condanna era dai 7 ai 10 anni, ma Lanza verr\u00e0 rilasciato solo dopo due anni nel 1950. Al suo rilascio torn\u00f2 a controllare il mercato del pesce a Fulton. Nel 1957 scont\u00f2 alcuni mesi per violazione sulla parola. Giuseppe Lanza mantenne il controllo del \"Fulton fish market\" fino alla sua morte per cause naturali avvenuta l'11 ottobre 1968."}
{"id": "2258291", "revid": "287204", "url": "https://it.wikipedia.org/wiki?curid=2258291", "title": "Baltasar Garzon", "text": ""}
{"id": "2258292", "revid": "1924342", "url": "https://it.wikipedia.org/wiki?curid=2258292", "title": "In a Perfect World...", "text": "In A Perfect World... \u00e8 l'album di debutto della cantautrice Keri Hilson, che sarebbe dovuto uscire nella meta del 2007 ma per vari problemi e tagli finanziari la data di uscita \u00e8 saltata a marzo 2009.\nCollaborazioni.\nL'album \u00e8 prodotto da Timbaland, Polow Da Don, Danja, The Runawayz, Johnkenum \"Sir John\" Spivery. Le collaborazioni per la scrittura delle tracce vedono nomi come: Jim Beanz/Justin Timberlake, Kanye West, Ne-Yo e The Clutch e tra gli artisti partecipanti ci sono Akon, Lil' Wayne, Timbaland, Keyshia Cole, Lil' Jon, T-Pain, Kanye West e Ne-Yo.\nStoria dell'album.\nL'album vede come prima uscita il singolo \"Energy\", seguito da \"Return the Favor\" (in collaborazione con Timbaland) che si riferisce alla passata collaborazione in Shock Value di \"The Way I Are\"; il terzo singolo si intitola \"Turnin' Me On\" in collaborazione con Lil' Wayne. A marzo \u00e8 stato pubblicato il quarto singolo estratto dall'album che si intitola \"Knock You Down\" e vede la partecipazione di Kanye West e Ne-Yo. Prima dell'uscita dell'album c'erano stati dei singoli \"promo\" come \"Superhuman\" (con Chris Brown) e \"Get It Girl\" pubblicato a febbraio."}
